---
title: ०१०

---
अध्यायः 10  
अभिषेकार्थ जल आदानादि राजसूयशेष चरकसौत्रामणी। राजसूयः 1-30, चरकसौत्रामणी 31-34  
  
10.1  
अपो देवा मधुमतीर् अगृभ्णन्न् ऊर्जस्वती राजस्वश् चितानाः ।  
याभिर् मित्रावरुणाव् अभ्यषिञ्चन् याभिर् इन्द्रम् अनयन्न् अत्य् अरातीः ॥  
  
10.2  
वृष्ण ऽ ऊर्मिर् असि राष्ट्रदा राष्ट्रं मे देहि स्वाहा ।  
वृष्ण ऽ ऊर्मिर् असि राष्ट्रदा राष्ट्रम् अमुष्मै देहि ।  
वृषसेनो ऽ सि राष्ट्रदा राष्ट्रं मे देहि स्वाहा ।  
वृषसेनो ऽ सि राष्ट्रदा राष्ट्रम् अमुष्मै देहि ॥  
  
10.3  
अर्थेत स्थ राष्ट्रदा राष्ट्रं मे दत्त स्वाहा ।  
अर्थेत स्थ राष्ट्रदा राष्ट्रम् अमुष्मै दत्त ।  
ओजस्वती स्थ राष्ट्रदा राष्ट्रं मे दत्त स्वाहा ।  
ओजस्वती स्थ राष्ट्रदा राष्ट्रम् अमुष्मै दत्त ।  
आपः परिवाहिणी स्थ राष्ट्रदा राष्ट्रं मे दत्त स्वाहा ।  
आपः परिवाहिणी स्थ राष्ट्रदा राष्ट्रम् अमुष्मै दत्त ।  
अपां पतिर् असि राष्ट्रदा राष्ट्रं मे देहि स्वाहा ।  
अपां पतिर् असि राष्ट्रदा राष्ट्रम् अमुष्मै देहि ।  
अपां गर्भो ऽ सि राष्ट्रदा राष्ट्रं मे देहि स्वाहा ।  
ऽ अपां गर्भो ऽ सि राष्ट्रदा राष्ट्रम् अमुष्मै देहि ॥  
  
10.4  
सूर्यत्वचस स्थ राष्ट्रदा राष्ट्रं मे दत्त स्वाहा ।  
सूर्यत्वचस स्थ राष्ट्रदा राष्ट्रम् अमुष्मै दत्त ।  
सूर्यवर्चस स्थ राष्ट्रदा राष्ट्रं मे दत्त स्वाहा ।  
सूर्यवर्चस स्थ राष्ट्रदा राष्ट्रम् अमुष्मै दत्त ।  
मान्दा स्थ राष्ट्रदा राष्ट्रं मे दत्त स्वाहा ।  
मान्दा स्थ राष्ट्रदा राष्ट्रम् अमुष्मै दत्त ।  
व्रजक्षित स्थ राष्ट्रदा राष्ट्रं मे दत्त स्वाहा ।  
व्रजक्षित स्थ राष्ट्रदा राष्ट्रम् अमुष्मै दत्त ।  
वाशा स्थ राष्ट्रदा राष्ट्रं मे दत्त स्वाहा ।  
वाशा स्थ राष्ट्रदा राष्ट्रम् अमुष्मै दत्त ।  
शविष्ठा स्थ राष्ट्रदा राष्ट्रं मे दत्त स्वाहा ।  
शविष्ठा स्थ राष्ट्रदा राष्ट्रम् अमुष्मै दत्त ।  
शक्वरी स्थ राष्ट्रदा राष्ट्रं मे दत्त स्वाहा ।  
शक्वरी स्थ राष्ट्रदा राष्ट्रम् अमुष्मै दत्त ।  
जनभृत स्थ राष्ट्रदा राष्ट्रं मे दत्त स्वाहा ।  
जनभृत स्थ राष्ट्रदा राष्ट्रम् अमुष्मै दत्त ।  
विश्वभृत स्थ राष्ट्रदा राष्ट्रं मे दत्त स्वाहा ।  
विश्वभृत स्थ राष्ट्रदा राष्ट्रम् अमुष्मै दत्त ।  
आपः स्वराज स्थ राष्ट्रदा राष्ट्रम् अमुष्मै दत्त ।  
मधुमतीर् मधुमतीभिः पृच्यन्तां महि क्षत्रं क्षत्रियाय वन्वानाः ।  
ऽ अनाधृष्टाः सीदत सहौजसो महि क्षत्रं क्षत्रियाय दधतीः ॥  
  
10.5  
सोमस्य त्विषिर् असि तवेव मे त्विषिर् भूयात् ।  
अग्नये स्वाहा ।  
सोमाय स्वाहा ।  
सवित्रे स्वाहा ।  
सरस्वत्यै स्वाहा ।  
पूष्णे स्वाहा ।  
बृहस्पतये स्वाहा ।  
इन्द्राय स्वाहा ।  
घोषाय स्वाहा ।  
श्लोकाय स्वाहा ।  
अᳬंशाय स्वाहा ।  
भगाय स्वाहा ।  
अर्यम्णे स्वाहा ॥  
  
10.6  
पवित्रे स्थो वैष्णव्यौ ।  
सवितुर् वः प्रसव ऽ उत् पुनाम्य् अच्छिद्रेण पवित्रेण सूर्यस्य रश्मिभिः ।  
अनिभृष्टम् असि वाचो बन्धुस् तपोजाः सोमस्य दात्रम् असि स्वाहा राजस्वः ॥  
  
10.7  
सधमादो द्युम्न्íनीर् आप ऽ एता अनाधृष्टा ऽ अपस्यो वसानाः ।  
पस्त्यासु चक्रे वरुणः सधस्थम् अपाꣳ शिशुर् मातृतमास्व् अन्तः ॥  
  
10.8  
क्षत्रस्योल्वम् असि ।  
क्षत्रस्य जराय्व् असि ।  
क्षत्रस्य योनिर् असि ।  
क्षत्रस्य नाभिर् असि ।  
इन्द्रस्य वात्रघ्नम् ।  
मित्रस्यासि वरुणस्यासि ।  
त्वयायं वृत्रं वधेत् ।  
दृवासि ।  
रुजासि ।  
क्षुमासि ।  
पातैनं प्राञ्चम् ।  
पातैनं प्रत्यञ्चम् ।  
पातैनं तिर्यञ्चं दिग्भ्यः पात ॥  
  
10.9  
आविर्मर्याः ।  
ऽ आवित्तो ऽ अग्निर् गृहपतिः ।  
आवित्त ऽ इन्द्रो वृद्धश्रवाः ।  
ऽ आवित्तौ मित्रावरुणौ धृतव्रतौ ।  
आवित्तः पूषा विश्ववेदाः ।  
ऽ आवित्ते द्यावापृथिवी विश्वशम्भुवौ ।  
आवित्तादितिर् उरुशर्मा ॥  
  
10  
अवेष्टा दन्दशूकाः ।  
प्राचीम् आ रोह गायत्री त्वावतु रथन्तरꣳ साम त्रिवृत् स्तोमो वसन्त ऽ ऋतुर् ब्रह्म द्रविणम् ॥  
  
10.11  
दक्षिणाम् आ रोह त्रिष्टुप् त्वावतु बृहत् साम पञ्चदश स्तोमो ग्रीष्म ऽ ऋतुः क्षत्रं द्रविणम् ॥  
  
10.12  
प्रतीचीम् आ रोह जगती त्वावतु वैरूपꣳ साम सप्तदश स्तोमो वर्षा ऽ ऋतुः विड् द्रविणम् ॥  
  
10.13  
उदीचीम् आ रोहानुष्टुप् त्वावतु वैराजꣳ सामैकविꣳश स्तोमः शरद् ऋतुः फलं द्रविणम् ॥  
  
10.14  
ऊर्ध्वाम् आ रोह पङ्क्तिस् त्वावतु शाक्वररैवते सामनी त्रिणवत्रयस्त्रिꣳशौ स्तोमौ हेमन्तशिशिराव् ऋतू वर्चो द्रविणम् ।  
प्रत्यस्तं नमुचेः शिरः ॥  
  
10.15  
सोमस्य त्विषिर् असि तवेव मे त्विषिर् भूयात् ।  
मृत्योः पाहि ।  
ओजो ऽसि सहो ऽस्य् अमृतम् असि ॥  
  
10.16  
हिरण्यरूपा ऽउषसो विरोक ऽउभाव् इन्द्रा ऽउदिथः सूर्यश् च ।  
आ रोहतं वरुण मित्र गर्तं ततश् चक्षाथाम् अदितिं दितिं च ।  
मित्रो ऽसि वरुणो ऽसि ॥  
  
10.17  
सोमस्य त्वा द्युम्नेनाभिषिञ्चाम्य् अग्नेर् भ्राजसा सूर्यस्य वर्चसेन्द्रस्येन्द्रियेण ।  
क्षत्राणां क्षत्रपतिर् एध्य् अति दिद्यून् पाहि ॥  
  
10.18  
इमं देवा ऽअसपत्नꣳ सुवध्वं महते क्षत्राय महते ज्यैष्ठ्याय महते जानराज्यायेन्द्रस्येन्द्रियाय ।  
इमम् अमुष्य पुत्रम् अमुष्यै पुत्रम् अस्यै विश ऽएष वो मी राजा सोमो स्माकं ब्राह्मणानाᳬं राजा ॥  
  
10.19  
प्र पर्वतस्य वृषभस्य पृष्ठान् नावश् चरन्ति स्वसिच ऽइयानाः ।  
ता ऽ आववृत्रन्न् अधराग् उदक्ता ऽ अहिं बुध्न्यम् अनु रीयमाणाः ।  
विष्णोर् विकर्मणम् असि ।  
विष्णोर् विक्रान्तम् असि ।  
विष्णोः क्रान्तम् असि ॥  
  
10.20  
प्रजापते न त्वद् एतान्य् अन्यो विश्वा रूपाणि परि ता बभूव ।  
यत्कामास् ते जुहुमस् तन् नो ऽ अस्तु ।  
अयम् अमुष्य पिताऽसाव् अस्य पिता ।  
वयꣳ स्याम पतयो रयीणाᳬं स्वाहा ।  
रुद्र यत् ते क्रिवि परं नाम तस्मिन् हुतम् अस्य् अमेष्टम् असि स्वाहा ॥  
  
10.21  
इन्द्रस्य वज्रो ऽसि ।  
मित्रावरुणयोस् त्वा प्रशास्त्रोः प्रशिषा युनज्मि ।  
अव्यथायै त्वा स्वधायै त्वाऽरिष्टो अर्जुनः ।  
मरुतां प्रसवेन जय ।  
आपाम मनसा ।  
सम् इन्द्रियेण ॥  
  
10.22  
मा त ऽ इन्द्र ते वयं तुराषाड् अयुक्तासो ऽ अब्रह्मता विदसाम ।  
तिष्ठा रथम् अधि यं वज्रहस्ता रश्मीन् देव युवसे स्वश्वान् ॥  
  
10.23  
अग्नये गृहपतये स्वाहा ।  
सोमाय वनस्पतये स्वाहा ।  
मरुताम् ओजसे स्वाहा ।  
इन्द्रस्येन्द्रियाय स्वाहा ।  
पृथिवि मातर् मा मा हिꣳसीर् मो ऽ अहं त्वाम् ॥  
  
10.24  
हꣳसः शुचिषद् वसुर् अन्तरिक्षसद् होता वेदिषद् अतिथिर् दुरोणसत् ।  
नृषद् वरसद् ऋतसद् व्योमसद् अब्जा गोजा ऽ ऋतजा ऽ अद्रिजा ऽ ऋतं बृहत् ॥  
  
10.25  
इयद् अस्यायुर् अस्यायुर् मयि धेहि युङ्ङ् असि वर्चो ऽसि वर्चो मयि धेहि ।  
ऊर्ग् अस्य् ऊर्जं मयि धेहि ।  
इन्द्रस्य वां वीर्यकृतो बाहू ऽअभ्युपाव हरामि ॥  
  
10.26  
स्योनासि सुषदासि ।  
क्षत्रस्य योनिर् असि ।  
स्योनाम् आ सीद सुषदाम् आ सीद क्षत्रस्य योनिम् आ सीद ॥  
  
10.27  
नि षसाद घृतव्रतो वरुणः पस्त्यास्व् आ ।  
साम्राज्याय सुक्रतुः ॥  
  
10.28  
अभिभूर् अस्य् एतास् ते पञ्च दिशः कल्पन्ताम् ।  
ब्रह्मꣳस् त्वं ब्रह्मासि सवितासि सत्यप्रसवः ।  
वरुणो ऽसि सत्यौजाः ।  
ऽ इन्द्रो ऽसि विशौजाः ।  
रुद्रोऽ सि सुशेवः ।  
बहुकार श्रेयस्कर भूयस्कर ।  
इन्द्रस्य वज्रो ऽसि तेन मे रध्य ॥  
  
10.29  
अग्निः पृथुर् धर्मणस् पतिर् जुषाणो अग्निः पृथुर् धर्मणस् पतिर् आज्यस्य वेतु स्वाहा ।  
स्वाहाकृताः सूर्यस्य रश्मिभिर् यतध्वꣳ सजातानां मध्यमेष्ठ्याय ॥  
  
10.30  
सवित्रा प्रसवित्रा सरस्वत्या वाचा त्वष्ट्रा रूपैः पूष्णा पशुभिर् इन्द्रेणास्मे बृहस्पतिना ब्रह्मणा वरुणेनौजसाग्निना तेजसा सोमेन राज्ञा विष्णुना दशम्या देवतया प्रसूतः प्र सर्पामि ॥  
  
10.31  
अश्विभ्यां पच्यस्व ।  
सरस्वत्यै पच्यस्व ।  
इन्द्राय सुत्राम्णे पच्यस्व ।  
वायुः पूतः पवित्रेण प्रत्यङ्क् सोमो अतिस्रुतः ।  
इन्द्रस्य युज्यः सखा ॥  
  
10.32  
कुविद् अङ्ग यवमन्तो वयं चिद् यथा दान्त्य् अनुपूर्वं वियूय ।  
इहेहैषां कृणुहि भोजनानि ये बर्हिषो नम ऽ उक्तिं यजन्ति ।  
उपयामगृहीतो ऽस्य् अश्विभ्यां त्वा सरस्वत्यै त्वेन्द्राय त्वा सुत्राम्णे ॥  
  
10.33  
वयꣳ सुरामम् अश्विना नमुचाव् आसुरे सचा ।  
विपिपाना शुभस् पती इन्द्रं कर्मस्व् आवतम् ॥  
  
10.34  
पुत्रम् इव पितराव् अश्विनोभेन्द्रावथुः काव्यैर् दꣳसनाभिः ।  
यत् सुरामं व्यपिबः शचीभिः सरस्वती त्वा मघवन्न् अभिष्णक् ॥