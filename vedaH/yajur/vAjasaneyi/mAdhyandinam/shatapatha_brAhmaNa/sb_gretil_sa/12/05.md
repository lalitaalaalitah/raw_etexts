
य᳘द् आ᳘हुः ।  
य᳘द् एष᳘ दीर्घसत्त्र्य् अ᳘ग्निहोत्रं᳘ जु᳘ह्वत् प्रव᳘सन् म्रिये᳘त जुहुयु᳘र् अस्मा᳘३इ ना᳘३ इ᳘ति त᳘द् धै᳘के होत᳘व्यं मन्यन्त आ᳘गन्तोर् इ᳘ति त᳘द् उ त᳘था᳘ न᳘ कुर्या᳘द् अ᳘तस्था᳘नो वा᳘ एष᳘ त᳘स्मै य᳘द् एनँ शवध्या᳘या᳘ इव जुहुयु᳘र् यज्ञा᳘य वा᳘ एष᳘ आ᳘हुतिभ्यस् तस्था᳘नः᳘ स᳘ हैनम् अ᳘मृष्यमा᳘णस् तृप्रँ᳘ सचते ॥  
अ᳘थ है᳘क आ᳘हुः ।  
एव᳘म् एवा᳘न्वा᳘हिता᳘ अहूय᳘मा᳘नाः᳘ शयीरन्नि᳘ति त᳘दु त᳘था᳘ न᳘ कुर्या᳘द᳘तस्था᳘नः स᳘ हैनम᳘मृष्यमा᳘णस्तृप्रँ᳘ सचते ॥  
अ᳘थ है᳘के ऽर᳘ण्योः ।  
अग्नी᳘ समा᳘रो᳘ह्य नि᳘दधति त᳘म् आ᳘हृते नि᳘र्मन्थन्ति त᳘द् उ त᳘था᳘ न᳘ कुर्या᳘द् अ᳘तस्था᳘नो वा᳘ एष᳘ त᳘स्मै य᳘द् एनँ शवध्या᳘या᳘ इव निर्म᳘न्थेयुर् यज्ञा᳘य वा᳘ एष᳘ आ᳘हुतिभ्यस् तस्था᳘नः᳘ स᳘ हैनम् अ᳘मृष्यमा᳘णस् तृप्रँ᳘ सचते ॥  
इत्थ᳘म् एव᳘ कुर्या᳘त् ।  
निवा᳘न्यवत्सा᳘म् ए᳘ष्टवै᳘ ब्रूया᳘त् त᳘स्यै प᳘यसा᳘ जुहुया᳘द् आ᳘र्तं वा᳘ एत᳘त् प᳘यो य᳘न् निवा᳘न्यवत्सा᳘या᳘ आ᳘र्तम् एत᳘द् अग्निहोत्रं᳘ य᳘न् मृत᳘स्य त᳘द् आ᳘र्तेनैव᳘ त᳘द् आ᳘र्तं निष्कॄ᳘त्य श्रे᳘या᳘न् भवति ॥  
त᳘द् अ᳘प्य् उपमा᳘स्ति ।  
य᳘द् द्वौ᳘ र᳘थौ मृदितौ᳘ समा᳘ग᳘च्छेताँ᳘ स्या᳘द् एवा᳘न्यतरः᳘ स्य᳘दा᳘ये᳘ति ॥  
त᳘स्य वा᳘ एत᳘स्या᳘ग्निहोत्र᳘स्योपचा᳘रः᳘ ।  
प्रा᳘चीना᳘वीती᳘ दोहयति यज्ञोपवीती᳘ वै᳘ देवे᳘भ्यो दोहयत्य् अ᳘थैवं᳘ पित्qणा᳘म् ॥  
ना᳘ङ्गा᳘रेष्व् अ᳘धिश्रयति ।  
य᳘द् धा᳘ङ्गा᳘रेष्व् अधिश्र᳘येद् देवत्रा᳘ कुर्या᳘द् गा᳘र्हपत्या᳘द् उष्णं᳘ भ᳘स्म दक्षिणा᳘ निरु᳘ह्य त᳘स्मिन्न् एनद् अ᳘धिश्रयति पितृदेव᳘त्यम् एवै᳘नत् त᳘त् करोति ॥  
ना᳘वज्योतयति ना᳘पः᳘ प्रत्या᳘नयति ।  
य᳘द् धा᳘वज्योत᳘येद् य᳘द् अपः᳘ प्रत्या᳘न᳘येद् देवत्रा᳘ कुर्या᳘न् न᳘ त्रिः᳘ प्रतिष्ठा᳘पँ हरति य᳘त् त्रिः᳘ प्रतिष्ठा᳘पँ ह᳘रेद् देवत्रा᳘ कुर्या᳘त् सकॄ᳘द् एव᳘ निक᳘र्षन् हरति पितृदे᳘वत्यम् एवै᳘नत् त᳘त् करोति ॥  
नो᳘न्नेष्या᳘मी᳘त्य् आ᳘ह ।  
न᳘ चतु᳘र् उ᳘न्नयति य᳘द् धो᳘न्नेष्या᳘मी᳘ति ब्रूया᳘द् य᳘च् चतु᳘र् उन्न᳘येद् देवत्रा᳘ कुर्या᳘त् सकॄ᳘द् एव᳘ तूष्णीं᳘ न्य᳘क् प᳘र्यस्यति पितृदेव᳘त्यम् एवै᳘नत् त᳘त् करोति ॥  
नो᳘प᳘रिष्टा᳘त् समि᳘धम् अभ्य᳘स्य हरति ।  
य᳘द् धोप᳘रिष्टा᳘त् समि᳘धम् अभ्य᳘स्य ह᳘रेद् देवत्रा᳘ कुर्या᳘द् अध᳘स्ता᳘द् उपा᳘स्य हरति पितृदेव᳘त्यम् एवै᳘नत् त᳘त् करोति ॥  
नो᳘त्तरेण गा᳘र्हपत्यम् एति ।  
य᳘द् धो᳘त्तरेण गा᳘र्हपत्यम् इया᳘द् देवत्रा᳘ कुर्या᳘द् द᳘क्षिणेन गा᳘र्हपत्यम् एति प्तृदेव᳘त्यम् एवै᳘नत् त᳘त् करोति ॥  
अ᳘थ या᳘न्य् अमू᳘न्य् उदीची᳘ना᳘ग्रा᳘णि तॄ᳘णा᳘नि भ᳘वन्ति ।  
दक्षिणा᳘ग्रा᳘णि ता᳘नि करोति पितृदेव᳘त्यम् एवै᳘नत् त᳘त् करोत्य् अ᳘था᳘हवनी᳘ये समि᳘धम् अभ्या᳘धा᳘य सव्यं᳘ जा᳘न्व् आ᳘च्य सकॄ᳘द् एव᳘ तूष्णीं᳘ न्य᳘क् प᳘र्यस्यति पितृदेव᳘त्यम् एवै᳘नत् त᳘त् करोति नो᳘दिङ्गयति नो᳘पमृष्ते न᳘ प्रा᳘श्ना᳘ति नो᳘दुक्षति प्तृदेव᳘त्यम् एवै᳘नत् त᳘त् करोति ॥  
त᳘द् आ᳘हुः ।  
य᳘द् एष᳘ दीर्घसत्त्र्य् अ᳘ग्निहोत्रं᳘ जु᳘ह्वत् प्रव᳘सन् म्रिये᳘त कथ᳘म् एनम् अग्नि᳘भिः कुर्युर् इ᳘ति तँ᳘ है᳘के दग्ध्वा᳘हरन्ति त᳘म् आ᳘हृतम् अग्नि᳘भिः सं᳘घ्रा᳘पयन्ति त᳘द् उ त᳘था᳘ न᳘ कुर्या᳘द् य᳘था᳘न्य᳘स्यां᳘ यो᳘नौ रे᳘तः सिक्तं᳘ त᳘द् अन्य᳘स्य प्रजि᳘जनयिषेत् ता᳘दॄ᳘क् त᳘द् अ᳘स्थीन्य् एता᳘न्य् आ᳘हॄ᳘त्य कृष्णा᳘जिने᳘ न्यु᳘प्य पुरुषविधि᳘ विधा᳘यो᳘र्णा᳘भिः प्रछा᳘द्या᳘ज्येना᳘भिघा᳘र्य त᳘म् अग्नि᳘भिः समु᳘पोषेत् त᳘द् एनँ स्वा᳘द् यो᳘नेः प्र᳘जनयती᳘ति ॥  
तँ᳘ है᳘के ग्रा᳘मा᳘ग्नि᳘ना᳘ दहन्ति ।  
त᳘द् उ त᳘था᳘ न᳘ कुर्या᳘द् एष᳘ वै᳘ विश्वा᳘त् क्रव्या᳘द् अग्निः᳘ स᳘ हैनम् ईश्वरः᳘ स᳘पुत्रँ स᳘पशुँ स᳘मत्तोः ॥  
अ᳘थ है᳘के प्रद᳘व्येन दहन्ति ।  
त᳘द् उ त᳘था᳘ न᳘ कुर्या᳘द् एष᳘ वा᳘ अ᳘शा᳘न्तो ऽग्निः᳘ स᳘ हैनम् ईश्वरः᳘ स᳘पुत्रँ स᳘पशुं प्र᳘दग्धोः ॥  
अ᳘थ है᳘क उल्मुक्ये᳘न दहन्ति ।  
त᳘द् उ त᳘था᳘ न᳘ कुर्या᳘द् एष᳘ वै᳘ रुद्रि᳘यो ऽग्निः᳘ स᳘ हैनम् ईश्वरः᳘ स᳘पुत्रँ स᳘पशुम् अभि᳘मन्तोः ॥  
अ᳘थ है᳘के᳘ ऽन्तरेणा᳘ग्नीं᳘श् चि᳘तिं चित्वा᳘ ।  
त᳘म् अग्नि᳘भिः समु᳘पोषन्त्य् एत᳘द् वै᳘ य᳘जमा᳘नस्या᳘य᳘तनं य᳘द् अ᳘न्तरेणा᳘ग्नी᳘न् इ᳘ति त᳘द् उ त᳘था᳘ न᳘ कुर्या᳘द् यो᳘ हैनं त᳘त्र ब्रूया᳘न् म᳘ध्ये न्वा᳘ अयं᳘ ग्रा᳘मस्या᳘श᳘सनम् अजीजनत क्षिप्रे᳘ ऽस्या᳘श᳘सनं जनिष्य᳘ते प्रिय᳘तमँ रोत्स्यती᳘तीश्वरो᳘ ह त᳘थैव᳘ स्या᳘त् ॥  
अ᳘थ ह स्मा᳘ह ना᳘को मौ᳘द्गल्यः ।  
मरिष्य᳘न्तं चे᳘द् य᳘जमा᳘नं म᳘न्येत य᳘त्रैवा᳘स्मा᳘ आ᳘श᳘सनं जोषितँ᳘ स्या᳘त् त᳘द् अर᳘ण्योर् अग्नी᳘ समा᳘रो᳘ह्य निर्म᳘थ्य जु᳘ह्वद् वसेत् स᳘ यदा᳘स्मा᳘ल् लोका᳘द् य᳘जमा᳘नः प्रेया᳘त् ॥  
अ᳘थैनम् अ᳘न्तरेणा᳘ग्नींश् चि᳘तिं चित्वा᳘ ।  
त᳘म्॥  
अग्नि᳘भिः॥  
समु᳘पोषेद् इ᳘ति त᳘द् उ त᳘था᳘ न᳘ कुर्या᳘द् अ᳘तस्था᳘नो वा᳘ एष᳘ त᳘स्मै य᳘द् एनँ शवदह्या᳘या᳘ इव जुहुयुर् यज्ञा᳘य वा᳘ एष᳘ आ᳘हुतिभ्यस् तस्था᳘नः᳘ स᳘ हैनम् अ᳘मृष्यमा᳘णस् तृप्रँ᳘ सचते ॥  
इत्थ᳘म् एव᳘ कुर्या᳘त् ।  
तिस्र᳘ एव᳘ स्था᳘ली᳘र् ए᳘ष्टवै᳘ ब्रूया᳘त् ता᳘सु गोम᳘या᳘नि च शुम्बला᳘नि वा᳘वधा᳘य ना᳘ना᳘ त्रि᳘ष्व् अग्नि᳘षु प्र᳘वृञ्ज्या᳘त् ते᳘ ये᳘ त᳘तः सन्ता᳘पा᳘द् अग्न᳘यो जा᳘येरंस् तै᳘र् एनं दहेयुस् त᳘था᳘ह तै᳘र् एव᳘ दग्धो᳘ भ᳘वति नो᳘ प्रत्य᳘क्षम् इव ॥  
त᳘स्मा᳘द् अ᳘प्य् एत᳘द् ऋ᳘षिणा᳘भ्य᳘नूक्तम् ।  
यो᳘ अग्नि᳘र् अग्ने᳘र् अ᳘ध्य् अ᳘जा᳘यत शोका᳘त् पृथिव्या᳘ उत᳘ वा᳘ दिव᳘स् प᳘रि ये᳘न प्रजा᳘ विश्व᳘कर्मा᳘ जजा᳘न त᳘म् अग्ने हे᳘डः प᳘रि ते वृणक्त्व् इ᳘ति य᳘थ᳘र्क् त᳘था᳘ ब्रा᳘ह्मणम् ॥  
अ᳘थैनं विपुरीषं᳘ कृत्वा᳘ ।  
अस्यां᳘ पु᳘रीषं प्र᳘तिष्ठा᳘पयति पु᳘रीषं वा᳘ इयं᳘ त᳘त् पु᳘रीष एवै᳘त᳘त् पु᳘रीषं दधा᳘ति या᳘ ह वा᳘ अस्यैषा᳘ वृकला᳘ स᳘पुरीषा᳘ त᳘स्यै ह वि᳘दग्धा᳘यै सृगा᳘लः᳘ स᳘म्भवति ने᳘त् सृगा᳘लः᳘ सम्भ᳘वद् इ᳘ति त᳘द् उ त᳘था᳘ न᳘ कुर्या᳘त् क्षो᳘धुका᳘ हा᳘स्य प्रजा᳘ भवति त᳘म् अन्तरतः᳘ प्रक्षा᳘लया᳘ज्येना᳘न्वनक्ति मे᳘ध्यम्॥  
एवै᳘नत्॥  
त᳘त् करोति ॥  
अ᳘था᳘स्य सप्त᳘सु प्रा᳘णा᳘यतने᳘षु ।  
सप्त᳘ हिरण्यशकला᳘न् प्र᳘त्यस्यति ज्यो᳘तिर् वा᳘ अमॄ᳘तँ हि᳘रण्यं ज्यो᳘तिर् एवा᳘स्मिंस् त᳘द् अमॄ᳘तं दधा᳘ति ॥  
अ᳘थैनम् अ᳘न्तरेणा᳘ग्नीं᳘श् चि᳘तिं चित्वा᳘ ।  
कृष्णा᳘जिन᳘म् उ᳘त्तरलोम प्रा᳘ची᳘नग्रीवं प्रस्ती᳘र्य त᳘स्मिन्न् एनम् उत्ता᳘नं᳘ निपा᳘द्य जुहूं᳘ घृते᳘न पूर्णां᳘ दक्षिणे᳘ पा᳘णा᳘व् आ᳘दधा᳘ति सव्य᳘ उपभॄ᳘तम् उ᳘रसि ध्रुवां᳘ मु᳘खे ऽग्निहोत्रह᳘वणीं ना᳘सिकयोः स्रुवौ᳘ क᳘र्णयोः प्रा᳘शित्रह᳘रणे शीर्षं᳘श्चमसं᳘ प्रणीता᳘प्रा᳘ण᳘यनं पा᳘र्श्व᳘योः शू᳘र्पे उद᳘रे पा᳘त्रीँ᳘ समवत्तधा᳘नीं पृषदा᳘ज्य᳘वतीँ शिश्नस्या᳘न्ते श᳘म्या᳘मा᳘ण्ड᳘योर᳘न्ते वृषा᳘रवा᳘वन्व᳘गुलू᳘खलं च मु᳘सलं चा᳘न्तरेणोरू᳘ अन्या᳘नि यज्ञपा᳘त्रा᳘णि दक्षिणे᳘ पा᳘णौ᳘ स्फ्य᳘म् ॥  
स᳘ एष᳘ यज्ञा᳘युधी᳘ य᳘जमा᳘नः ।  
य᳘था᳘ बि᳘भ्यदा᳘मोष᳘मतीया᳘द् एव᳘म् एव᳘ यो᳘ ऽस्य स्वर्गे᳘ लोको᳘ भ᳘वति त᳘म् अभ्य᳘त्येति त᳘म् एते᳘ सन्ता᳘प्या᳘ अग्न᳘यो य᳘था᳘ पुत्राः᳘ पित᳘रं प्रोषु᳘षम् आ᳘गतँ शिव᳘म् उपस्पृश᳘न्त्य् एवँ᳘ शिवँ᳘ हैवै᳘त᳘म् उ᳘पस्पृशन्ति प्र᳘ हैवै᳘नं कल्पयन्ति ॥  
तं᳘ य᳘दि गा᳘र्हपत्यः पू᳘र्वः प्रा᳘प्नुया᳘त् ।  
त᳘द् विद्या᳘त् प्रतिष्ठ᳘ एनम् अग्निः पू᳘र्वः प्रा᳘पत् प्र᳘तिष्ठा᳘स्यति प्र᳘त्य् एव᳘ ते᳘ ऽस्मिं᳘ लोके᳘ स्था᳘स्यन्ति ये᳘ ऽस्मा᳘त् प्रत्य᳘ञ्च इ᳘ति ॥  
अ᳘थ य᳘द्य् आ᳘हवनी᳘यः ।  
त᳘द् विद्या᳘न् मुख्य᳘ एनम् अग्निः᳘ पू᳘र्वः प्रा᳘पन् मुखतो᳘ लोका᳘न् अजैषीन् मु᳘खम् एव᳘ ते᳘ ऽस्मिं᳘ लोके᳘ भविष्यन्ति ये᳘ ऽस्मा᳘त् प्रत्य᳘ञ्च इ᳘ति ॥  
अ᳘थ य᳘द्य् अन्वा᳘हा᳘र्यप᳘चनः ।  
त᳘द् विद्या᳘द् अन्ना᳘द᳘ एनम् अग्निः᳘ पू᳘र्वः प्रा᳘पद् अ᳘न्नम् अत्स्यत्य् अ᳘न्नम् एव᳘ ते᳘ ऽस्मिं᳘ लोके᳘ ऽत्स्यन्ति ये᳘ ऽस्मा᳘त् प्रत्य᳘ञ्च इ᳘ति ॥  
अ᳘थ य᳘दि स᳘र्वे सकॄ᳘त् ।  
त᳘द् विद्या᳘त् कल्या᳘णं लोक᳘म् अजैषीद् इ᳘त्य् एता᳘न्य् अस्मिन् विज्ञा᳘ना᳘नि ॥  
तां᳘ वा᳘ एता᳘म् ।  
यजमा᳘ना᳘त्मा᳘हुति᳘म् अन्ततो᳘ जुहोति स᳘ यो᳘ ऽस्य स्वर्गे᳘ लोको᳘ जितो᳘ भ᳘वति त᳘त आ᳘हुतिम᳘यो ऽमॄ᳘तः स᳘म्भवति ॥  
अ᳘थ या᳘न्य् अश्मम᳘या᳘नि च मृन्म᳘या᳘नि च भ᳘वन्ति ।  
ता᳘नि ब्रा᳘ह्मणा᳘य दद्या᳘च् छवोद्वह᳘म् उ ह तं᳘ मन्यन्ते य᳘स् ता᳘नि प्रतिगृह्णा᳘त्य् अप᳘ एवै᳘ना᳘न्य् अभ्य᳘वहरेयुर् आ᳘पो वा᳘ अस्य᳘ स᳘र्वस्य प्रतिष्ठा᳘ त᳘द् एनम् अप्स्व् ए᳘व᳘ प्र᳘तिष्ठा᳘पयति ॥  
अ᳘थैता᳘म् आ᳘हुतिं जुहोति ।  
पुत्रो᳘ वा᳘ भ्रा᳘ता᳘ वा᳘ यो᳘ वा᳘न्यो᳘ ब्रा᳘ह्मणः᳘ स्या᳘द् अस्मा᳘त् त्व᳘म् अ᳘धि जा᳘तो᳘ ऽसि त्व᳘द् अयं᳘ जा᳘यतां᳘ पु᳘नः असौ᳘ स्वर्गा᳘य लोका᳘य स्वा᳘हे᳘त्य् अनपेक्ष᳘म् ए᳘त्या᳘प᳘ उ᳘पस्पृशन्ति ॥  
