
सो᳘मो वै᳘ रा᳘जा᳘ यज्ञः᳘ प्रजा᳘पतिः ।  
त᳘स्यैता᳘स् तन्वो᳘ या᳘ एता᳘ देव᳘ता᳘ या᳘ एता᳘ आ᳘हुतीर् जुहो᳘ति ॥  
स᳘ य᳘द् यज्ञ᳘स्या᳘र्छे᳘त् ।  
यां᳘ त᳘त् प्र᳘ति देव᳘तां᳘ म᳘न्येत ता᳘म् अनुसमी᳘क्ष्य जुहुया᳘द् य᳘दि दीक्षोपसत्स्व् आ᳘हवनी᳘ये य᳘दि प्र᳘सुत आ᳘ग्नीध्रे वि᳘ वा᳘ एत᳘द् यज्ञ᳘स्य प᳘र्व स्रँसते य᳘द् ध्व᳘लति सा᳘ यै᳘व त᳘र्हि त᳘त्र देव᳘ता᳘ भ᳘वति त᳘यैवै᳘त᳘द् देव᳘तया᳘ यज्ञं᳘ भिषज्य᳘ति त᳘या᳘ देवत᳘या᳘ यज्ञं᳘ प्रतिसं᳘दधा᳘ति ॥  
स᳘ य᳘द्य् एनं म᳘नसा᳘भि᳘ध्या᳘तः ।  
यज्ञो᳘ नो᳘पन᳘मेत् परमेष्ठि᳘ने स्वा᳘हे᳘ति जुहुया᳘त् परमेष्ठी᳘ हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘द्य् एनं वा᳘चा᳘भिव्या᳘हृतः ।  
यज्ञो᳘ नो᳘पन᳘मेत् प्रजा᳘पतये स्वा᳘हे᳘ति जुहुया᳘त् प्रजा᳘पतिर् हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘स्य रा᳘जा᳘नम् अ᳘छेत्वा᳘ ।  
ना᳘ह᳘रन्त एयुर् अ᳘न्धसे स्वा᳘हे᳘ति जुहुया᳘द् अ᳘न्धो हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि सा᳘तः᳘ ।  
किं᳘चिद् आ᳘प᳘द्येत सवित्रे᳘ स्वा᳘हे᳘ति जुहुया᳘त् सविता᳘ हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि दीक्षा᳘सु ।  
किं᳘चिद् आ᳘प᳘द्येत विश्व᳘कर्मणे स्वा᳘हे᳘ति जुहुया᳘द् विश्व᳘कर्मा᳘ हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि सोमक्र᳘यण्या᳘म् ।  
किं᳘चिद् आ᳘प᳘द्येत पूष्णे᳘ स्वा᳘हे᳘ति जुहुया᳘त् पूषा᳘ हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि क्रया᳘योपो᳘त्थितः ।  
किं᳘चिद् आ᳘प᳘द्येते᳘न्द्रा᳘य च मरु᳘द्भ्यश् च स्वा᳘हे᳘ति जुहुया᳘द् इ᳘न्द्रश् च हि᳘ स᳘ त᳘र्हि मरु᳘तश् च भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि पण्य᳘मा᳘नः ।  
किं᳘चिद् आ᳘प᳘द्येता᳘सुरा᳘य स्वा᳘हे᳘ति जुहुया᳘द् अ᳘सुरो हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि कीर्तः᳘ ।  
किं᳘चिद् आ᳘प᳘द्येत मित्रा᳘य स्वा᳘हे᳘ति जुहुया᳘न् मित्रो᳘ हि᳘ स᳘ तर्हि᳘ भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘द्य् ऊरा᳘वा᳘सन्नः ।  
किं᳘चिद् आ᳘पद्येत वि᳘ष्णवे शिपिविष्टा᳘य स्वा᳘हे᳘ति जुहुया᳘द् वि᳘ष्णुर्हि᳘ स᳘ त᳘र्हि शिपिवि᳘ष्टो भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि पर्युह्य᳘मा᳘णः ।  
किं᳘चिद् आ᳘पद्येत वि᳘ष्णवे नरं᳘धिषा᳘य स्वा᳘हे᳘ति जुहुया᳘द् वि᳘ष्णुर् हि᳘ स᳘ त᳘र्हि नरं᳘धिषो भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘द्य् आ᳘गतः ।  
किं᳘चिद् आ᳘प᳘द्येत सो᳘मा᳘य स्वा᳘हे᳘ति जुहुया᳘त् सो᳘मो हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘द्य् आ᳘सन्द्या᳘म् आ᳘सन्नः ।  
किं᳘चिद् आ᳘प᳘द्येत व᳘रुणा᳘य स्वा᳘हे᳘ति जुहुया᳘द् व᳘रुणो हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘द्य् आ᳘ग्नीध्रगतः ।  
किं᳘चिद् आ᳘प᳘द्येता᳘ग्न᳘ये स्वा᳘हे᳘ति जुहुया᳘द् अग्नि᳘र् हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि हविर्धा᳘नगतः ।  
किं᳘चिद् आ᳘प᳘द्येते᳘न्द्रा᳘य स्वा᳘हे᳘ति जुहुया᳘द् इ᳘न्द्रो हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘द्य् उपा᳘वह्रिय᳘मा᳘णः ।  
किं᳘चिद् आ᳘प᳘द्येता᳘थर्वणे स्वा᳘हे᳘ति जुहुया᳘द् अ᳘थर्वा᳘ हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘द्य् अँशु᳘षु न्यु᳘प्तः ।  
किं᳘चिद् आ᳘प᳘द्येत वि᳘श्वेभ्यो देवे᳘भ्यः स्वा᳘हे᳘ति जुहुया᳘द् वि᳘श्वे हि᳘ स᳘ त᳘र्हि देवा᳘ भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘द्य् आ᳘प्या᳘य्य᳘मा᳘नः ।  
किं᳘चिद् आ᳘प᳘द्येत वि᳘ष्णव आ᳘प्रीतपा᳘य स्वा᳘हे᳘ति जुहुया᳘द् विष्णुर् हि᳘ स᳘ त᳘र्ह्य् आ᳘प्रीतपा᳘ भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘द्य् अभिषूय᳘मा᳘णः ।  
किं᳘चिद् आ᳘प᳘द्येत यमा᳘य स्वा᳘हे᳘ति जुहुया᳘द् यमो᳘ हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि सम्भ्रिय᳘मा᳘णः ।  
किं᳘चिद् आ᳘प᳘द्येत वि᳘ष्णवे स्वा᳘हे᳘ति जुहुया᳘द् वि᳘ष्णुर् हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि पूय᳘मा᳘नः ।  
किं᳘चिद् आ᳘प᳘द्येत वा᳘य᳘वे स्वा᳘हे᳘ति जुहुया᳘द् वा᳘यु᳘र् हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि पूतः᳘ ।  
किं᳘चिद् आ᳘प᳘द्येत शुक्रा᳘य स्वा᳘हे᳘ति जुहुया᳘छुक्रो᳘ हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि क्षीरश्रीः᳘ ।  
किं᳘चिद् आ᳘प᳘द्येत शुक्रा᳘य स्वा᳘हे᳘ति जुहुया᳘छुक्रो᳘ हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि सक्तुश्रीः᳘ ।  
किं᳘चिद् आ᳘प᳘द्येत मन्थि᳘ने स्वा᳘हे᳘ति झुया᳘न् मन्थी᳘ हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि चमसेषू᳘न्नीतः ।  
किं᳘चिद् आ᳘प᳘द्येत वि᳘श्वेभ्यो देवे᳘भ्यः स्वा᳘हे᳘ति जुह्या᳘द् वि᳘श्वे हि᳘ स᳘ त᳘र्हि देवा᳘ भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि हो᳘मा᳘यो᳘द्यतः ।  
किं᳘चिद् आ᳘पद्येता᳘सवे स्वा᳘हे᳘ति जुहुया᳘द् अ᳘सुर् हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि हूय᳘मा᳘नः ।  
किं᳘चिद् आ᳘प᳘द्येत रुद्रा᳘य स्वा᳘हे᳘ति जुह्या᳘द् रुद्रो᳘ हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘द्य् अभ्या᳘वृत्तः ।  
किं᳘चिद् आ᳘प᳘द्येत वा᳘ता᳘य स्वा᳘हे᳘ति जुहुया᳘द् वा᳘तो हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि प्र᳘तिख्या᳘तः ।  
किं᳘चिद् आ᳘प᳘द्येत नृच᳘क्षसे स्वा᳘हे᳘ति जुहुया᳘न् नृच᳘क्षा᳘ हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि भक्ष्य᳘मा᳘णः ।  
किं᳘चिद् आ᳘पद्येत भक्षा᳘य स्वा᳘हे᳘ति जुहुया᳘द् भक्षो᳘ हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि ना᳘रा᳘शँसे᳘षु सन्नः᳘ ।  
किं᳘चिद् आ᳘प᳘द्येत पितॄ᳘भ्यो ना᳘रा᳘शँसे᳘भ्यः स्वा᳘हे᳘ति जुहुया᳘त् पित᳘रो हि᳘ स᳘ त᳘र्हि ना᳘रा᳘शँसा᳘ भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘द्य् अवभृथा᳘यो᳘द्यतः ।  
किं᳘चिद् आ᳘प᳘द्येत सि᳘न्धवे स्वा᳘हे᳘ति जुहुया᳘त् सि᳘न्धुर् हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘द्य् अभ्यवह्रिय᳘मा᳘णः ।  
किं᳘चिद् आ᳘प᳘द्येत समुद्रा᳘य स्वा᳘हे᳘ति जुहुया᳘त् समुद्रो᳘ हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उ᳘पैनं यज्ञो᳘ नमति ॥  
अ᳘थ य᳘दि प्र᳘प्लुतः ।  
किं᳘चिद् आ᳘प᳘द्येत सलिला᳘य स्वा᳘हे᳘ति जुहुया᳘त् सलिलो᳘ हि᳘ स᳘ त᳘र्हि भ᳘वत्य् अ᳘प पा᳘प्मा᳘नँ हत᳘ उपैनं यज्ञो᳘ नमति ॥  
ता᳘ वा᳘ एताः᳘ ।  
च᳘तुस्त्रिँशतम् आ᳘ज्या᳘हुती᳘र् जुहोति त्र᳘यस्त्रिँशद् वै᳘ देवाः᳘ प्रजा᳘पतिश् चतुस्त्रिँश᳘ एत᳘द् उ स᳘र्वैर् देवै᳘र् यज्ञं᳘ भिषज्य᳘ति स᳘र्वैर् देवै᳘र् यज्ञं᳘ प्रतिसं᳘दधा᳘ति ॥  
ता᳘ ब्रह्मै᳘व᳘ जुहुया᳘त् ।  
ना᳘ब्रह्मा᳘ ब्रह्मा᳘ वै᳘ यज्ञ᳘स्य दक्षिणत᳘ आ᳘स्ते ब्रह्मा᳘ यज्ञं᳘ दक्षिणतो᳘ गोपा᳘यति य᳘दि तु᳘ ब्रह्मा᳘ न᳘ विद्या᳘द् अ᳘पि य᳘ एव᳘ क᳘श् च विद्या᳘त् स᳘ जुहुया᳘द् ब्रह्मा᳘णं त्वा᳘म᳘न्त्र्य ब्रह्मणा᳘तिसृष्टस् ता᳘सां᳘ वा᳘ एता᳘सां᳘ व्या᳘हृतीनां᳘ बन्धु᳘ता᳘ व᳘सिष्ठो ह विरा᳘जं विदां᳘ चका᳘र ताँ᳘ हे᳘न्द्रो ऽभि᳘दध्यौ ॥  
स᳘ होवा᳘च ।  
ऋ᳘षे विरा᳘जँ ह वै᳘ वेत्थ तां᳘ मे ब्रूही᳘ति स᳘ होवा᳘च किं᳘ म᳘म त᳘तः स्या᳘द् इ᳘ति स᳘र्वस्य च ते यज्ञ᳘स्य प्रा᳘यश्चित्तिं ब्रूयाँ᳘ रूपं᳘ च त्वा᳘ दर्शयेये᳘ति स᳘ होवा᳘च य᳘न् नु᳘ मे सर्व᳘स्य यज्ञ᳘स्य प्रा᳘यश्चित्तिं ब्रूयाः᳘ कि᳘म् उ स᳘ स्या᳘द् यं᳘ त्वँ᳘ रूपं᳘ दर्श᳘येथा᳘ इ᳘ति जीवस्वर्ग᳘ एवा᳘स्मा᳘ल् लोका᳘त् प्रे᳘या᳘द् इ᳘ति ॥  
त᳘तो हैता᳘म् ऋ᳘षिर् इ᳘न्द्रा᳘य विरा᳘जम् उवा᳘च ।  
इयं᳘ वै᳘ विरा᳘ड् इ᳘ति त᳘स्मा᳘द् यो᳘ ऽस्यै भू᳘यिष्ठं ल᳘भते स᳘ एव᳘ श्रे᳘ष्ठो भवति ॥  
अ᳘थ हैता᳘म् इ᳘न्द्र ऋ᳘षये ।  
प्रा᳘यश्चित्तिम् उवा᳘चा᳘ग्निहोत्रा᳘द् अ᳘ग्र आ᳘ महत᳘ उक्था᳘त् ता᳘ ह स्मैताः᳘ पुरा᳘ व्या᳘हृतीर् व᳘सिष्ठा᳘ एव᳘ विदुस् त᳘स्मा᳘द् ध स्म पुरा᳘ वा᳘सिष्ठ᳘ एव᳘ ब्रह्मा᳘ भवति य᳘तस् त्व् ए᳘ना᳘ अ᳘प्य् एत᳘र्हि य᳘ एव᳘ क᳘श् चा᳘धीते ततो᳘ ऽप्य् एत᳘र्हि य᳘ एव᳘ क᳘श् च ब्रह्मा᳘ भवति स᳘ ह वै᳘ ब्रह्मा᳘ भ᳘वितुम् अर्हति स᳘ वा᳘ ब्र᳘ह्मन्न् इ᳘त्य् आ᳘मन्त्रितः प्र᳘तिशृणुया᳘द् य᳘ एव᳘म् एता᳘ व्या᳘हृतीर् वे᳘द ॥  
