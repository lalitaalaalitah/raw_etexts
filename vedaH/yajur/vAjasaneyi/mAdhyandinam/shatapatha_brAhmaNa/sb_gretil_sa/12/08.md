
इ᳘न्द्रस्य वै᳘ य᳘त्र ।  
इन्द्रिया᳘णि वीर्या᳘णि व्युद᳘क्रा᳘मंस् ता᳘नि देवा᳘ एते᳘नैव᳘ यज्ञे᳘न पु᳘नः स᳘मदधुर् य᳘त् पयोग्रहा᳘श् च सुरा᳘ग्रहा᳘श् च गृह्य᳘न्त इन्द्रिया᳘ण्य् एवा᳘स्मिंस् त᳘द् वीर्या᳘णि पु᳘नः सं᳘दधत्य् उ᳘त्तरे ऽग्नौ᳘ पयोग्रहा᳘न् जुह्वति शुक्रे᳘णैवै᳘नं त᳘त् सोमपीथे᳘न स᳘मर्धयति ॥  
स᳘ जुहोति ।  
सु᳘रा᳘वन्तं बर्हिष᳘दँ सुवी᳘रम् इ᳘ति सु᳘रा᳘वा᳘न् वा᳘ एष᳘ बर्हिष᳘द् यज्ञो᳘ य᳘त् सौत्रा᳘मणी᳘ बर्हि᳘षैवै᳘नं यज्ञे᳘न स᳘मर्धयति यज्ञँ᳘ हिन्वन्ति महिषा᳘ न᳘मोभिर् इ᳘त्य् ऋत्वि᳘जो वै᳘ महिषा᳘ यज्ञो᳘ न᳘म ऋत्वि᳘ग्भिर् एव᳘ यज्ञँ᳘ समर्ध᳘यति यज्ञे᳘न य᳘जमा᳘नं द᳘धा᳘नाः᳘ सो᳘मम् इ᳘ति सोमपीथ᳘म् एवा᳘स्मिन् दधति दिवि᳘ देव᳘ता᳘स्व् इ᳘ति दिव्य् ए᳘वै᳘नं देव᳘ता᳘सु दधति म᳘देमे᳘न्द्रम् इ᳘ति म᳘दा᳘य वा᳘व᳘ सो᳘मो म᳘दा᳘य सु᳘रोभा᳘व् एव᳘ सोममदं᳘ च सुरा᳘मदं᳘ चा᳘वरुन्द्धे य᳘जमा᳘नाः᳘ स्वर्का᳘ इ᳘त्य् अर्को᳘ वै᳘ देवा᳘ना᳘म् अ᳘न्नम् अ᳘न्नं यज्ञो᳘ यज्ञे᳘नैवै᳘नम् अन्ना᳘द्येन स᳘मर्धयति हुत्वा᳘ भक्षयन्ति स᳘मृद्धम् एवा᳘स्य त᳘द् वर्धयन्ति ॥  
स᳘ भक्षयति ।  
य᳘म् अश्वि᳘ना᳘ न᳘मुचेर् आ᳘सुरा᳘द् अधी᳘त्य् अश्वि᳘नौ ह्य् ए᳘तं᳘ न᳘मुचेर् अध्या᳘हरताँ᳘ स᳘रस्वत्य् अ᳘सुनोद् इन्द्रिया᳘ये᳘ति स᳘रस्वती ह्य् ए᳘त᳘म् अ᳘सुनोद् इन्द्रिया᳘येमं᳘ तँ᳘ शुक्रं᳘ म᳘धुमन्तम् इ᳘न्दुम् इ᳘ति शुक्रो᳘ वा᳘ एष᳘ म᳘धुमा᳘न् इ᳘न्दुर् य᳘त् सो᳘मः सो᳘मँ रा᳘जा᳘नम् इह᳘ भक्षया᳘मी᳘ति सो᳘म एवा᳘स्य रा᳘जा᳘ भक्षितो᳘ भवति द᳘क्षिणे ऽग्नौ᳘ सुरा᳘ग्रहा᳘न् जुह्वति पा᳘प्म᳘नैवै᳘नं त᳘द् व्या᳘वर्तयन्ति ॥  
स᳘ जुहोति ।  
य᳘स् ते र᳘सः स᳘म्भृत ओ᳘षधीष्व् इ᳘त्य् अपां᳘ च वा᳘ एष᳘ ओ᳘षधीनां᳘ च र᳘सो य᳘त् सु᳘रा᳘पां᳘ चैनम् एत᳘द् ओ᳘षधीनां᳘ च र᳘सेन स᳘मर्धयति सो᳘मस्य शु᳘ष्मः सु᳘रया᳘ सुतस्ये᳘ति य᳘ एव᳘ सो᳘मे शु᳘ष्मो यः᳘ सु᳘रा᳘यां᳘ त᳘म् एवा᳘वरुन्द्धे ते᳘न जिन्व य᳘जमा᳘नं म᳘देने᳘ति ते᳘न प्रीणीहि य᳘जमा᳘नं म᳘देने᳘त्य् एवै᳘त᳘द् आ᳘ह स᳘रस्वतीम् अश्वि᳘ना᳘व् इ᳘न्द्रम् अग्नि᳘म् इ᳘ति देव᳘ता᳘भिर् एव᳘ यज्ञँ᳘ समर्ध᳘यति देव᳘ता᳘भिर् यज्ञ᳘न य᳘जमा᳘नँ हुत्वा᳘ भक्षयन्ति व्यृ᳘द्धम् एवा᳘स्य त᳘त् स᳘मर्धयति ॥  
स᳘ भक्षयति ।  
य᳘द् अ᳘त्र रिप्तँ᳘ रसि᳘नः सुत᳘स्ये᳘ति सुता᳘सुत᳘योर् एव᳘ र᳘सम् अ᳘वरुन्द्धे य᳘द् इ᳘न्द्रो अ᳘पिबच् छ᳘चीभिर् इ᳘ती᳘न्द्रो ह्य् ए᳘त᳘द् अ᳘पिबच् छ᳘चीभिर् अहं᳘ त᳘द् अस्य म᳘नसा᳘ शिवे᳘ने᳘त्य् अ᳘शिव इव वा᳘ एष᳘ भक्षो᳘ य᳘त् सु᳘रा᳘ ब्रा᳘ह्मण᳘स्य शिव᳘म् एवै᳘नम् एत᳘त् कृत्वा᳘त्म᳘न् धत्ते सो᳘मँ रा᳘जा᳘नम् इह᳘ भक्षया᳘मी᳘ति सो᳘म एवा᳘स्य रा᳘जा᳘ भक्षितो᳘ भवति ॥  
त᳘द् धैत᳘द् अन्ये᳘ ऽध्वर्य᳘वः ।  
रा᳘जन्यं᳘ वा᳘ वै᳘श्यं वा᳘ प᳘रिक्रीणन्ति स᳘ एत᳘द् भक्षयिष्यती᳘ति त᳘द् उ त᳘था᳘ न᳘ कुर्या᳘द् यो᳘ ह वा᳘ एत᳘द् भक्ष᳘यति त᳘स्य हैवं᳘ पित्q;न् पिता᳘महा᳘न् एष᳘ सोमपीथो᳘ ऽन्वेति द᳘क्षिणस्यैवा᳘ग्ने᳘स् त्री᳘न् अ᳘ङ्गा᳘रा᳘न् निर्व᳘र्त्य बहिष्परिधि᳘ त᳘द् एता᳘भिर् व्या᳘हृतिभिर् जुहुया᳘त् ॥  
पितॄ᳘भ्यः स्वधा᳘यि᳘भ्यः स्वधा᳘ न᳘म इ᳘ति ।  
पित्q;न् एव᳘ पितृलोके᳘ स्वधा᳘यां᳘ दधा᳘ति पिता᳘महे᳘भ्यः स्वधा᳘यि᳘भ्यः स्वधा᳘ न᳘म इ᳘ति पिता᳘महा᳘न् एव᳘ पिता᳘महलोके᳘ स्वधा᳘यां᳘ दधा᳘ति प्र᳘पिता᳘महेभ्यः स्वधा᳘यि᳘भ्यः स्वधा᳘ न᳘म इ᳘ति प्र᳘पिता᳘महा᳘न् एव᳘ प्रपिता᳘महलोके᳘ स्वधा᳘यां᳘ दधा᳘ति ॥  
अप᳘ आ᳘नी᳘य नि᳘नयति ।  
अ᳘क्षन् पित᳘र इ᳘त्य् अन्ना᳘द्यम् एवै᳘षु दधा᳘त्य् अ᳘मीमदन्त पित᳘र इ᳘ति मद᳘यत्य् एवै᳘ना᳘न् अ᳘तीतृपन्त पित᳘र इ᳘ति तर्प᳘यत्य् एवै᳘ना᳘न् पि᳘तरः शु᳘न्धध्वम् इ᳘त्य् अनुपूर्व᳘म् एवै᳘ना᳘न्त् स᳘र्वा᳘न् पा᳘वयति पवि᳘त्रं वै᳘ सौत्रा᳘मणी᳘ ॥  
त्रिभिः᳘ पवि᳘त्रैः पा᳘वयन्ति ।  
त्र᳘यो वा᳘ इमे᳘ लोकाः᳘ एभि᳘र् एवै᳘नं लोकैः᳘ पुनन्ति ॥  
पा᳘वमा᳘नी᳘भिः पा᳘वयन्ति ।  
पवि᳘त्रं वै᳘ पा᳘वमा᳘न्यः᳘ पवि᳘त्रेणैवै᳘नं पुनन्ति ॥  
तिसॄ᳘भिस्तिसृभिः पा᳘वयन्ति ।  
त्र᳘यो वै᳘ प्रा᳘णाः᳘ प्रा᳘ण᳘ उदा᳘नो᳘ व्या᳘नस् तै᳘र् एवै᳘नं पुनन्ति ॥  
नव᳘भिः पा᳘वयन्ति ।  
न᳘व वै᳘ प्रा᳘णाः᳘ प्रा᳘णै᳘र् एवै᳘नं पुनन्ति प्रा᳘णे᳘षु पुनः᳘ पूतं᳘ प्र᳘तिष्ठा᳘पयन्ति ॥  
पवि᳘त्रेण पा᳘वयन्ति ।  
अजा᳘विक᳘स्य वा᳘ एत᳘द् रूपं᳘ य᳘त् पवि᳘त्रम् अजा᳘विके᳘नैवै᳘नं पुनन्ति ॥  
वा᳘लेन पा᳘वयन्ति ।  
गोऽश्व᳘स्य वा᳘ एत᳘द् रूपं᳘ य᳘द् वा᳘लो गोऽश्वे᳘नैवै᳘नं पुनन्ति ॥  
हि᳘रण्येन पा᳘वयन्ति ।  
देवा᳘नां᳘ वा᳘ एत᳘द् रूपं᳘ य᳘द् धि᳘रण्यं देवा᳘ना᳘म् एवै᳘नं रूपे᳘ण पुनन्ति ॥  
सु᳘रया᳘ पा᳘वयन्ति ।  
सु᳘रा᳘ हि᳘ पूता᳘ पूत᳘यैवै᳘नं पुनन्ति त᳘द् य᳘था᳘ सु᳘रा᳘ पूय᳘मा᳘ना᳘ ब᳘लसेन विविच्य᳘त एव᳘म् एवै᳘त᳘द् य᳘जमा᳘नः स᳘र्वस्मा᳘त् पा᳘प्म᳘नो नि᳘मुच्यते य᳘ एवं᳘ विद्वा᳘न्त् सौत्रा᳘मण्या᳘ य᳘जते यो᳘ वैत᳘द् एवं᳘ वे᳘द ॥  
त᳘द् आ᳘हुः ।  
या᳘जयित᳘व्यँ सौत्रा᳘मण्या᳘३ न᳘ या᳘जयित᳘व्या᳘३म् इ᳘त्य् अ᳘नन्तरा᳘यँ ह्य् ए᳘वा᳘स्मा᳘त् स᳘र्वं पा᳘प्मा᳘नम् अपघ्न᳘न्ती᳘ति त᳘द् उ ह स्मा᳘ह रेवो᳘त्तरा᳘ स्थप᳘तिः पा᳘टव᳘श् चा᳘क्रो᳘ ऽपि प्रदा᳘नं प्रदा᳘य या᳘जयित᳘व्यम् एवा᳘त्मा᳘ वै᳘ यज्ञ᳘स्य य᳘जमा᳘नो᳘ ऽङ्गा᳘न्य् ऋत्वि᳘जो य᳘त्र वा᳘ आ᳘त्मा᳘ पूतः᳘ पूता᳘नि तत्रा᳘ङ्गा᳘न्य् उभ᳘य एव᳘ पुन᳘त उभ᳘ये पा᳘प्मा᳘नम् अ᳘पघ्नते त᳘स्मा᳘द् अ᳘प प्रदा᳘नं प्रदा᳘य यजयित᳘व्यम् एवे᳘ति ॥  
पितृलोकं᳘ वा᳘ एते᳘ ऽन्व᳘वयन्ति ।  
ये᳘ द᳘क्षिणे ऽग्नौ᳘ च᳘रन्त्य् आ᳘ज्या᳘हुतिं᳘ जुहोति यज्ञो᳘ वा᳘ आ᳘ज्यं यज्ञा᳘द् एव᳘ यज्ञे᳘ प्र᳘तितिष्ठन्ति ॥  
स᳘ जुहोति ।  
ये᳘ समा᳘नाः᳘ स᳘मनसः पित᳘रो यमरा᳘ज्ये ते᳘षां᳘ लोकः᳘ स्वधा᳘ न᳘मो यज्ञो᳘ देवे᳘षु कल्पता᳘म् इ᳘ति पित्q;न् एव᳘ यमे᳘ प᳘रिददा᳘त्य् अ᳘थो पितृलोक᳘म् एव᳘ जयति स᳘र्वे यज्ञोपवीता᳘नि कृत्वो᳘त्तरम् अग्नि᳘म् उपसमा᳘यन्त्य् अयं᳘ वै᳘ लोक᳘ उ᳘त्तरो ऽग्नि᳘र् अस्मि᳘न्न् एव᳘ लोके᳘ प्र᳘तितिष्ठन्त्य् आ᳘ज्या᳘हुतिं᳘ जुहोति य᳘ज्ञो᳘ वा᳘ आ᳘ज्यं यज्ञा᳘द् एव᳘ यज्ञे᳘ प्र᳘तितिष्ठन्ति ॥  
स᳘ जुहोति ।  
ये᳘ समा᳘नाः᳘ स᳘मनसो जीवा᳘ जीवे᳘षु मा᳘मकाः᳘ ।  
तेषाँ᳘ श्री᳘र् म᳘यि कल्पता᳘म् अस्मिं᳘ लोके᳘ शतँ᳘ स᳘मा᳘ इ᳘ति स्वा᳘ना᳘म् एव᳘ श्रि᳘यम् अ᳘वरुन्द्धे᳘ ऽथो ज्योग्जीवा᳘तुम् एवै᳘षु दधा᳘ति प᳘यः समन्वा᳘रब्धेषु जुहोति प्रा᳘णो᳘ वा᳘ अ᳘न्नं प᳘यः प्रा᳘ण᳘ एवा᳘न्ना᳘द्ये ऽन्ततः᳘ प्र᳘तितिष्ठन्ति ॥  
स᳘ जुहोति ।  
द्वे᳘ सृती᳘ अशृणवं पित्qणा᳘म् अह᳘म् इ᳘ति द्वे᳘ वा᳘व᳘ सृती᳘ इ᳘त्य् आ᳘हुर् देवा᳘नां᳘ चैव᳘ पित्qणां᳘ चे᳘ति ता᳘भ्या᳘म् इदं᳘ वि᳘श्वम् ए᳘जत् स᳘मेती᳘ति ता᳘भ्याँ᳘ हो᳘दँ᳘ सर्व᳘म् ए᳘जत् समे᳘ति य᳘द् अन्तरा᳘ पित᳘रं मा᳘त᳘रं चे᳘त्य् असौ᳘ वै᳘ पिते᳘यं᳘ मा᳘ता᳘भ्या᳘म् एव᳘ पित्q;न् देवलोक᳘म् अ᳘पिनयत्य् एका᳘की᳘ हुतोच्छिष्टं᳘ भक्षयत्य् एकधै᳘व᳘ श्रि᳘यम् आ᳘त्म᳘न् धत्ते श्री᳘र् हि᳘ प᳘यः ॥  
स᳘ भक्षयति ।  
इदँ᳘ हविः᳘ प्रज᳘ननं मे अस्त्व् इ᳘ति प्रज᳘ननँ हि᳘ य᳘दि प᳘यो य᳘दि सो᳘मो द᳘शवीरम् इ᳘ति प्रा᳘णा᳘ वै᳘ द᳘श वीराः᳘ प्रा᳘णा᳘न् एवा᳘त्म᳘न् धत्ते स᳘र्वगणम् इ᳘त्य् अ᳘ङ्गा᳘नि वै᳘ स᳘र्वे गणा᳘ अ᳘ङ्गा᳘न्य् एवा᳘त्म᳘न् धत्ते स्वस्त᳘य आ᳘त्मसनी᳘त्य् आ᳘त्मा᳘नम् एव᳘ सनोति प्रजा᳘सनी᳘ति प्रजा᳘म् एव᳘ सनोति पशुसनी᳘ति पशून् एव᳘ सनोति लोकसनी᳘ति लोका᳘य वै᳘ यजते न᳘मेव᳘ जयत्य् अभयसनी᳘ति स्वर्गो᳘ वै᳘ लोको᳘ ऽभयँ स्वर्ग᳘ एव᳘ लोके᳘ ऽन्ततः᳘ प्र᳘तितिष्ठत्य् अग्निः᳘ प्रजां᳘ बहुलां᳘ मे करोत्व् अ᳘न्नं प᳘यो रे᳘तो ऽस्मा᳘सु धत्ते᳘ति त᳘द् य᳘ एवै᳘नम् एते᳘ या᳘ज᳘यन्ति ता᳘न् एत᳘द् आ᳘हैत᳘न् म᳘यि स᳘र्वं धत्ते᳘ति हि᳘रण्येन मा᳘र्जयन्ते ऽमॄ᳘तं वै᳘ हि᳘रण्यम् अमॄ᳘त एवा᳘न्ततः प्र᳘तितिष्ठन्ति ॥  
प्रजा᳘पतिर् यज्ञ᳘म् असृजत ।  
त᳘म् आ᳘हरत् ते᳘ना᳘यजत ते᳘नेष्ट्वा᳘ रिरिचा᳘न᳘ इवा᳘मन्यत स᳘ एतं᳘ यज्ञक्रतु᳘म् अपश्यत् सौत्रा᳘मणीं᳘ ते᳘ना᳘यजत त᳘तो वै᳘ स᳘ पु᳘नर् आ᳘प्या᳘यत रिच्य᳘त इव वा᳘ एष᳘ यः᳘ सो᳘मेन य᳘जते वी᳘व ह्य् अ᳘स्य वित्तं᳘ वे᳘दो ह᳘रन्ति ॥  
सो᳘मेनेष्ट्वा᳘ सौत्रा᳘मण्या᳘ यजेत ।  
य᳘था᳘ धे᳘नुर् दुग्धा᳘ पु᳘नर् आ᳘प्या᳘येतैवँ᳘ हैव᳘ पु᳘नर् आ᳘प्या᳘यत आ᳘ प्रज᳘या᳘ पशु᳘भिः प्या᳘यते प्र᳘त्य् अस्मिं᳘ लोके᳘ तिष्ठत्य् अभि᳘ स्वर्गं᳘ लोकं᳘ जयति य᳘ एवं᳘ विद्वा᳘न्त् सौत्रा᳘मण्या᳘ य᳘जते यो᳘ वैत᳘द् एवं᳘ वे᳘द ॥  
त᳘द् धैत᳘त् पप्रछ ।  
सु᳘प्ला᳘ सा᳘र्ञ्जयः᳘ प्रतीदर्शमैभा᳘वतं य᳘न् न᳘ दीक्ष᳘येव दी᳘क्षते न᳘ सोमाँ᳘श᳘व इव न्युप्य᳘न्ते᳘ ऽथ कथँ᳘ सौत्रा᳘मणी᳘ सोमयज्ञो᳘ भवती᳘ति ॥  
स᳘ होवा᳘च ।  
शि᳘रो वा᳘ एत᳘द् यज्ञ᳘स्य य᳘द् व्रत᳘म् आ᳘त्मा᳘ दीक्षै᳘त᳘त् ख᳘लु वै᳘ व्रत᳘स्य रूपं᳘ य᳘त् सत्य᳘म् एत᳘द् दीक्षा᳘यै य᳘च् छ्रद्धा᳘ म᳘नो य᳘जमा᳘नस्य रूपं᳘ वा᳘ग् यज्ञ᳘स्येति ॥  
स᳘ य᳘द् वा᳘चा᳘ व्रत᳘म् उपै᳘ति ।  
आ᳘त्म᳘न्य् एवै᳘त᳘द् यज्ञ᳘स्य शि᳘रः प्र᳘तिदधा᳘ति सत्यँ᳘ श्रद्धा᳘यां᳘ दधा᳘ति य᳘जमा᳘नं यज्ञे᳘ ॥  
त᳘स्मा᳘द् एत᳘स्य यज्ञ᳘स्य ।  
व्रत᳘म् एव᳘ दीक्षा᳘ वॄ᳘षो वै᳘ व्रतं᳘ यो᳘षा᳘ दीक्षा᳘ वॄ᳘षा᳘ सत्यं᳘ यो᳘षा᳘ श्रद्धा᳘ वॄ᳘षा᳘ म᳘नो यो᳘षा᳘ वा᳘ग् वॄ᳘षा᳘ प᳘त्न्यै य᳘जमा᳘नस् त᳘स्मा᳘द् य᳘त्रैव᳘ प᳘तिस् त᳘त्र जा᳘या᳘थो यज्ञमुख᳘ एव᳘ त᳘न् मिथुना᳘नि करोति प्र᳘जा᳘त्यै ॥  
एते᳘ ख᳘लु वा᳘ एत᳘स्य यज्ञ᳘स्य ।  
सोमाँ᳘श᳘व इ᳘त्य् आ᳘हुर् य᳘च् छ᳘ष्पा᳘णि तो᳘क्मा᳘नि ला᳘जा᳘ इ᳘ति ॥  
प्रा᳘तःसवन᳘स्यैत᳘द् रूप᳘म् ।  
य᳘च् छ᳘ष्पा᳘ण्य् अयं᳘ वै᳘ लोकः᳘ प्रा᳘तःसवनँ᳘ स᳘ आ᳘श्विन᳘ आ᳘श्विने᳘न प᳘यसा᳘ प्रथमाँ᳘ रा᳘त्रिं प᳘रिषिञ्चति स्वे᳘नैवै᳘नम् एत᳘ल् लोके᳘न स्व᳘या᳘ देव᳘तया᳘ स्वे᳘न रूपे᳘ण प्रा᳘तःसवने᳘न स᳘मर्धयति ॥  
मा᳘ध्यन्दिनस्यैत᳘त् स᳘वनस्य रूप᳘म् ।  
य᳘त् तो᳘क्मा᳘न्य् अन्त᳘रिक्षं वै᳘ मा᳘ध्यन्दिनँ सवनं᳘ त᳘त् सा᳘रस्वतँ᳘ सा᳘रस्वते᳘न प᳘यसा᳘ द्विती᳘याँ᳘ रा᳘त्रिं प᳘रिषिञ्चति स्वे᳘नैवै᳘नम् एत᳘ल् लोके᳘न स्व᳘या᳘ देव᳘तया᳘ स्वे᳘न रूपे᳘ण मा᳘ध्यन्दिनेन स᳘वनेन स᳘मर्धयति ॥  
तृतीयसवन᳘स्यैत᳘द् रूप᳘म् ।  
य᳘ल् ला᳘जा᳘ द्यौ᳘र् वै᳘ तृतीयसवनँ᳘ सैन्द्र्यै᳘न्द्रे᳘ण प᳘यसा᳘ तृती᳘याँ᳘ रा᳘त्रिं प᳘रिषिञ्चति स्वे᳘नैवै᳘नम् एत᳘ल् लोके᳘न स्व᳘या᳘ देव᳘तया᳘ स्वे᳘न रूपे᳘ण तृतीयसवने᳘न स᳘मर्धयति ॥  
ए᳘कस्यै दुग्धे᳘न ।  
प्रथमाँ᳘ रा᳘त्रिं प᳘रिषिञ्चति द्व᳘योर् दुग्धे᳘न द्विती᳘यां᳘ तिसृणां᳘ दुग्धे᳘न तृती᳘यां᳘ यथा᳘रूप᳘म् एवै᳘नं यथा᳘देवतँ᳘ स᳘वनैः स᳘मर्धयति ॥  
प᳘रीतो᳘ षिञ्चता᳘ सुत᳘म् इ᳘ति ।  
प᳘रिषिञ्चति सुत्या᳘यै सो᳘मो य᳘ उत्तमँ᳘ हविर् इ᳘त्य् उत्तमं᳘ वा᳘ एत᳘द् धवि᳘र् य᳘त् सो᳘म उत्तम᳘म् एवै᳘नँ हवि᳘ष् करोति दधन्वा᳘ यो᳘ न᳘र्यो अप्स्व् अ᳘न्तरे᳘त्य् अद्भि᳘श् च ह्य् ए᳘षो᳘ ऽन्तरेण च सूय᳘ते सुषा᳘व सो᳘मम् अ᳘द्रिभिर् इ᳘त्य् अ᳘द्रिभिर् वै᳘ सो᳘मः सूयते᳘ ऽद्रिभिर् एवै᳘नँ सुनोति सोमसुत्या᳘यै ॥  
त᳘द् आ᳘हुः ।  
उभ᳘योर् वा᳘ एत᳘द् रूपँ᳘ सुत᳘स्य चा᳘सुतस्य व य᳘त् सौत्रा᳘मण्य् अ᳘पा᳘म् एष᳘ ओ᳘षधीनाँ᳘ र᳘सो य᳘त् प᳘यस् त᳘त् सुत᳘स्य रूप᳘म् अ᳘न्नस्यैष᳘ र᳘सो य᳘त् परिस्रु᳘त् त᳘द् आ᳘सुतस्य रूप᳘म् उभा᳘भ्या᳘म् एवै᳘नँ सवा᳘भ्याँ᳘ सुनो᳘त्य् उभा᳘भ्याँ᳘ सवा᳘भ्या᳘म् अ᳘वरुन्द्धे ॥  
त᳘द् आ᳘हुः ।  
य᳘द् ग्रा᳘वभिः सो᳘मः सूय᳘ते᳘ ऽथ कथँ᳘ सौत्रा᳘मणी᳘ति प्रैषा᳘प्री᳘भिर् इ᳘ति ब्रूया᳘द् बा᳘र्हता᳘ वै᳘ प्रैषा᳘ बा᳘र्हता᳘ ग्रा᳘वा᳘णो ग्रा᳘वभिर् वै᳘ सो᳘मः सूयते ग्रा᳘वभिर् एवै᳘नँ सुनोति सोमसुत्या᳘यै ॥  
स᳘र्वे प᳘यस्वन्तो भवन्ति ।  
प᳘यसा᳘ हि᳘ सूय᳘ते स᳘र्वे सो᳘मवन्तो भवन्ति सोमरूप᳘ता᳘यै स᳘र्वे परिस्रु᳘न्मन्तो भवन्ति परिस्रु᳘ता᳘ हि᳘ सूय᳘ते स᳘र्वे घृत᳘वन्तो भवन्त्य् एत᳘द् वै᳘ प्रत्य᳘क्षा᳘द् यज्ञरूपं᳘ य᳘द् घृतं᳘ प्रत्य᳘क्षा᳘द् एवै᳘नं यज्ञरूपं᳘ करोति स᳘र्वे म᳘धुमन्तो भवन्त्य् एत᳘द् वै᳘ प्रत्य᳘क्षा᳘त् सोमरूपं᳘ य᳘न् म᳘धु प्रत्य᳘क्षा᳘द् एवै᳘नँ सोमरूपं᳘ करोति ॥  
स᳘र्व आ᳘श्विना᳘ भवन्ति ।  
भै᳘षज्या᳘य स᳘र्वे सा᳘रस्वता᳘ अन्ना᳘द्यस्येवा᳘वरुद्ध्यै स᳘र्व ऐन्द्रा᳘ इन्द्रिय᳘स्यैव᳘ वीर्य᳘स्या᳘वरुद्ध्यै ॥  
य᳘द् व् एव᳘ स᳘र्व आ᳘श्विना᳘ भ᳘वन्ति ।  
स᳘र्वे सा᳘रस्वताः᳘ स᳘र्व ऐन्द्रा᳘ एता᳘ वा᳘ एतं᳘ देव᳘ता᳘ अ᳘ग्रे यज्ञँ᳘ स᳘मभरंस् ता᳘भिर् एवै᳘नँ स᳘म्भरत्य् अ᳘थो एता᳘ एवै᳘त᳘द् देव᳘ता᳘ भा᳘गधे᳘येन स᳘मर्धयति ॥  
सं᳘तता᳘ या᳘ज्या᳘पुरोऽनुवा᳘क्या᳘ भवन्ति ।  
समा᳘नदेव᳘त्याः᳘ प्रजा᳘नाँ᳘ सं᳘तत्या᳘ अ᳘व्यवच्छेदा᳘य स᳘र्वा᳘ आ᳘श्विन्यो᳘ भ᳘वन्ति स᳘र्वाः᳘ सा᳘रस्वत्यः᳘ स᳘र्वा᳘ ऐन्द्र्यः᳘ समा᳘नी᳘ बन्धु᳘ता᳘ ॥  
अनुष्टु᳘भ आ᳘प्रियो᳘ भवन्ति वा᳘ग्वा᳘ अनुष्टु᳘ब्वा᳘चो᳘ वै᳘ सो᳘मः सूयते वा᳘चै᳘वै᳘नँ सुनोति सोमसुत्या᳘यै स᳘र्वा᳘ आ᳘श्विन्यो᳘ भ᳘वन्ति स᳘र्वाः᳘ सा᳘रस्वत्यः᳘ स᳘र्वा᳘ ऐन्द्र्यः᳘ समा᳘नी᳘ बन्धु᳘ता᳘ ॥  
जा᳘गता᳘ अनुप्रैषा᳘ भवन्ति ।  
इयं᳘ वै᳘ ज᳘गत्यन᳘या᳘ वै᳘ सो᳘मः सूयते ऽन᳘यैवै᳘नँ सुनोति सोमसुत्या᳘यै स᳘र्व आ᳘श्विना᳘ भ᳘वन्ति स᳘र्वे सा᳘रस्वताः᳘ स᳘र्व ऐन्द्राः᳘ समा᳘नी᳘ बन्धु᳘ता᳘ ॥  
स᳘ वा᳘ एष᳘ प्रत्य᳘क्षा᳘त् सोमयज्ञ᳘ एव᳘ य᳘त् सौत्रा᳘मणी᳘ ।  
तं᳘ य᳘द्य् एका᳘की᳘ य᳘जमा᳘नो भक्ष᳘येद् इ᳘ष्टिर् वैव᳘ स्या᳘त् पशुबन्धो᳘ वा᳘ स᳘र्व ऋत्वि᳘जो भक्षयन्ति स᳘र्वे वा᳘ ऋत्वि᳘जः सो᳘मं भक्षयन्ति सोमरूप᳘ता᳘यै ॥  
आ᳘श्विन᳘म् अध्वर्य᳘वो भक्षयन्ति ।  
अश्विनौ᳘ वै᳘ देवा᳘ना᳘म् अध्वर्यू᳘ स्व᳘म् एवै᳘त᳘द् भा᳘गधे᳘यह्ँ स्व᳘ आ᳘य᳘तने भक्षयन्ति ॥  
सा᳘रस्वतँ᳘ हो᳘ता᳘ ब्रह्मा᳘ मैत्रा᳘वरुणः᳘ ।  
वा᳘ग् वै᳘ यज्ञ᳘स्य हो᳘ता᳘ हॄ᳘दयं ब्रह्मा᳘ म᳘नो मैत्रा᳘वरुणः᳘ स्व᳘म् एवै᳘त᳘द् भा᳘गधे᳘यह्ँ स्व᳘ आ᳘य᳘तने भक्षयन्ति ॥  
ऐन्द्रं᳘ य᳘जमा᳘नो भक्षयति ।  
ऐन्द्रो᳘ वा᳘ एष᳘ यज्ञो᳘ य᳘त् सौत्रा᳘मणी᳘न्द्रा᳘यतन एष᳘ एत᳘र्हि यो᳘ य᳘जते स्व᳘म् एवै᳘त᳘द् भा᳘गधे᳘यँ स्व᳘ आ᳘य᳘तने भक्षयति ॥  
च᳘क्षुर् वा᳘ आ᳘श्विनो᳘ ग्र᳘हः ।  
प्रा᳘णः᳘ सा᳘रस्वतो᳘ वा᳘ग् ऐन्द्र᳘ आ᳘श्विना᳘त् सा᳘रस्वते᳘ ऽवनयति च᳘क्षुर् एवा᳘स्य त᳘त् प्रा᳘णैः᳘ सं᳘दधा᳘ति सा᳘रस्वता᳘द् ऐन्द्रे᳘ प्रा᳘णा᳘न् एवा᳘स्य त᳘द् वा᳘चा᳘ सं᳘दधा᳘त्य् अ᳘थो प्रा᳘णा᳘न् एवा᳘स्य त᳘द् वा᳘चि᳘ प्र᳘तिष्ठा᳘पयति त᳘स्मा᳘त् स᳘र्वे प्रा᳘णा᳘ वा᳘चि᳘ प्र᳘तिष्ठिताः᳘ ॥  
त्र᳘य आ᳘श्विनं᳘ भक्षयन्ति ।  
अध्वर्युः᳘ प्रतिप्रस्था᳘ता᳘ग्नीध्रस् त्रिवॄ᳘द् वा᳘ इदं᳘ च᳘क्षुः शुक्लं᳘ कृष्णं᳘ कनी᳘नका᳘ यथा᳘रूप᳘म् एवा᳘स्मिंश् च᳘क्षुर् दधा᳘ति ॥  
त्र᳘यः सा᳘रस्वतँ᳘ ।  
हो᳘ता᳘ ब्रह्मा᳘ मैत्रा᳘वरुण᳘स् त्रेधा᳘विहितो᳘ वा᳘ अयं᳘ प्रा᳘णः᳘ प्रा᳘ण᳘ उदा᳘नो᳘ व्या᳘न᳘ इ᳘ति यथा᳘रूप᳘म् एवा᳘स्मिन् प्रा᳘णं᳘ दधा᳘ति ॥  
एका᳘क्यै᳘न्द्रं य᳘जमा᳘नो भक्षयति ।  
एकधा᳘ वा᳘ एषा᳘ प्रा᳘णा᳘नाँ᳘ श्री᳘र् य᳘द् वा᳘ग् एकधै᳘व᳘ वा᳘चँ श्रि᳘यम् आ᳘त्म᳘न् धत्ते त᳘स्मा᳘त् सौत्रा᳘मण्ये᳘जा᳘न᳘ एकधा᳘ स्वा᳘नाँ᳘ श्रे᳘ष्ठो भवत्य् अ᳘थो य᳘ एव᳘म् एत᳘द् वे᳘द ॥  
ऋत᳘वो वा᳘ ऋत्वि᳘जः ।  
मा᳘सा᳘ भक्षाः᳘ ष᳘ड् ऋत्वि᳘जो भक्षयन्ति ष᳘ड् वा᳘ ऋत᳘व ऋत्वि᳘ग्भिर् एव᳘र्तू᳘न् अ᳘वरुन्द्धे ॥  
द्वा᳘दश भक्षा᳘ भवन्ति ।  
द्वा᳘दश मा᳘सा᳘ भक्षै᳘र् एव᳘ मा᳘सा᳘न् अ᳘वरुन्द्धे पु᳘नःपुनर् अभिनिर्व᳘र्तम् ऋत्वि᳘जो भक्षयन्ति त᳘स्मा᳘द् ऋत᳘वश् च मा᳘सा᳘श् चा᳘न्यो᳘ऽन्य᳘म् अभिनि᳘वर्तन्ते ॥  
त्र᳘योदशं य᳘जमा᳘नो भक्षयति ।  
यो᳘ ह वा᳘ एष᳘ त्रयोदशो मा᳘स एष᳘ एव᳘ प्रत्य᳘क्षा᳘त् संवत्सर᳘ एत᳘म् एवा᳘प्त्वा᳘वरुन्द्धे स᳘ वा᳘ एष᳘ संवत्सर᳘ एव᳘ य᳘त् सौत्रा᳘मणी᳘ ते᳘न स᳘र्वं ज᳘यति स᳘र्वम् अ᳘वरुन्द्धे ॥  
त्र᳘यः पश᳘वो भवन्ति ।  
त्र᳘यो वा᳘ इमे᳘ लोका᳘ इमा᳘न् एव᳘ तै᳘र् लोका᳘न् अ᳘वरुन्द्ध इम᳘म् एव᳘ लोक᳘म् आ᳘श्विने᳘ना᳘न्त᳘रिक्षँ सा᳘रस्वते᳘न दि᳘वम् ऐन्द्रे᳘ण यथा᳘रूप᳘म् एव᳘ यथा᳘देवत᳘म् इमां᳘ लोका᳘न् ज᳘यति चा᳘व च रुन्द्धे ॥  
त्र᳘यः पुरोडा᳘शा᳘ भवन्ति ।  
त्र᳘यो वा᳘ ऋत᳘व ऋतू᳘न् एवै᳘तै᳘र् अ᳘वरुन्द्धे ग्रीष्म᳘म् एवै᳘न्द्रे᳘ण वर्षाः᳘ सा᳘वित्रे᳘ण हेमन्तं᳘ वा᳘रुणे᳘न यथा᳘रूप᳘म् एव᳘ यया᳘देवत᳘म् ऋतू᳘न् ज᳘यति चा᳘व च रुन्द्धे ॥  
ष᳘ड् ग्र᳘हा᳘ भवन्ति ।  
ष᳘ड् वा᳘ ऋत᳘व ऋतू᳘न् एवै᳘तै᳘र् अ᳘वरुन्द्धे वसन्तग्रीष्मा᳘व् एवा᳘श्विना᳘भ्यां᳘ वर्षा᳘शरदौ᳘ सा᳘रस्वता᳘भ्याँ᳘ हेमन्तशिशिरा᳘व् ऐन्द्रा᳘भ्यां᳘ यथा᳘रूप᳘म् एव᳘ यथा᳘देवत᳘म् ऋतू᳘न् ज᳘यति चा᳘व च रुन्द्धे ॥  
सं᳘तता᳘ या᳘ज्या᳘पुरोऽनुवा᳘क्या᳘ भवन्ति ।  
समा᳘नदेव᳘त्या᳘ ऋतू᳘नाँ᳘ सं᳘तत्या᳘ अ᳘व्यवच्छेदा᳘य स᳘र्वाः᳘ पुरोऽनुवा᳘क्या᳘ भ᳘वन्ति स᳘र्वा᳘ या᳘ज्या᳘स् त᳘स्मा᳘द् ऋत᳘वः स᳘र्वे प᳘रा᳘ञ्चः स᳘र्वे प्रत्य᳘ञ्चः स᳘र्वाः᳘ प्रथमा᳘ भ᳘वन्ति स᳘र्वा᳘ मध्यमाः᳘ स᳘र्वा᳘ उत्तमा᳘स् त᳘स्मा᳘द् ऋत᳘वः स᳘र्वे प्रथमाः᳘ स᳘र्वे मध्यमाः᳘ स᳘र्व उत्तमाः᳘ स᳘र्वेषां᳘ ग्र᳘हा᳘णां᳘ द्वे᳘ या᳘ज्या᳘पुरोऽनुवा᳘क्ये᳘ भवतो ऽहोरा᳘त्र᳘योस् त᳘द् रूप᳘म् अहोरा᳘त्रे᳘ एवा᳘वरुन्द्धे त᳘स्मा᳘द् ऋत᳘वश् च मा᳘सा᳘श् चा᳘होरा᳘त्र᳘योर् एव᳘ प्र᳘तिष्ठिताः᳘ ॥  
स᳘ वा᳘ एष᳘ संवत्सर᳘ एव᳘ य᳘त् सौत्रा᳘मणी᳘ ।  
चन्द्र᳘मा᳘ एव᳘ प्रत्य᳘क्षा᳘द् आ᳘दित्यो᳘ य᳘जमा᳘नस् त᳘स्येय᳘म् एव᳘ पृथिवी᳘ वे᳘दिर् अन्त᳘रिक्षम् उत्तरवेदि᳘र् द्यौ᳘र् बर्हि᳘र् दि᳘श ऋत्वि᳘जो व᳘नस्प᳘तय इध्म᳘ आ᳘प आ᳘ज्यम् ओ᳘षधय आ᳘हुतयो ऽग्नि᳘र् एवा᳘ग्निः᳘ संवत्सरः᳘ सँस्था᳘ त᳘द् वा᳘ इदँ᳘ स᳘र्वँ संवत्सर᳘ एव᳘ य᳘द् इदं᳘ किं᳘ च त᳘स्मा᳘त् सौत्रा᳘मण्ये᳘जा᳘नः᳘ स᳘र्वं ज᳘यति स᳘र्वम् अ᳘वरुन्द्धे ॥  
त्व᳘ष्टा᳘ हत᳘पुत्रः ।  
अभिचरणी᳘यम् अ᳘पेन्द्रँ सो᳘मम् आ᳘हरत् त᳘स्ये᳘न्द्रो यज्ञवेशसं᳘ कृत्वा᳘ प्रा᳘स᳘हा᳘ सो᳘मम् अपिबत् स᳘ वि᳘ष्वङ् व्या᳘र्छत् त᳘स्य मु᳘खा᳘त् प्रा᳘णे᳘भ्यः श्रीयशसा᳘न्य् ऊर्ध्वा᳘न्य् उ᳘दक्रा᳘मंस् ता᳘नि पशू᳘न् प्रा᳘विशंस् त᳘स्मा᳘त् पश᳘वो य᳘शो य᳘शो ह भवति य᳘ एवं᳘ विद्वा᳘न्त् सौत्रा᳘मण्या᳘भिषिच्य᳘ते ॥  
त᳘तो ऽस्मा᳘ एत᳘म् अश्वि᳘नौ च स᳘रस्वती च ।  
यज्ञँ᳘ स᳘मभरन्त् सौत्रा᳘मणीं᳘ भै᳘षज्या᳘य त᳘यैनम् अभ्य᳘षिञ्चंस् त᳘तो वै᳘ स᳘ देवा᳘नाँ᳘ श्रे᳘ष्ठो ऽभवच् छ्रे᳘ष्ठः स्वा᳘नां᳘ भवति य᳘ एनया᳘भिषिच्य᳘ते ॥  
कृष्णा᳘जिने᳘ ऽभि᳘षिञ्चति ।  
यज्ञो᳘ वै᳘ कृष्णा᳘जिनं᳘ यज्ञ᳘ एवै᳘नम् एत᳘द् अभि᳘षिञ्चति लोमतश् छ᳘न्दाँ᳘सि वै᳘ लो᳘मा᳘नि छ᳘न्दःस्व् एवै᳘नम् एत᳘द् अभि᳘षिञ्चति ॥  
आ᳘सन्द्या᳘म् अभि᳘षिञ्चति ।  
आ᳘सन्दीस᳘द् वै᳘ सा᳘म्रा᳘ज्यँ सा᳘म्रा᳘ज्येनैवै᳘नँ सा᳘म्रा᳘ज्यं गमयति ॥  
औ᳘दुम्बरी भवति ।  
ऊ᳘र्ग् वा᳘ उदुम्ब᳘र ऊर्ज्य् ए᳘वा᳘ध्यभिषिच्यते जा᳘नुसमिता᳘ भवति जा᳘नुसम्मितो वा᳘ अयं᳘ लोको᳘ ऽस्मा᳘ उ वै᳘ लोका᳘य क्षत्रि᳘यो ऽभि᳘षिच्यते क्षत्र᳘म् उ वा᳘ एष᳘ भवति यः᳘ सौत्रा᳘मण्या᳘भिषिच्य᳘ते त᳘स्मा᳘ज् जा᳘नुसम्मिता᳘परिमिता᳘ तिर᳘श्ची ॥  
रा᳘ष्ट्रं᳘ वा᳘ आ᳘सन्दी᳘ ।  
अ᳘परिमितसमृद्धम् उ वै᳘ रा᳘ष्ट्रं᳘ मु᳘ञ्जविवयना᳘ भवति यज्ञि᳘या᳘ हि᳘ मु᳘ञ्जा᳘ द्वा᳘ उ᳘त्तरस्यां᳘ वे᳘द्यां᳘ पा᳘दौ भ᳘वतो द्वौ᳘ द᳘क्षिणस्या᳘म् अयं᳘ वै᳘ लोक᳘ उ᳘त्तरा᳘ वे᳘दिर् द᳘क्षिणा᳘ पितृलोक᳘स् त᳘द् एनम् उभ᳘योर् लोक᳘योर् अ᳘ध्य् अभि᳘षिञ्चति ॥  
एत᳘द् ध स्म वै᳘ त᳘द् विद्वा᳘न् आ᳘ह ।  
गौ᳘रीवितिः शा᳘क्त्यः᳘ क्षत्र᳘म् इवा᳘ह कि᳘ल वय᳘म् अमु᳘ष्मिं लोके᳘ भविता᳘ स्म इ᳘ति श᳘श्वद् धा᳘स्मा᳘ ऋषभो᳘ या᳘ज्ञतुरः᳘ प्रो᳘वा᳘च श्विक्ना᳘नाँ᳘ रा᳘जा᳘ ॥  
स᳘ आ᳘सन्दी᳘म् आ᳘स्तृणा᳘ति ।  
क्षत्र᳘स्य यो᳘निर् असि क्षत्र᳘स्य ना᳘भिर् असी᳘ति क्षत्र᳘स्य वा᳘ एषा᳘ यो᳘निः क्षत्र᳘स्य ना᳘भिः ॥  
अ᳘थैनां᳘ कृष्णा᳘जिने᳘ना᳘स्तृणा᳘ति ।  
मा᳘ त्वा᳘ हिँ᳘सीन् मा᳘ मा᳘ हिँसीर् इ᳘ति यज्ञो᳘ वै᳘ कृष्णा᳘जिनं᳘ यज्ञ᳘स्य चैवा᳘त्म᳘नश् चा᳘हिँसा᳘यै ॥  
अ᳘था᳘धिरोहति ।  
वा᳘रुण्य᳘र्चा᳘ व᳘रुणो वै᳘ देवा᳘नाँ᳘ रा᳘जा᳘ स्व᳘यैवै᳘नम् एत᳘द् देव᳘तया᳘भि᳘षिञ्चति नि᳘षसा᳘द धृत᳘व्रतो व᳘रुणः पस्त्या᳘स्व् आ᳘ ।  
सा᳘म्रा᳘ज्या᳘य सुक्र᳘तुर् इ᳘ति ॥  
अ᳘थ सुवर्णरजतौ᳘ रुक्मौ᳘ व्यु᳘पा᳘स्यति ।  
मृत्योः᳘ पा᳘हि विद्यो᳘त् पा᳘ही᳘ति वॄ᳘ष्टिर् वै᳘ विरा᳘ट् त᳘स्या᳘ एते᳘ घोरे᳘ तन्वौ᳘ विद्यु᳘च् च ह्रा᳘दु᳘निश् च त᳘तः सुव᳘र्ण एव᳘ रुक्मो᳘ विद्यु᳘तो रूपँ᳘ रजतो᳘ ह्रा᳘दु᳘नेस् ता᳘भ्या᳘म् एवा᳘स्मै देव᳘ता᳘भ्याँ᳘ श᳘र्म यछति त᳘स्मा᳘त् सौत्रा᳘मण्ये᳘जा᳘न᳘स्यैता᳘भ्यां᳘ देव᳘ता᳘भ्यां᳘ न᳘ शङ्का᳘ भवत्य् अ᳘थो य᳘ एव᳘म् एत᳘द् वे᳘द ॥  
पशूनां᳘ व᳘सया᳘भि᳘षिञ्चति ।  
श्री᳘र् वै᳘ पशूनां᳘ व᳘सा᳘ श्रियै᳘वै᳘नम् एत᳘त् पशूनाँ᳘ र᳘सेना᳘भि᳘षिञ्चत्य् अ᳘थो परमं᳘ वा᳘ एत᳘द् अन्ना᳘द्यं य᳘द् व᳘सा᳘ परमे᳘णैवै᳘नम् एत᳘द् अन्ना᳘द्येना᳘भि᳘षिञ्चति ॥  
शफग्रहा᳘ भवन्ति ।  
शफै᳘र् वै᳘ पश᳘वः प्र᳘तितिष्ठन्ति प्रतिष्ठा᳘म् एवै᳘नं गमयति त्र᳘यस्त्रिँशद् ग्र᳘हा᳘ भवन्ति त्र᳘यस्त्रिँशद् वै᳘ स᳘र्वा᳘ देव᳘ताः᳘ स᳘र्वा᳘भिर् एवै᳘नम् एत᳘द् देव᳘ता᳘भिर् अभि᳘षिञ्चति ज᳘गतीभिर् जुहोति जा᳘गता᳘ वै᳘ पश᳘वो ज᳘गत्यैवा᳘स्मै पशू᳘न् अ᳘वरुन्द्धे षोडश᳘भिर् ऋग्भि᳘र् जुहोति षोडशकला᳘ वै᳘ पश᳘वो ऽनुकल᳘म् एवा᳘स्मिन् छ्रि᳘यं दधति ॥  
सी᳘सेन त᳘न्त्रं म᳘नसा᳘ मनीषि᳘ण इ᳘ति ।  
द्वौ᳘द्वौ समा᳘सँ हुत्वा᳘ स᳘ते सँस्रवा᳘न्त् सम᳘वनयत्य् अहोरा᳘त्रा᳘ण्य् एवै᳘त᳘द् अर्धमा᳘सा᳘न् मा᳘सा᳘न् ऋतू᳘न्त् संवत्सरे᳘ प्र᳘तिष्ठा᳘पयति ता᳘नीमा᳘न्य् अहोरा᳘त्रा᳘ण्य् अर्धमा᳘सा᳘ मा᳘सा᳘ ऋत᳘वः संवत्सरे᳘ प्र᳘तिष्ठिताः᳘ ॥  
वैतसः᳘ स᳘तो भवति ।  
अप्सु᳘योनिर् वै᳘ वेतस᳘ आ᳘पो वै᳘ स᳘र्वा᳘ देव᳘ताः᳘ स᳘र्वा᳘भिर् एवै᳘नम् एत᳘द् देव᳘ता᳘भिर् अभि᳘षिञ्चति ॥  
सर्वसुरभ्य् उ᳘न्म᳘र्दनं भवति ।  
परमो᳘ वा᳘ एष᳘ गन्धो᳘ य᳘त् सर्वसुरभ्य् उ᳘न्म᳘र्दनं गन्धे᳘नैवै᳘नम् एत᳘द् अभि᳘षिञ्चति ॥  
पुर᳘स्ता᳘द् प्रत्य᳘ङ्ङ् अभि᳘षिञ्चति ।  
पुर᳘स्ता᳘द् धि᳘ प्रत्य᳘ग् अ᳘न्नम् अद्य᳘ते शीर्षतः᳘ शीर्षतो᳘ ह्य् अ᳘न्नम् अद्य᳘त आ᳘ मु᳘खा᳘द् अन्व᳘वस्रा᳘वयति मु᳘खेन ह्य् अ᳘न्नम् अद्य᳘ते सर्व᳘तः परिक्रा᳘मँ स᳘र्वा᳘भ्य एवा᳘स्मिन्न् एत᳘द् दिग्भ्यो᳘ ऽन्ना᳘द्यं दधा᳘ति त᳘स्मा᳘त् सौत्रमण्ये᳘जा᳘न᳘स्य स᳘र्वा᳘सु दिक्ष्व् अ᳘न्ना᳘द्यम् अ᳘वरुद्धं भवत्य् अ᳘थो य᳘ एव᳘म् एत᳘द् वे᳘द ॥  
आ᳘श्विने᳘न प्रथमे᳘न य᳘जुषा᳘भि᳘षिञ्चति ।  
अ᳘थ सा᳘रस्वतेना᳘थैन्द्रे᳘णैता᳘भिर् एवै᳘नम् एत᳘द् देव᳘ता᳘भिर् अभि᳘षिञ्चति तँ᳘ है᳘क एता᳘भिश् च देव᳘ता᳘भिर् अभिषिञ्च᳘न्ति भू᳘र् भु᳘वः स्व᳘र् इ᳘त्य् एता᳘भिर् उ च व्या᳘हृतिभिर् एता᳘ वै᳘ व्या᳘हृतय इदँ᳘ स᳘र्वं त᳘द् एनम् अने᳘न स᳘र्वेणा᳘भि᳘षिञ्चा᳘म इ᳘ति न᳘ त᳘था᳘ कुर्या᳘द् एता᳘भिर् एवै᳘नं देव᳘ता᳘भिर् अभि᳘षिञ्चेद् एता᳘ उ ह्य् ए᳘व᳘ देव᳘ता᳘ इदँ᳘ स᳘र्वम् ॥  
पुर᳘स्ता᳘त् स्विष्टकॄ᳘तो ऽभि᳘षिञ्चति ।  
क्षत्रं᳘ वै᳘ स्विष्टकॄ᳘त् क्षत्रे᳘णैवै᳘नम् एत᳘द् अभि᳘षिञ्चत्य् अन्तरा᳘ व᳘नस्प᳘तिं च स्विष्टकॄ᳘तं चा᳘भि᳘षिञ्चति सो᳘मो वै᳘ व᳘नस्प᳘तिर् अग्निः᳘ स्विष्टकॄ᳘द् अग्नीषो᳘मा᳘भ्या᳘म् एवै᳘नम् एत᳘त् परिगॄ᳘ह्या᳘भि᳘षिञ्चति त᳘स्मा᳘द् ये᳘ चैत᳘द् विदु᳘र् ये᳘ च न᳘ त᳘ आ᳘हुः क्षत्रि᳘यो वा᳘व᳘ क्षत्रि᳘यस्या᳘भिषेक्ते᳘ति ॥  
अ᳘थैनं जा᳘नुमा᳘त्रे᳘ धा᳘रयन्ति ।  
अ᳘थ ना᳘भिमा᳘त्रे᳘ ऽथ मुखमा᳘त्र᳘ एष्व् ए᳘वा᳘स्मा᳘ एत᳘ल् लोके᳘ष्व् आ᳘य᳘तना᳘नि कल्पयत्य् अभिषेको᳘ वा᳘ एष᳘ य᳘द् वा᳘जपे᳘यम् अभिषेकः᳘ सौत्रा᳘मणी᳘ त᳘द् य᳘थैवा᳘दो᳘ वा᳘जपे᳘ये यू᳘पँ रो᳘हति त᳘द् एवै᳘त᳘द् रूपं᳘ क्रियते ॥  
त᳘द् आ᳘हुः ।  
प्रे᳘व वा᳘ एषो᳘ ऽस्मा᳘ल् लोका᳘च् च्यवते यः᳘ सौत्रा᳘मण्या᳘भिषिच्य᳘त इ᳘ति कृष्णा᳘जिने᳘ प्रत्य᳘वरोहति यज्ञो᳘ वै᳘ कृष्णा᳘जिनं᳘ यज्ञ᳘ एवा᳘न्ततः᳘ प्र᳘तितिष्ठति ॥  
प्र᳘ति क्षत्रे᳘ प्र᳘ति तिष्ठा᳘मि रा᳘ष्ट्र᳘ इ᳘ति ।  
क्षत्र᳘ एव᳘ रा᳘ष्ट्रे᳘ प्र᳘तितिष्ठति क्षत्रा᳘द् रा᳘ष्ट्रा᳘द् अ᳘प्रभ्रँशा᳘य प्र᳘त्य् अ᳘श्वेषु प्र᳘ति तिष्ठा᳘मि गो᳘ष्व् इ᳘ति गोऽश्व᳘ एव᳘ प्र᳘तितिष्ठैत् गोऽश्वा᳘द् अ᳘प्रभ्रँशा᳘य प्र᳘त्य् अ᳘ङ्गेषु प्र᳘ति तिष्ठा᳘म्य् आ᳘त्म᳘न्न् इ᳘त्य् अ᳘ङ्गेष्व् एवा᳘त्म᳘न् प्र᳘तितिष्ठत्य् अ᳘ङ्गेभ्य आ᳘त्म᳘नो᳘ ऽप्रभ्रँशा᳘य प्र᳘ति प्रा᳘णे᳘षु प्र᳘तितिष्ठा᳘मि पुष्ट᳘ इ᳘ति प्रा᳘णे᳘ष्व् एव᳘ पुष्टे᳘ प्र᳘तितिष्ठति प्रा᳘णे᳘भ्यः पुष्टा᳘द् अ᳘प्रभ्रँशा᳘य प्र᳘ति द्या᳘वा᳘पृथिव्योः᳘ प्र᳘तितिष्ठा᳘मि यज्ञ᳘ इ᳘ति त᳘द् अन᳘योर् द्या᳘वा᳘पृथिव्योः᳘ प्र᳘तितिष्ठति य᳘योर् इदँ᳘ स᳘र्वम् अ᳘धि ॥  
अ᳘थ सा᳘म गा᳘यति ।  
क्षत्रं᳘ वै᳘ सा᳘म क्षत्रे᳘णैवै᳘नम् एत᳘द् अभि᳘षिञ्चत्य् अ᳘थो सा᳘म्रा᳘ज्यं वै᳘ सा᳘म सा᳘म्रा᳘ज्येनैवै᳘नँ सा᳘म्रा᳘ज्यं गमयति स᳘र्वेषां᳘ वा᳘ एष᳘ वे᳘दा᳘नाँ᳘ र᳘सो य᳘त् सा᳘म स᳘र्वेषा᳘म् एवै᳘नम् एत᳘द् वे᳘दा᳘नाँ᳘ र᳘सेना᳘भि᳘षिञ्चति ॥  
बृहत्यां᳘ गा᳘यति ।  
बृहत्यां᳘ वा᳘ असा᳘व् आ᳘दित्यः᳘ श्रियां᳘ प्रतिष्ठा᳘यां᳘ प्र᳘तिष्ठितस् तपति बृहत्या᳘म् एवै᳘नम् एत᳘च् छ्रियां᳘ प्रतिष्ठा᳘यां᳘ प्र᳘तिष्ठा᳘पयति ॥  
ऐन्द्र्यां᳘ बृहत्यां᳘ गा᳘यति ।  
ऐन्द्रो᳘ वा᳘ एष᳘ यज्ञो᳘ य᳘त् सौत्रा᳘मणी᳘न्द्रा᳘यतन एष᳘ एत᳘र्हि यो᳘ य᳘जते स्व᳘ एवै᳘नम् एत᳘द् आ᳘य᳘तने ऽभि᳘षिञ्चति ॥  
अ᳘थ य᳘स्मा᳘त् सँशा᳘ना᳘नि ना᳘म ।  
एतै᳘र् वै᳘ सा᳘मभिर् देवा᳘ इ᳘न्द्रम् इन्द्रिया᳘य वीर्या᳘य स᳘मश्यंस् त᳘थो एवै᳘त᳘म् ऋत्वि᳘जो य᳘जमा᳘नम् एतै᳘र् एव᳘ सा᳘मभिर् इन्द्रिया᳘य वीर्या᳘य सँ᳘श्यन्ति सँश्र᳘वसे विश्र᳘वसे स्तय᳘श्रवसे श्र᳘वस् इ᳘ति सा᳘मा᳘नि भवन्त्य् एष्व् ए᳘वै᳘नम् एत᳘ल् लोके᳘षु श्रा᳘वयन्ति च᳘तुर्निधनं भवति च᳘तस्रो वै᳘ दि᳘शः सर्वा᳘स्व् एवै᳘नम् एत᳘द् दिक्षु᳘ प्र᳘तिष्ठा᳘पयन्ति स᳘र्वे निध᳘नम् उपा᳘वयन्ति संविदा᳘ना᳘ एवा᳘स्मिञ् छ्रि᳘यं दधति ॥  
त᳘द् आ᳘हुः ।  
य᳘द् एत᳘त् सा᳘म गीय᳘ते᳘ ऽथ क्वै᳘त᳘स्य सा᳘मन् उक्थं᳘ का᳘ प्रतिष्ठा᳘ व्यृ᳘द्धँ हि᳘ त᳘द् य᳘त् स्तुत᳘म् अ᳘ननुशस्तम् इ᳘ति ॥  
त्रया᳘ देवा᳘ ए᳘का᳘दशे᳘ति ।  
एत᳘द् वा᳘ एत᳘स्य सा᳘म्न उक्थ᳘म् एष᳘ प्रतिष्ठा᳘ ॥  
अ᳘थो त्रया᳘ देवा᳘ ए᳘का᳘दशेति त्रयस्त्रिँशं᳘ ग्र᳘हं जुहोति त्रया᳘ हि᳘ देवा᳘ ए᳘का᳘दश त्रयस्त्रिँशाः᳘ सुरा᳘धस इ᳘त्य् एवै᳘त᳘द् आ᳘ह देव᳘स्य सवितुः᳘ सव᳘ इ᳘ति देवे᳘न सवित्रा᳘ प्र᳘सूता᳘ इ᳘त्य् एवै᳘त᳘द् आ᳘ह देवा᳘ देवै᳘र् अवन्तु मे᳘ति देवा᳘ ह्य् ए᳘तं᳘ देवै᳘र् अभिषिञ्च᳘न्ति ॥  
प्रथमा᳘ द्विती᳘यैर् इ᳘ति प्रथमा᳘ ह्य् ए᳘तं᳘ द्विती᳘यैर् अभिषिञ्च᳘न्ति द्विती᳘या᳘स् तृती᳘यैर् इ᳘ति द्विती᳘या᳘ ह्य् ए᳘तं᳘ तृती᳘यैर् अभिषिञ्च᳘न्ति तृती᳘याः᳘ सत्ये᳘ने᳘ति तृती᳘या᳘ ह्य् ए᳘तँ᳘ सत्ये᳘ना᳘भिषिञ्च᳘न्ति सत्यं᳘ यज्ञे᳘ने᳘ति सत्यँ᳘ ह्य् ए᳘तं᳘ यज्ञे᳘ना᳘भिषिञ्च᳘ति यज्ञो᳘ य᳘जुर्भिर् इ᳘ति यज्ञो᳘ ह्य् ए᳘तं᳘ य᳘जुर्भिर् अभिषिञ्च᳘ति य᳘जूँषि सा᳘म᳘भिर् इ᳘ति य᳘जूँषि ह्य् ए᳘तँ सा᳘मभिर् अभिषिञ्च᳘न्ति सा᳘मा᳘न्य् ऋग्भि᳘र् इ᳘ति सा᳘मा᳘नि ह्य् ए᳘त᳘म् ऋग्भि᳘र् अभिषिञ्च᳘न्त्य् ऋ᳘चः पुरोऽनुवा᳘क्या᳘भिर् इ᳘त्य् ऋ᳘चो ह्य् ए᳘तं᳘ पुरोऽनुवा᳘क्या᳘भिर् अभिषिञ्च᳘न्ति पुरोऽनुवा᳘क्या᳘ या᳘ज्या᳘भिर् इ᳘ति पुरोऽनुवा᳘क्या᳘ ह्य् ए᳘तं᳘ या᳘ज्या᳘भिर् अभिषिञ्च᳘न्ति या᳘ज्या᳘ वषट्का᳘रै᳘र् इ᳘ति या᳘ज्या᳘ ह्य् ए᳘तं᳘ वषट्का᳘रै᳘र् अभिषिञ्च᳘न्ति वषट्का᳘रा᳘ आ᳘हुतिभिर् इ᳘ति वषट्का᳘रा᳘ ह्य् ए᳘त᳘म् आ᳘हुतिभिर् अभिषिञ्च᳘न्त्य् आ᳘हुतयो मे का᳘मा᳘न्त् स᳘मर्धयन्तु भूः᳘ स्वा᳘हे᳘ति त᳘द् एनम् एता᳘भिर् देव᳘ता᳘भिः परोऽवर᳘म् अभिषि᳘च्या᳘था᳘स्मा᳘ आ᳘हुतिभिः स᳘र्वा᳘न् का᳘मा᳘न्त् स᳘मर्धयत्य् अ᳘थर्त्वि᳘क्षूपहव᳘म् इष्ट्वा᳘ भक्षयत्य् ऋत᳘वो वा᳘ ऋत्वि᳘ज ऋतु᳘ष्व् एवै᳘त᳘द् उपहव᳘म् इछते ॥  
स᳘ भक्षयति ।  
लो᳘मा᳘नि प्र᳘यतिर् मम᳘ त्व᳘ङ् म आ᳘नतिर् आ᳘गतिः ।  
माँ᳘सं᳘ म उ᳘पनतिर् वस्व् अ᳘स्थि मज्जा᳘ म आ᳘नतिर् इ᳘ति प्रे᳘व वा᳘ एष᳘ लोकाँ᳘श् च देव᳘ता᳘श् च विशति य᳘ सौत्रा᳘मण्या᳘भिषिच्य᳘ते त᳘द् एत᳘द् अवा᳘न्तरा᳘म् आ᳘त्मा᳘नम् उ᳘पह्वयते त᳘था᳘ कृत्स्न᳘ एव᳘ स᳘र्वतनूः सा᳘ङ्गः स᳘म्भवति ॥  
