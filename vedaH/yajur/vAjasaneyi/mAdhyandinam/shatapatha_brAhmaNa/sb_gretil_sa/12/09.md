
एत᳘स्मा᳘द् वै᳘ यज्ञा᳘त् पु᳘रुषो जा᳘यते ।  
स᳘ य᳘द् ध वा᳘ अस्मिं᳘ लोके᳘ पु᳘रुषो᳘ ऽन्नम् अ᳘त्ति त᳘द् एनम् अमु᳘ष्मिं लोके᳘ प्र᳘त्यत्ति स᳘ वा᳘ एष᳘ परिस्रु᳘तो यज्ञ᳘स् ता᳘यते ऽना᳘द्या᳘ वै᳘ ब्रा᳘ह्मणे᳘न परिस्रु᳘त् स᳘ एत᳘स्मा᳘द् अना᳘द्या᳘ज् जा᳘यते तँ᳘ हा᳘मु᳘ष्मिं लोके᳘ ऽन्नं न᳘ प्र᳘त्यत्ति त᳘स्मा᳘द् एष᳘ ब्रा᳘ह्मणयज्ञ᳘ एव᳘ य᳘त् सौत्रा᳘मणी᳘ ॥  
त᳘स्य लो᳘मा᳘न्य् एव᳘ श᳘ष्पा᳘णि ।  
त्व᳘क् तो᳘क्मा᳘नि माँ᳘सं᳘ ला᳘जा᳘ अ᳘स्थि का᳘रोतरो᳘ मज्जा᳘ मा᳘सरँ र᳘सः परिस्रु᳘न् नग्न᳘हुर् लो᳘हितँ रे᳘तः प᳘यो मू᳘त्रँ सुरो᳘वध्यं ब᳘ल्कसम् ॥  
हॄ᳘दयम् एवा᳘स्यैन्द्रः᳘ पुरोडा᳘शः ।  
य᳘कृत् सा᳘वित्रः᳘ क्लोमा᳘ वा᳘रुणो᳘ म᳘तस्ने एवा᳘स्या᳘श्वत्थं च पा᳘त्रम् औ᳘दुम्बरं च पित्तं᳘ नै᳘यग्रोधम् आ᳘न्त्रा᳘णि स्था᳘ल्यो गु᳘दा᳘ उपशया᳘नि श्येनपत्त्रे᳘ प्लीहा᳘सन्दी᳘ ना᳘भिः कुम्भो᳘ वनिष्टुः᳘ प्ला᳘शिः᳘ शता᳘तृण्णा᳘ त᳘द् य᳘त् सा᳘ बहुधा᳘ वि᳘तृण्णा᳘ भ᳘वति त᳘स्मा᳘त् प्ला᳘शिर् बहुधा᳘ वि᳘कृत्तो मु᳘खँ स᳘तं जिह्वा᳘ पवि᳘त्रं च᳘प्यं पा᳘यु᳘र् वस्ति᳘र् वा᳘लः ॥  
अ᳘ङ्गा᳘न्य् एवा᳘स्या᳘श्विनः᳘ पशुः᳘ ।  
आ᳘त्मा᳘ सा᳘रस्वती᳘ रूप᳘म् ऐन्द्र᳘ ऋषभ᳘स् त᳘स्मा᳘द् आ᳘हुर् गा᳘वः पु᳘रुषस्य रूपम् इ᳘त्य् आ᳘युर् हि᳘रण्यं त᳘च् छत᳘मा᳘नं भवति त᳘स्मा᳘च् छता᳘युः पु᳘रुषः ॥  
च᳘क्षुषी एवा᳘स्या᳘श्विनौ᳘ ग्र᳘हौ ।  
प᳘क्ष्मा᳘णि गोधूमसक्त᳘वश् च कुवलसक्त᳘वश् च ना᳘सिके एवा᳘स्य सा᳘रस्वतौ᳘ ग्र᳘हा᳘व् अ᳘थ या᳘नि ना᳘सिकयोर् लो᳘मा᳘नि ता᳘न्य् उपवा᳘कसक्त᳘वश् च बदरसक्त᳘वश् च श्रो᳘त्रे एवा᳘स्यैन्द्रौ᳘ ग्र᳘हा᳘व् अ᳘थ या᳘नि क᳘र्णयोर् लो᳘मा᳘नि या᳘नि च भ्रु᳘वोस् ता᳘नि यवसक्त᳘वश् च कर्कन्धुसक्त᳘वश् च ॥  
अ᳘थ या᳘न्य् उप᳘स्थे लो᳘मा᳘नि ।  
या᳘नि चा᳘ध᳘स्ता᳘त् ता᳘नि वृकलोमा᳘न्य् अ᳘थ या᳘न्य् उ᳘रसि लो᳘मा᳘नि या᳘नि च निकक्ष᳘योस् ता᳘नि व्या᳘घ्रलोमा᳘नि के᳘शा᳘श् च श्म᳘श्रूणि च सिँहलोमा᳘नि ॥  
त्र᳘यः पश᳘वो भवन्ति ।  
त्रेधा᳘विहितो᳘ वा᳘ अयं᳘ पु᳘रुषस्या᳘त्मा᳘त्मा᳘नम् एवा᳘स्य तै᳘ स्पृणोति य᳘द् अ᳘वा᳘ङ् ना᳘भेस् त᳘द् आ᳘श्विने᳘न य᳘द् ऊर्ध्वं᳘ ना᳘भेर् अवा᳘ची᳘नँ शीर्ष्ण᳘स् त᳘त् सा᳘रस्वते᳘न शि᳘र ऐन्द्रे᳘ण यथा᳘रूप᳘म् एव᳘ यथा᳘देवत᳘म् आ᳘त्मा᳘नं मृत्यो᳘ स्पृत्वा᳘मॄ᳘तं कुरुते ॥  
त्र᳘यः पुरोडा᳘शा᳘ भवन्ति ।  
त्रेदःविहितं᳘ वा᳘ इदं᳘ पु᳘रुषस्य व᳘यो व᳘य एवा᳘स्य तै᳘ स्पृणोति पूर्ववयस᳘म् एवै᳘न्द्रे᳘ण मध्यवयसँ᳘ सा᳘वित्रे᳘णोत्तमवयसं᳘ वा᳘रुणे᳘न यथा᳘रूप᳘म् एव᳘ यथा᳘देवतं᳘ व᳘यो मृत्यो᳘ स्पृत्वा᳘मॄ᳘तं कुरुते ॥  
ष᳘ड् ग्र᳘हा᳘ भवन्ति ।  
ष᳘ड् वा᳘ इमे᳘ शीर्ष᳘न् प्रा᳘णाः᳘ प्रा᳘णा᳘न् एवा᳘स्य तै᳘ स्पृणोति च᳘क्षुषी एवा᳘श्विना᳘भ्यां᳘ ना᳘सिके सा᳘रस्वता᳘भ्याँ᳘ श्रो᳘त्रे ऐन्द्रा᳘भ्यां᳘ यथा᳘रूप᳘म् एव᳘ यथा᳘देवत᳘म् आ᳘त्मा᳘नं मृत्यो᳘ स्पृत्वा᳘मॄ᳘तं कुरुते ॥  
सं᳘तता᳘ या᳘ज्या᳘पुरोऽनुवा᳘क्या᳘ भवन्ति ।  
समा᳘नदेव᳘त्याः᳘ प्रा᳘णा᳘नाँ᳘ सं᳘तत्या᳘ अ᳘व्यवछेदा᳘य स᳘र्वाः᳘ पुरोऽनुवा᳘या᳘ भ᳘वन्ति स᳘र्वा᳘ या᳘ज्या᳘स् त᳘स्मा᳘त् प्रा᳘णाः᳘ स᳘र्वे प᳘रा᳘ञ्चः स᳘र्वे प्रत्य᳘ञ्चः स᳘र्वाः᳘ प्रथमा᳘ भ᳘वन्ति स᳘र्वा᳘ मध्यमाः᳘ स᳘र्वा᳘ उत्तमा᳘स् त᳘स्मा᳘त् प्रा᳘णाः᳘ स᳘र्वे प्रथमाः᳘ स᳘र्वे मध्यमाः᳘ स᳘र्व उत्तमाः᳘ स᳘र्वेषां᳘ ग्र᳘हा᳘णां᳘ द्वे᳘ या᳘ज्या᳘पुरोऽनुवा᳘क्ये᳘ भवतः प्रा᳘णोदा᳘न᳘योस् त᳘द् रूपं᳘ प्रा᳘णोदा᳘ना᳘व् एवा᳘वरुन्द्धे त᳘स्मा᳘त् स᳘र्वे प्रा᳘णाः᳘ प्रा᳘णोदा᳘न᳘योर् एव᳘ प्र᳘तिष्ठिताः᳘ ॥  
स᳘ वा᳘ एष᳘ आ᳘त्मै᳘व᳘ य᳘त् सौत्रा᳘मणी᳘ ।  
म᳘न एव᳘ प्रत्य᳘क्षा᳘द् वा᳘ग् य᳘जमा᳘नस् त᳘स्या᳘त्मे᳘व वे᳘दिः प्रजो᳘त्तरवेदिः᳘ पश᳘वो बर्हि᳘र् अ᳘ङ्गा᳘न्य् ऋत्वि᳘जो᳘ ऽस्थीनीध्म᳘ आ᳘ज्यं मज्जा᳘ मु᳘खम् अग्नि᳘र् अ᳘न्नम् आ᳘हुतिर् व᳘यः सँस्था᳘ त᳘स्मा᳘त् सौत्रा᳘मण्ये᳘जा᳘नो᳘ व᳘य उ᳘पगच्छति ॥  
त᳘द् यौ᳘ ह वा᳘ इमौ᳘ पु᳘रुषा᳘व् इवा᳘क्ष्योः᳘ ।  
एता᳘व् एवा᳘श्वि᳘ना᳘व् अ᳘थ य᳘त् कृष्णं᳘ त᳘त् सा᳘रस्वतं᳘ य᳘च् छुक्लं᳘ त᳘द् ऐन्द्रं᳘ त᳘द् य᳘द् आ᳘श्विने᳘ पशौ᳘ सत्य᳘थैता᳘ देव᳘ताः᳘ सह᳘ य᳘जत्य् एता᳘न्य् एवै᳘त᳘त् सा᳘र्धं᳘ कृत्वा᳘त्म᳘न् धत्ते ॥  
म᳘न एवे᳘न्द्रः ।  
वा᳘क् स᳘रस्वती श्रो᳘त्रे अश्वि᳘नौ य᳘द् वै᳘ म᳘नसा᳘ ध्या᳘यति त᳘द् वा᳘चा᳘ वदति य᳘द् वा᳘चा᳘ व᳘दति त᳘त् क᳘र्णा᳘भ्याँ᳘ शृणोति त᳘द् य᳘त् सा᳘रस्वते᳘ पशौ᳘ स᳘त्य᳘थैता᳘ देव᳘ताः᳘ सह य᳘जत्य् एता᳘न्य् एवै᳘त᳘त् सा᳘र्धं᳘ कृत्वा᳘त्म᳘न् धत्ते ॥  
प्रा᳘ण᳘ एवे᳘न्द्रः ।  
जिह्वा᳘ स᳘रस्वती ना᳘सिके अश्वि᳘नौ य᳘द् वै᳘ प्रा᳘णे᳘ना᳘न्नम् आ᳘त्म᳘न् प्रण᳘यते त᳘त् प्रा᳘ण᳘स्य प्रा᳘णत्वं᳘ जिह्व᳘या᳘ वा᳘ अ᳘न्नस्य र᳘सं वि᳘जा᳘ना᳘ति ना᳘सिके उ वै᳘ प्रा᳘ण᳘स्य प᳘न्था᳘स् त᳘द् य᳘द् ऐन्द्रे᳘ पशौ᳘ सत्य᳘थैता᳘ देव᳘ताः᳘ सह᳘ य᳘जत्य् एता᳘न्य् एवै᳘त᳘त् सा᳘र्धं᳘ कृत्वा᳘त्म᳘न् धत्ते ॥  
हॄ᳘दयम् एवे᳘न्द्रः᳘ ।  
य᳘कृत् सविता᳘ क्लोमा᳘ व᳘रुणस् त᳘द् य᳘द् ऐन्द्रे᳘ पुरोडा᳘शे सत्य᳘थैता᳘ देव᳘ताः᳘ सह᳘ य᳘जत्य् एता᳘न्य् एवै᳘त᳘त् सा᳘र्धं᳘ कृत्वा᳘त्म᳘न् धत्ते ॥  
प्रा᳘ण᳘ एव᳘ सविता᳘ ।  
व्या᳘नो᳘ व᳘रुणः शिश्न᳘म् इ᳘न्द्रो य᳘द् वै᳘ प्रा᳘णे᳘ना᳘न्नम् अ᳘त्ति त᳘द् व्या᳘ने᳘न व्य᳘निति शिश्ने᳘न वा᳘ अ᳘न्नस्य र᳘सँ रे᳘तः सिञ्चति त᳘द् य᳘त् सा᳘वित्रे᳘ पुरोडा᳘शे सत्य᳘थैता᳘ देव᳘ताः᳘ सह᳘ य᳘जत्य् एता᳘न्य् एवै᳘त᳘त् सा᳘र्धं᳘ कृत्वा᳘त्म᳘न् धत्ते ॥  
यो᳘निर् एव᳘ व᳘रुणः ।  
रे᳘त इ᳘न्द्रः सवितै᳘व᳘ रे᳘तसः प्रजनयिता᳘ त᳘द् य᳘द् वा᳘रुणे᳘ पुरोडा᳘शे सत्य᳘थैता᳘ देव᳘ताः᳘ सह᳘ य᳘जत्य् एता᳘न्य् एवै᳘त᳘त् सा᳘र्धं᳘ कृत्वा᳘त्म᳘न् धत्ते स᳘ य᳘ एव᳘म् एत᳘द् वे᳘दैता᳘ एव᳘ देव᳘ता᳘ अनुस᳘म्भवत्य् एता᳘ देव᳘ता᳘ अ᳘नु प्र᳘जा᳘यत आ᳘ प्रज᳘या᳘ पशु᳘भिः प्या᳘यते प्र᳘त्य् अस्मिं᳘ लोके᳘ तिष्ठत्य् अभि᳘ स्वर्गं᳘ लोकं᳘ जयति य᳘ एवं᳘ विद्वा᳘न्त् सौत्रा᳘मण्या᳘ य᳘जते यो᳘ वैत᳘द् एवं᳘ वे᳘द ॥  
अवभृथ᳘म् इष्ट्वा᳘ यन्ति ।  
अवभृथं᳘ वै᳘ सो᳘मेनेष्ट्वा᳘ यन्ति सो᳘म एष᳘ य᳘त् सौत्रा᳘मणी᳘ ॥  
य᳘द् देवा᳘ देवहे᳘डनम् इ᳘ति ।  
देव᳘कृता᳘द् एवै᳘नम् ए᳘नसो मुञ्चति य᳘दि दि᳘वा᳘ य᳘दि न᳘क्तम् इ᳘ति य᳘द् एवा᳘होरा᳘त्रा᳘भ्या᳘म् ए᳘नः करो᳘ति त᳘स्मा᳘द् एवै᳘नं मुञ्चति य᳘दि जा᳘ग्रद् य᳘दि स्व᳘प्न इ᳘ति मनुष्या᳘ वै᳘ जा᳘गरितं᳘ पित᳘रः सुप्तं᳘ मनुष्यकिल्विषा᳘च् चैवै᳘नं पितृकिल्विषा᳘च् च मुञ्चति ॥  
य᳘द् ग्रा᳘मे य᳘द् अ᳘रण्य इ᳘ति ।  
ग्रा᳘मे वा᳘ ह्य् अ᳘रण्ये वै᳘नः क्रियते त᳘स्मा᳘द् एवै᳘नं मुञ्चति य᳘त् सभा᳘या᳘म् इ᳘ति सभ्या᳘द् एवै᳘नम् ए᳘नसो मुञ्चति य᳘द् इन्द्रिय᳘ इ᳘ति दै᳘वा᳘द् एवै᳘नम् ए᳘नसो मुञ्चति य᳘च् छूद्रे᳘ य᳘द् अ᳘र्ये य᳘द् ए᳘नश् चकमा᳘ वयं᳘ य᳘द् ए᳘कस्या᳘धि ध᳘र्मणि त᳘स्या᳘वय᳘जनम् असी᳘ति स᳘र्वस्मा᳘द् एवै᳘नम् एत᳘स्मा᳘द् ए᳘नसो मुञ्चति ॥  
य᳘द् आ᳘पो अघ्न्या᳘ इ᳘ति ।  
वरुणे᳘ति श᳘पा᳘महे त᳘तो वरुण नो मुञ्चे᳘ति वरुण्या᳘द् एवै᳘नम् ए᳘नसो मुञ्चत्य् अ᳘वभृथ निचुम्पुण निचेर् उ᳘रसि निचुम्पुण इ᳘ति यो᳘ ह वा᳘ अय᳘म् अपा᳘म् आ᳘वर्तः᳘ स᳘ हा᳘वभृथः᳘ स᳘ हैष᳘ व᳘रुणस्य पुत्रो᳘ वा᳘ भ्रा᳘ता᳘ वा᳘ त᳘म् एवै᳘त᳘त् स्तौत्य् अ᳘व देवै᳘र् देव᳘कृतम् ए᳘नो यक्षी᳘ति देव᳘कृतम् एवै᳘नो᳘ ऽवयजते᳘ ऽव म᳘र्त्यैर् म᳘र्त्यकृतम् इ᳘ति म᳘र्त्यकृतम् एवै᳘नो᳘ ऽवयजते पुरुरा᳘व्णो देव रिष᳘स् पा᳘ही᳘ति स᳘र्वा᳘भ्यो मा᳘र्तिभ्यो गोपा᳘ये᳘त्य् एवै᳘त᳘द् आ᳘ह ॥  
समुद्रे᳘ ते हॄ᳘दयम् अप्स्व् अ᳘न्त᳘र् इ᳘ति ।  
आ᳘पो वै᳘ समुद्रो᳘ र᳘सो वा᳘ आ᳘पस् त᳘द् एनम् एते᳘न र᳘सेन सँ᳘सृजति सं᳘ त्वा᳘ विशन्त्व् ओ᳘षधीर् उता᳘प इ᳘ति त᳘द् एनम् एते᳘नोभ᳘येन र᳘सेन सँ᳘सृजति य᳘श् चौ᳘षधिषु य᳘श् चा᳘प्सु᳘ द्वौ᳘ विक्रमा᳘ उ᳘दङ्ङ् उ᳘त्क्रा᳘मत्य् एता᳘वती वै᳘ मनुष्ये᳘ जूति᳘र् या᳘वा᳘न् विक्रम᳘स् त᳘द् या᳘वत्य् एवा᳘स्मिन् जूति᳘स् त᳘यैव᳘ पा᳘प्मा᳘नं वि᳘जहा᳘ति ॥  
सुमित्रिया᳘ न आ᳘प ओ᳘षधयः सन्त्व् इ᳘ति ।  
अञ्जलि᳘ना᳘प᳘ उ᳘पा᳘चति व᳘ज्रो वा᳘ आ᳘पो व᳘ज्रेणैवै᳘त᳘न् मित्रधे᳘यं कुरुते दुर्मित्रिया᳘स् त᳘स्मै सन्तु यो᳘ ऽस्मा᳘न् द्वे᳘ष्टि यं᳘ च वयं᳘ द्विष्म᳘ इ᳘ति या᳘म् अस्य दि᳘शं द्वे᳘ष्यः स्या᳘त् तां᳘ दि᳘शं प᳘रा᳘सिञ्चेत् ते᳘नैव᳘ तं᳘ प᳘रा᳘भा᳘वयति ॥  
द्रुपदा᳘द् इव मुमुचा᳘नः᳘ ।  
स्विन् नः᳘ स्ना᳘तो᳘ म᳘ला᳘द् इव पूतं᳘ पवि᳘त्रेणेवा᳘ज्यम् आ᳘पः शुन्धन्तु मै᳘नस इ᳘ति वा᳘सो᳘ ऽपप्ला᳘वयति य᳘थेषी᳘कां᳘ मु᳘ञ्जा᳘द् विवृहे᳘द् एव᳘म् एनँ स᳘र्वस्मा᳘त् पा᳘प्म᳘नो वि᳘वृहति स्ना᳘ति त᳘म एवा᳘पहते ॥  
उ᳘द् वयं᳘ त᳘मसस् परी᳘ति ।  
पा᳘प्मा᳘ वै᳘ त᳘मः पा᳘प्मा᳘नम् एव᳘ त᳘मो᳘ ऽपहते स्वः᳘ प᳘श्यन्त उ᳘त्तरम् इ᳘त्य् अयं᳘ वै᳘ लोको᳘ ऽद्भ्य᳘ उ᳘त्तरो ऽस्मि᳘न्न् एव᳘ लोके᳘ प्र᳘तितिष्ठति देवं᳘ देवत्रा᳘ सू᳘र्यम् अ᳘गन्म ज्यो᳘तिर् उत्तम᳘म् इ᳘ति स्वर्गो᳘ वै᳘ लोकः᳘ सू᳘र्यो ज्यो᳘तिर् उत्तमँ᳘ स्वर्ग᳘ एव᳘ लोके᳘ ऽन्ततः᳘ प्र᳘तितिष्ठत्य् अ᳘नपेक्षम् ए᳘त्या᳘हवनी᳘यम् उ᳘पतिष्ठते ॥  
अपो᳘ अद्या᳘न्वचा᳘रिषम् इ᳘ति ।  
अपा᳘म् एव᳘ र᳘सम् अ᳘वरुन्द्धे र᳘सेन स᳘मसृक्ष्मही᳘त्य् अपा᳘म् एव᳘ र᳘सम् आ᳘त्म᳘न् धत्ते प᳘यस्वा᳘न् अग्न आ᳘गमं तं᳘ मा᳘ सँसृज व᳘र्चसा᳘ प्रज᳘या᳘ च ध᳘नेन चे᳘त्य् आ᳘शि᳘षम् एवै᳘त᳘द् आ᳘शा᳘स्ते ॥  
ए᳘धो ऽस्य् एधिषीमही᳘ति समि᳘धम् आ᳘दत्ते ।  
ए᳘धो ह वा᳘ अग्नेः᳘ समि᳘त् समि᳘द् असि ते᳘जो ऽसि ते᳘जो म᳘यि धेही᳘त्य् आ᳘हवनी᳘ये समि᳘धम् अभ्या᳘दधा᳘त्य् अग्नि᳘म् एवै᳘त᳘या᳘ स᳘मिन्द्धे स᳘ एनँ स᳘मिद्धस् ते᳘जसा᳘ स᳘मिन्द्धे ॥  
आ᳘दित्यं᳘ चरुं᳘ यक्ष्य᳘मा᳘णो निर्व᳘पति ।  
आ᳘दित्य᳘म् ईजा᳘न᳘ इयं᳘ वा᳘ अ᳘दितिर् अस्या᳘म् एव᳘ यज्ञं᳘ तनुते᳘ ऽस्या᳘म् इष्ट्वा᳘ प्र᳘तितिष्ठति धेनु᳘र् द᳘क्षिणेयं᳘ वै᳘ धेनु᳘र् इमा᳘म् एव᳘ स᳘र्वा᳘न् का᳘मा᳘न् दुहे वत्सं᳘ पूर्व᳘स्यां᳘ द᳘दा᳘ति मा᳘त᳘रम् उ᳘त्तरस्यां᳘ यदा᳘ वै᳘ वत्सो᳘ मा᳘त᳘रं धयत्य् अ᳘थ सा᳘ प्र᳘त्ता᳘ दुहे प्र᳘त्ता᳘म् एवे᳘माँ᳘ स᳘र्वा᳘न् का᳘मा᳘न् दुहे ॥  
त᳘द् आ᳘हुः ।  
प्रे᳘व वा᳘ एषो᳘ ऽस्मा᳘ल् लोका᳘च् च्यवते यो᳘ ऽपो᳘ ऽवभृत᳘म् अभ्यवै᳘ती᳘त्य् अवभृथा᳘द् उदे᳘त्य मैत्रा᳘वरुण्या᳘ पयस्य᳘या᳘ य᳘जते ऽयं᳘ वै᳘ लोको᳘ मित्रो᳘ ऽसौ᳘ व᳘रुणो य᳘द् एवे᳘द᳘म् अ᳘न्तरेण त᳘त् पयस्या᳘ त᳘द् य᳘न् मैत्रा᳘वरुण्या᳘ पयस्य᳘या᳘ य᳘जत एष्व् ए᳘वै᳘त᳘ल् लोके᳘षु प्र᳘तितिष्ठति प्रा᳘णो᳘ वै᳘ मित्रो᳘ ऽपा᳘नो व᳘रुणो᳘ ऽन्नम् एव᳘ पयस्या᳘ त᳘द् य᳘न् मैत्रा᳘वरुण्या᳘ पयस्य᳘या᳘ य᳘जते प्रा᳘ण᳘ एवा᳘न्ना᳘ये ऽन्ततः᳘ प्र᳘तितिष्ठति ॥  
दुष्ट᳘रीतुर् ह पौँसा᳘यनः᳘ ।  
दशपुरुषँ᳘रा᳘ज्या᳘द् अ᳘परुद्ध आ᳘स रेवो᳘त्तरसम् उ ह पा᳘टवं᳘ चा᳘क्रँ स्थप᳘तिँ सॄ᳘ञ्जया᳘ अ᳘परुरुधुः ॥  
स᳘ होवा᳘च ।  
दुष्ट᳘रीतुं पौँसा᳘यनँ᳘ सौत्रा᳘मण्या᳘ त्वा᳘ या᳘जया᳘नि य᳘द् इदँ᳘ सॄ᳘ञ्जयेषु रा᳘ष्ट्रं᳘ त᳘त् त्व᳘यि धा᳘स्या᳘मी᳘ति त᳘थे᳘ति त᳘यैनम् अया᳘जयत् ॥  
त᳘द् उ ह ब᳘ल्हिकः प्रा᳘तिपीयः᳘ शुश्रा᳘व ।  
कौरव्यो᳘ रा᳘जा᳘ यो᳘ ह वा᳘ अयं᳘ दुष्ट᳘रीतुः पौँसा᳘यनो᳘ दशपुरुषँ᳘रा᳘ज्या᳘द् अ᳘परुद्धो᳘ ऽभूत् त᳘म् अयं᳘ चा᳘क्र स्थप᳘तिः सौत्रा᳘मण्या᳘ या᳘जयिष्यति य᳘द् इदँ᳘ सॄ᳘ञ्जयेषु रा᳘ष्ट्रं᳘ त᳘द् धा᳘स्मिन् धा᳘स्यती᳘ति ॥  
स᳘ होवा᳘च ।  
त᳘न् न्वा᳘ अहं᳘ तं᳘ वेदिष्या᳘मि य᳘दि स᳘ त᳘स्मिन् रा᳘ष्ट्रं᳘ धा᳘स्य᳘ति बहिर्धा᳘ वैनँ रा᳘ष्ट्रा᳘द् धा᳘स्यती᳘ति स᳘ आ᳘जगा᳘म य᳘स्यां᳘ वे᳘ला᳘यां᳘ ग्र᳘हा᳘ गृह्य᳘न्ते ॥  
स᳘ होवा᳘च ।  
स्थ᳘पते चा᳘क्र ना᳘हवनी᳘ये सु᳘रा᳘ होतव्ये᳘त्य् आ᳘हुर् ना᳘न्य᳘त्रा᳘हवनी᳘या᳘द् य᳘द्य् आ᳘हवनी᳘ये सु᳘राँ᳘ होष्य᳘सि पा᳘पवस्यसं᳘ करिष्यसि जा᳘मि᳘ यज्ञ᳘स्य य᳘द्य् अन्य᳘त्रा᳘हवनी᳘या᳘द् बहिर्धै᳘नँ रा᳘ष्ट्रा᳘द् धा᳘स्यसि नै᳘नँ रा᳘ष्ट्रे᳘ धा᳘स्यसि ना᳘स्मिन् रा᳘ष्ट्र᳘ धा᳘स्यसी᳘ति ॥  
स᳘ होवा᳘च ।  
ना᳘हवनी᳘ये सु᳘राँ᳘ होष्या᳘मि ना᳘न्य᳘त्रा᳘हवनी᳘या᳘न् न᳘ पा᳘पवस्यसं᳘ करिष्या᳘मि न᳘ जा᳘मि᳘ यज्ञ᳘स्य नै᳘नं बहिर्धा᳘ रा᳘ष्ट्रा᳘द् धा᳘स्या᳘मि रा᳘ष्ट्र᳘ एनं धा᳘स्या᳘मि रा᳘ष्ट्र᳘म् अस्मिन् धा᳘स्या᳘मी᳘ति ॥  
स᳘ होवा᳘च ।  
कथँ᳘ हि᳘ करिष्य᳘सी᳘३ इ᳘ति स᳘ हैत᳘द् उवा᳘चा᳘सुरेषु वा᳘ एषो᳘ ऽग्रे यज्ञ᳘ आ᳘सीत् सौत्रा᳘मणी᳘ स᳘ देवा᳘न् उप᳘प्रै᳘त् सो᳘ ऽप᳘ आ᳘गच्छत् त᳘म् आ᳘पः प्र᳘त्यनन्दंस् त᳘स्मा᳘द् उ श्रे᳘याँ᳘सम् आ᳘गतं प्र᳘त्य् एव᳘ नन्दन्ति तँ᳘ होचुर् ए᳘ह्य् एव᳘ भगव इ᳘ति ॥  
स᳘ होवा᳘च ।  
बिभे᳘मि वै᳘ प्र᳘णयत मे᳘ति क᳘स्मा᳘द् भगवो बिभेषी᳘त्य् अ᳘सुरेभ्य इ᳘ति त᳘थे᳘ति त᳘म् आ᳘पः प्रा᳘णयंस् त᳘स्मा᳘द् यो᳘ वधत्रो᳘ भ᳘वति स᳘ बि᳘भ्यतं प्र᳘णयति य᳘द् आ᳘पः प्रा᳘णयंस् त᳘स्मा᳘द् आ᳘पः प्र᳘णीता᳘स् त᳘त् प्र᳘णीता᳘नां᳘ प्रणीता᳘त्वं᳘ प्र᳘ति ह तिष्ठति य᳘ एव᳘म् एत᳘त् प्र᳘णीता᳘नां᳘ प्रणीता᳘त्वं᳘ वे᳘द ॥  
त᳘द् इष्टाः᳘ प्रया᳘जा᳘ आ᳘सुः ।  
अ᳘पर्यग्निकृतम् अ᳘था᳘सुरा᳘ अन्वा᳘जग्मुस् ते᳘ देवाः᳘ प᳘र्यग्निनैवा᳘सुरा᳘न्त् सप᳘त्ना᳘न् भ्रा᳘तृव्या᳘न् यज्ञा᳘द् अन्त᳘रा᳘यंस् त᳘थो एवै᳘प᳘ एत᳘त् प᳘र्यग्निनैव᳘ द्विष᳘न्तं भ्रा᳘तृव्यं यज्ञा᳘द् अन्त᳘रेति ॥  
देवयोनि᳘र् वा᳘ एष᳘ य᳘द् आ᳘हवनी᳘यः ।  
त᳘स्यैता᳘व् अमृतपक्षौ᳘ या᳘व् एता᳘व् अभि᳘तो ऽग्नी᳘ त᳘द् य᳘द् आ᳘हवनी᳘ये यज्ञं᳘ तन्व᳘ते देवयोना᳘व् एवै᳘त᳘द् देवे᳘भ्यो यज्ञं᳘ तन्वत उ᳘प हैनं पुनर्यज्ञो᳘ नमति ना᳘स्मा᳘द् यज्ञो᳘ व्य᳘वछिद्यते य᳘ एव᳘म् एत᳘द् वे᳘द य᳘स्य वैवं᳘ विदु᳘ष एत᳘त् क᳘र्म क्रिय᳘ते ॥  
उ᳘त्तरे ऽग्नौ᳘ पयोग्रहा᳘न् जुह्वति ।  
उ᳘त्तरे ऽग्नौ᳘ पशू᳘ञ् छ्रपयन्ति पशू᳘न् एव᳘ त᳘न् म᳘र्त्या᳘न्त् सतो᳘ ऽमृतयोनौ᳘ दधा᳘ति म᳘र्त्या᳘न्त् सतो᳘ ऽमृतयोनेः᳘ प्र᳘जनयत्य् अ᳘प ह वै᳘ पशूनां᳘ पुनर्मृत्युं᳘ जयति ना᳘स्मा᳘द् यज्ञो᳘ व्य᳘वछिद्यते य᳘ एव᳘म् एत᳘द् वे᳘द य᳘स्य वैवं᳘ विदु᳘ष एत᳘त् क᳘र्म क्रिय᳘ते ॥  
द᳘क्षिणे ऽग्नौ᳘ सुरा᳘ग्रहा᳘न् जुह्वति ।  
द᳘क्षिणे ऽग्नौ᳘ पा᳘वयन्ति पवि᳘त्रा᳘भिस् त्रिषंयुक्ता᳘भिः पित्q;न् एव᳘ त᳘न् म᳘र्त्या᳘न्त् सतो᳘ ऽमृतयोनौ᳘ दधा᳘ति म᳘र्त्या᳘न्त् सतो᳘ ऽमृतयोनेः᳘ प्र᳘जनयत्य् अ᳘प ह वै᳘ पित्qणां᳘ पुनर्मृत्युं᳘ जयति ना᳘स्मा᳘द् यज्ञो᳘ व्य᳘वछिद्यते य᳘ एव᳘म् एत᳘द् वे᳘द य᳘स्य वैवं᳘ विदु᳘ष एत᳘त् क᳘र्म क्रिय᳘ते ॥  
त᳘द् य᳘द् एता᳘व् अग्नी᳘ आ᳘हवनी᳘या᳘द् विह्रिये᳘ते ।  
ते᳘ना᳘हवनी᳘या᳘व् अ᳘थ य᳘द् आ᳘हवनी᳘यं पु᳘नर् ना᳘श्नुवा᳘ते ते᳘ना᳘ना᳘हवनीयौ ते᳘नोभौ᳘ हो᳘मा᳘ उ᳘पा᳘प्नोति य᳘श् चा᳘हवनी᳘ये य᳘श्चा᳘ना᳘हवनीये य᳘च् च हुतं᳘ य᳘च् चा᳘हुतम् पु᳘नर् हा᳘य᳘म् इत्वो᳘वा᳘च न᳘ त᳘द् अस्मि य᳘त् सॄ᳘ञ्जया᳘नाँ᳘ रा᳘ष्ट्रं᳘ दुष्ट᳘रीतोस् त᳘द् अद्य᳘ त᳘था᳘यं᳘ चा᳘क्र᳘ स्थप᳘तिर् यज्ञे᳘ ऽकर् इ᳘ति ॥  
उ᳘त्तरे ऽग्नौ᳘ पशु᳘भिः पुरोडा᳘शैः पयोग्रहै᳘र् इ᳘ति चरन्ति ।  
य᳘द् उ चा᳘न्य᳘त् ते᳘न देवा᳘न् एव᳘ त᳘द् देवलोके᳘ प्रीणा᳘ति त᳘ एनं प्रीताः᳘ प्रीणत्य् अ᳘थो देवलोक᳘म् एव᳘ जयति ॥  
द᳘क्षिणे ऽग्नौ᳘ सुरा᳘ग्रहा᳘न् जुह्वति ।  
द᳘क्षिणे ऽग्नौ᳘ पा᳘वयन्ति पवि᳘त्रा᳘भिस् त्रिषंयुक्ता᳘भिः पित्q;न् एव᳘ त᳘त् पितृलोके᳘ प्रीणा᳘ति त᳘ एनं प्रीताः᳘ प्रीणन्त्य् अ᳘थो पितृलोक᳘म् एव᳘ जयति ॥  
स᳘ वा᳘ एष᳘ आ᳘त्मै᳘व᳘ य᳘त् सौत्रा᳘मणी᳘ ।  
त᳘स्मा᳘त् सा᳘ नि᳘रुक्ता᳘ नि᳘रुक्तो ह्य् आ᳘त्मा᳘ लोको᳘ वयोधा᳘स् त᳘स्मा᳘त् सो᳘ ऽनिरुक्तो᳘ ऽनिरुक्तो हि᳘ लोक᳘ आ᳘त्मा᳘ वै᳘ यज्ञ᳘स्य सौत्रा᳘मणी᳘ बा᳘हू᳘ ऐन्द्र᳘श् च वयोधा᳘श् च त᳘द् य᳘द् एता᳘व् अभि᳘तः पशू᳘ भ᳘वतस् त᳘स्मा᳘द् इमा᳘व् आ᳘त्मा᳘नम् अभि᳘तो बा᳘हू᳘ य᳘थो वै᳘ पशु᳘र् एवं᳘ यू᳘पस् त᳘द् य᳘द् एतँ᳘ सौ᳘त्रा᳘मणिकं यू᳘पम् एतौ᳘ यू᳘पा᳘व् अभि᳘तो भ᳘वतस् त᳘स्मा᳘द् व् इमा᳘व् आ᳘त्मा᳘नम् अभि᳘तो बा᳘हू᳘ ॥  
