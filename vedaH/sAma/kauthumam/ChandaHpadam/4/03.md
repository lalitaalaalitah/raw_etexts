+++
title = "०३"

+++


  
अ꣡सा꣢꣯वि । दे꣣व꣢म्। गे꣡ऋजी꣢꣯कम्। गो। ऋ꣣जीकम्। अ꣡न्धः꣢꣯। नि। अ꣣स्मिन्न्। इ꣡न्द्रः꣢꣯। ज꣣नु꣡षा꣢। ई꣣म्। उवोच। बो꣡धा꣢꣯मसि । त्वा꣣ । हर्यश्व। हरि। अश्व। यज्ञैः꣢। बो꣡धा꣢꣯। नः꣣। स्तो꣡म꣢꣯म्। अ꣡न्ध꣢꣯सः। म꣡दे꣢꣯षु।1।  
यो꣡निः꣢꣯। ते꣣। इन्द्र । स꣡द꣢꣯ने । अ꣣कारि । त꣢म्। आ। नृ꣡भिः꣢꣯। पु꣣रूहूत। पुरु। हूत। प्र꣢। या꣢हि। अ꣡सः꣢꣯। य꣡था꣢꣯। नः꣣। अविता꣢। वृ꣣धः꣢। चि꣣त्। द꣡दः꣢꣯। व꣡सू꣢꣯नि म꣣म꣡द꣢। च꣣। सो꣡मैः꣢꣯।2।  
अ꣡द꣢꣯र्दुः। उरु꣡त्स꣢꣯म्। उत्। स꣣म्। अ꣡सृ꣢꣯जः। वि। खा꣡नि꣢꣯। त्वम्। अ꣣र्णवा꣢न्। ब꣣द्बधा꣣नान्। अ꣢रम्णाः। महा꣡न्त꣢म्। इ꣣न्द्र प꣡र्व꣢꣯तम्। वि। यत्। व꣡रिति꣢। सृ꣣ज꣢त् । धा꣡राः꣢꣯। अ꣡व꣢꣯। यत्। धा꣣नवा꣢न्। ह꣣न्।3।  
सु꣣ष्वाणा꣡सः꣢। इ꣣न्द्र। स्तुम꣡सि꣢। त्वा꣣। सनिष्य꣡न्तः꣢। चि꣣त्। तुविनृम्ण । तुवि। नृम्ण। वा꣡ज꣢꣯म्। आ। नः꣣। भर सुवित꣢म्। य꣡स्य꣢꣯। को꣣ना꣢। त꣡ना꣢꣯ । स꣣ह्याम। त्वो꣡ताः꣢꣯। त्वा। उ꣣नाः।4।  
ज꣣गृह्म꣢। ते꣣। द꣡क्षि꣢꣯णम्। इ꣣न्द्र। ह꣡स्त꣢꣯म्। व꣣सूय꣡वः꣢। व꣣सुपते। वसू। पते । व꣡सू꣢꣯नाम्। वि꣣द्म꣢। हि । त्वा꣣। गो꣡प꣢꣯तिं। गो। प꣣तिं। शूर। गो꣡ना꣢꣯म्। अ꣣स्म꣡भ्यं꣢। चि꣣त्रं꣢। वृ꣡ष꣢꣯णं। र꣣यिं꣢। दाः꣣।5।  
इ꣡न्द्रं꣢꣯। न꣡रः꣢꣯। ने꣣म꣡धि꣢ता ने꣣म꣢। धि꣣ता। हवन्ते। य꣢त्। पा꣡र्याः꣢। यु꣣न꣡ज꣢ते। धि꣡यः꣢꣯। ताः। । शू꣡रः꣢꣯। नृ꣡षा꣢꣯ता। नृ। सा꣣ता। श्र꣡व꣢꣯सः । च।꣣ का꣡मे꣢꣯। आ। गो꣡म꣢꣯ति। व्र꣣जे꣢। भ꣣ज। त्वं꣢। नः꣣। 6।  
व꣡यः꣢꣯। सु꣣पर्णाः। सु꣣। पर्णाः꣢। उ꣡प꣢꣯। से꣣दुः। इ꣡न्द्रं꣢꣯। प्रि꣣य꣡मे꣢धाः। प्रि꣣य꣢। मे꣣धाः। ऋ꣡ष꣢꣯यः। ना꣡ध꣢꣯मानाः। अ꣡प꣢꣯। ध्वा꣣न्तं꣢। ऊ꣣र्णुहि꣢। पू꣣र्धि꣢। च꣡क्षुः꣢। मु꣣मुग्धि꣢। अ꣣स्मा꣢न्। नि꣣ध꣡या꣢। नि꣣। ध꣡या꣢꣯। इ꣣व। बद्धा꣢न्।7।  
ना꣡के꣢꣯। सु꣣पर्णं꣢। सु꣣। पर्णं꣢। उ꣡प꣢꣯। यत्। प꣡त꣢꣯न्तं। हृ꣣दा꣢। वे꣡न꣢꣯न्तः। अ꣣भ्य꣡च꣢क्षत। अ꣣ति। अ꣡च꣢꣯क्षत। त्वा꣣। हि꣡र꣢꣯ण्यपक्षं꣣। हि꣡र꣢꣯ण्य। प꣣क्षं। व꣡रु꣢꣯णस्य। दू꣣तं꣢। य꣣म꣡स्य꣢। यो꣡नौ꣢꣯ । श꣣कुनं꣢। भु꣣रण्यु꣢म् । 8।  
ब्र꣡ह्म꣢꣯। ज꣣ज्ञानं꣢। प्र꣢थमं꣢। पु꣣र꣡स्ता꣢त्। वि। सी꣣मतः꣢। सु꣣रु꣡चः꣢। सु꣣। रु꣡चः꣢꣯। वे꣣नः꣢। अ꣣वरि꣡ति꣢। सः। बु꣣ध्न्याः꣡। उ꣣पमाः। उ꣣प। माः꣢। अ꣣स्य । विष्ठाः꣢। वि꣣। स्थाः꣢ स꣣तः꣢। च꣣। यो꣡निं꣢꣯। अ꣡स꣢꣯तः। अ। स꣣तः। 9।  
अ꣡पू꣢꣯र्व्या। अ। पू꣣र्व्या। पुरुत꣡मा꣢नि। अ꣣स्मै । महे꣢। वी꣣रा꣡य꣢। त꣣व꣡से꣢। तु꣣रा꣡य꣢। वि꣣रप्शि꣡ने। वि꣣। रप्सि꣡ने꣢। व꣣ज्रि꣡णे꣣। श꣡न्त꣢꣯मानि। व꣡चां꣢꣯ऽसि। अ꣣स्मै। स्थ꣡वि꣢꣯राय। स्थ। वि꣣राय। तक्षुः।10।
आ.69.अ.23.प.234.दी.दशति।3।  
