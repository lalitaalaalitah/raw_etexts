+++
title = "५"

+++


  
प्र꣢। से꣣नानीः꣢। से꣣ना। नीः꣢। शू꣡रः꣢꣯। अ꣢ग्रे꣣। र꣡था꣢꣯नाम्। ग꣣व्य꣢न्। ए꣣ति। ह꣡र्ष꣢꣯ते। अ꣣स्य। से꣡ना꣢꣯। भ꣣द्रा꣢न्। कृ꣣ण्व꣢न्। इ꣣न्द्रहवा꣢न्। इ꣣न्द्र। हवा꣢न्। स꣡खि꣢꣯भ्यः। स। खि꣣भ्यः। आ꣢। सो꣡मः꣢꣯। व꣡स्त्रा꣢꣯। र꣣भसा꣡नि꣢। द꣣त्ते। 1।  
प्र꣢। ते꣣। धा꣡राः꣢꣯। म꣡धु꣢꣯मतीः। अ꣣सृग्रन्। वा꣡र꣢꣯म्। यत्। पू꣣तः꣢। अ꣣त्ये꣡षि꣢। अ꣣ति। ए꣡षि꣢꣯। अ꣡व्य꣢꣯म्। प꣡व꣢꣯मान। प꣡व꣢꣯से। धा꣡म꣢꣯। गो꣡ना꣢꣯म्। ज꣣न꣡य꣢न्। सू꣡र्य꣢꣯म्। अ꣣पिन्वः। अर्कैः꣢।2।  
प्र꣢। गा꣣यता। अभि꣢। अ꣣र्चाम देवा꣢न्। सो꣡म꣢꣯म्। हि꣣नोत। महते꣢। ध꣡ना꣢꣯य। स्वा꣣दुः꣢। प꣣वताम्। अ꣡ति꣢꣯। वा꣡र꣢꣯म्। अ꣡व्य꣢꣯म्। आ। सी꣣दतु। कल꣡श꣢म्। दे꣣वः꣢। इ꣡न्दुः꣢꣯।3।  
प्र꣢। हि꣣न्वानः꣢। ज꣣निता꣢। रो꣡द꣢꣯स्योः। र꣡थः꣢꣯। न । वा꣡ज꣢꣯म्। स꣣निष꣢न्। अ꣣यासीत्। इ꣡न्द्र꣢꣯म्। ग꣡च्छ꣢꣯न्। आ꣡यु꣢꣯धा। सँ꣣शि꣡शा꣢नः। स꣣म्। शि꣡शा꣢꣯नः। वि꣡श्वा꣢꣯। व꣡सु꣢꣯। ह꣡स्त꣢꣯योः। आ꣣द꣡धा꣢नः। आ꣣। द꣡धा꣢꣯नः।4।  
त꣡क्ष꣢꣯त्। य꣡दि꣢꣯। म꣡न꣢꣯सः। वे꣡न꣢꣯तः। वाक्। ज्ये꣡ष्ठ꣢꣯स्य। ध꣡र्म꣢꣯न्। द्यु꣣क्षोः꣢। द्यु꣣। क्षोः꣢। अ꣡नी꣢꣯के। आत्। ई꣣म्। आयन्। व꣡र꣢꣯म्। आ। वा꣣वशानाः꣢ । जु꣡ष्ट꣢꣯म्। प꣡ति꣢꣯म्। क꣣ल꣡शे꣢। गा꣡वः꣢꣯। इ꣡न्दु꣢꣯म् । 5।  
सा꣣कमु꣡क्षः꣢। सा꣣कम्। उ꣡क्षः꣢꣯। म꣣र्जयन्त। स्व꣡सा꣢꣯रः। द꣡श꣢꣯। धी꣡र꣢꣯स्य । धी꣣त꣡यः꣢ । ध꣡नु꣢꣯त्रीः। ह꣡रिः꣢꣯ । प꣡रि꣢꣯। अ꣣द्रवत्। जाः꣢। सू꣡र्य꣢꣯स्य। सु। ऊ꣣र्यस्य। द्रो꣡णं꣢꣯। न꣣नक्षे। अ꣡त्यः꣢꣯। न। वा꣣जी꣢।6।  
अ꣡धि꣢꣯। यत्। अ꣣स्मिन्। वाजि꣡नी꣢। इ꣣व। शु꣡भः꣢꣯। स्प꣡र्ध꣢꣯न्ते। धि꣡यः꣢꣯। सू꣡रे꣢꣯। न। वि꣡शः꣢꣯। अ꣣पः꣢। वृ꣣णानः꣢। प꣣वते। क꣡वी꣢꣯यान्। व꣣ज्र꣢न्। न। प꣣शुव꣡र्ध꣢नाय। प꣣शु। व꣡र्द्ध꣢꣯नाय। म꣡न्म꣢꣯।7।  
इ꣡न्दुः꣢꣯। वा꣣जी꣢। प꣣वते। गो꣡न्यो꣢꣯घाः। गो। न्यो꣣घाः। इ꣡न्द्रे꣢꣯। सो꣡मः꣢꣯। स꣡हः꣢꣯। इ꣡न्व꣢꣯न्। म꣡दा꣢꣯य। ह꣡न्ति꣢꣯। र꣡क्षः꣢꣯। बा꣡ध꣢꣯ते। प꣡रि꣢꣯। अ꣡रा꣢꣯तिम्। अ। रा꣣तिम्। व꣡रि꣢꣯वः। कृ꣣ण्व꣢न्। वृ꣣ज꣡न꣢स्य। रा꣡जा꣢꣯। 8 ।  
अ꣣या꣢। प꣣वा꣢। प꣣वस्व। एना꣢। व꣡सू꣢꣯नि। माँ꣣श्चत्वे꣢। इ꣣न्द्रो। स꣡र꣢꣯सि। प्र। ध꣣न्व। ब्रघ्नः꣢। चि꣣त्। य꣡स्य꣢꣯। वा꣡तः꣢꣯। न । जू꣣ति꣢म्। पु꣣रुमे꣡धाः꣢। पु꣣रु। मे꣡धाः꣢꣯। चि꣣त्। त꣡क꣢꣯वे। न꣡र꣢꣯म्। धा꣣त् ।9।  
म꣣ह꣢त्। तत्। सो꣡मः꣢꣯। म꣣हिषः꣢। च꣣कार। अ꣣पा꣢म्। यत्। ग꣡र्भः꣢꣯। अ꣡वृ꣢꣯णीत। दे꣣वा꣢न्। अ꣡द꣢꣯धात्। इ꣡न्द्रे꣢꣯। प꣡व꣢꣯मानः। ओ꣡जः꣢꣯। अ꣡ज꣢꣯नयत्। सू꣡र्ये꣢꣯ । ज्यो꣡तिः꣢꣯। इ꣡न्दुः꣢꣯।10।  
अ꣡स꣢꣯र्जि। व꣡क्ता꣢꣯। र꣡थ्ये꣢꣯ । य꣡था꣢꣯। आ꣣जौ꣢। धि꣣या꣢। म꣣नो꣡ता꣢। प्र꣣थमा꣢। म꣣नीषा꣢। द꣡श꣢꣯। स्व꣡सा꣢꣯रः। अ꣡धि꣢꣯। सा꣡नौ꣢꣯। अ꣡व्ये꣢꣯। मृ꣣ज꣡न्ति꣢। व꣡ह्नि꣢꣯म्। स꣡द꣢꣯नेषु। अ꣡च्छ꣢꣯। 11।  
अ꣣पा꣢म्। इ꣣व। इ꣢त्। ऊ꣣र्म꣡यः꣢। त꣡र्त्तु꣢꣯राणाः। प्र। म꣣नीषाः꣢। ई꣣रते। सो꣡म꣢꣯म्। अ꣡च्छ꣢꣯। न꣣मस्य꣡न्तीः꣢ । उ꣡प꣢꣯। च꣣। य꣡न्ति꣢꣯। सम्। च꣣। आ꣢। च꣣। विशन्ति। उशतीः꣢। उ꣣श꣡न्त꣢म्।12।
आ115.अ.13.प.251.ब.दशति।5।  
