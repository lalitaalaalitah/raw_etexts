+++
title = "९"

+++


  
प꣡व꣢꣯स्व। म꣡धु꣢꣯मत्तमः। इ꣡न्द्रा꣢꣯य। सो꣣म। क्रतुवि꣡त्त꣢मः। क्र꣣तु। वि꣡त्त꣢꣯मः। म꣡दः꣢꣯। म꣡हि꣢꣯। द्यु꣣क्ष꣡त꣢मः। द्यु꣣क्ष꣡। तमः꣢꣯। म꣡दः꣢꣯। 1।  
अ꣣भि꣢। द्यु꣣म्न꣢म्। बृ꣣ह꣢त्। य꣡शः꣢꣯। इ꣡षः꣢꣯। प꣣ते। दिदीहि꣢। दे꣣व। देवयु꣢म्। वि। को꣡श꣢꣯म्। म꣣ध्यम꣢म्। यु꣣व।2।  
आ꣢। सो꣣त। प꣡रि꣢꣯। सि꣣ञ्चत। अ꣡श्व꣢꣯म्। न। स्तो꣡म꣢꣯म्। अ꣣प्तु꣡र꣢म्। र꣣जस्तु꣡र꣢म्। व꣣नप्रक्ष꣢म् । व꣣न। प्रक्ष꣢म्। उ꣣दप्रु꣡त꣢म्। उ꣣द। प्रु꣡त꣢꣯म्।3।  
ए꣣त꣢म्। उ꣣। त्य꣢म्। म꣣दच्यु꣡त꣢म्। म꣣द। च्यु꣡त꣢꣯म्। स꣣ह꣡स्र꣢धारम्। स꣣ह꣡स्र꣢। धा꣣रम्। वृषभ꣢म्। दि꣣वोदु꣡ह꣢म्। दि꣣वः। दु꣡ह꣢꣯म्। वि꣡श्वा꣢꣯। व꣡सू꣢꣯नि। बि꣡भ्र꣢꣯तम्। 4।  
सः꣢। सु꣣न्वे। यः꣢। व꣡सू꣢꣯नाम्। यः। रा꣣या꣢म्। आ꣣नेता꣢। आ꣣। नेता꣢। यः। इ꣡डा꣢꣯नाम्। सो꣡मः꣢꣯। यः। सु꣣क्षितीना꣢म् । सु꣣। क्षितीना꣢म्।5।  
त्व꣢म्। हि। अ꣣ङ्ग꣢। दै꣣व्य। प꣡व꣢꣯मान। ज꣡नि꣢꣯मानि । द्यु꣣म꣡त्त꣢मः। अ꣣मृतत्वा꣡य꣢। अ꣣। मृतत्वा꣡य꣢। घो꣣ष꣡य꣢न्। 6।  
ए꣣षः। स्यः। धा꣡र꣢꣯या। सु꣣तः꣢। अ꣡व्याः꣢꣯। वा꣡रे꣢꣯भिः। प꣣वते। मदि꣡न्त꣢मः। क्रीड꣢न्। ऊ꣣र्मिः꣢। अ꣣पा꣢म्। इ꣣व। 7।  
ए꣣षः। स्यः। धा꣡र꣢꣯या। सु꣣तः꣢। अ꣡व्याः꣢꣯। वा꣡रे꣢꣯भिः। प꣣वते। मदि꣡न्त꣢मः। क्रीड꣢न्। ऊ꣣र्मिः꣢। अ꣣पा꣢म्। इ꣣व। 7।  
