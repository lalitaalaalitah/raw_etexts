+++
title = "०१"

+++


  
उ꣢त्। त्वा꣣। मन्दन्तु। सो꣡माः꣢꣯ । कृ꣣णुष्व꣢। रा꣡धः꣢꣯ । अ꣣द्रिवः । अ। द्रिवः। अ꣡व꣢꣯। ब्र꣣ह्मद्वि꣡षः꣢। ब्र꣣ह्म। द्वि꣡षः꣢꣯। ज꣣हिः ।1।  
गि꣡र्व꣢꣯णः। गिः। व꣣नः। पाहि꣢। नः꣣। सुत꣢म्। म꣡धोः꣢꣯ । धा꣡रा꣢꣯भिः। अ꣣ज्यसे। इ꣡न्द्र꣢꣯ । त्वा꣡दा꣢꣯तम्। त्वा। दा꣣तम्। इ꣢त्। य꣡शः꣢꣯।2।  
स꣡दा꣢꣯। वः꣣। इ꣡न्द्रः꣢꣯। च꣡र्कृ꣢꣯षत्। आ। उ꣡प꣢꣯। उ꣣ । नु꣢। सः। स꣣पर्य꣢न्। न। दे꣣वः꣢। वृ꣣तः꣢। शू꣡रः꣢꣯। इ꣡न्द्रः꣢꣯।3।  
आ꣢। त्वा꣣। विशन्तु । इ꣡न्द꣢꣯वः । स꣣मुद्र꣢म्। स꣣म्। उद्र꣢म्। इ꣣व। सि꣡न्ध꣢꣯वः। न। त्वाम् । इ꣣न्द्र। अ꣡ति꣢꣯। रि꣣च्यते ।4।  
इ꣡न्द्र꣢꣯म् । इत्। गा꣣थि꣡नः꣢। बृ꣣ह꣢त्। इ꣡न्द्र꣢꣯म्। आ꣣र्के꣡भिः। अ꣣र्कि꣡णः꣢। इ꣡न्द्र꣢꣯म्। वा꣡णीः꣢꣯। अ꣣नूषत।5।  
इ꣡न्द्रः꣢꣯ । इ꣣षे꣢। द꣣दातु। नः। ऋभुक्ष꣡ण꣢म्। ऋ꣣भु। क्ष꣡ण꣢꣯म्। ऋ꣣भु꣢म्। ऋ꣣। भु꣢म्। र꣣यि꣢म्। वा꣣जी꣢। द꣣दातु । वाजि꣡न꣢म् ।6।  
इ꣡न्द्रः꣢꣯। अ꣣ङ्ग꣢। म꣣ह꣢त्। भ꣣य꣢म्। अ꣣भि꣢। सत्। अ꣡प꣢꣯ । चु꣣च्यवत्। सः꣢। हि। स्थि꣣रः꣢। वि꣡च꣢꣯र्षणिः। वि। च꣣र्षणिः।7।  
इ꣣माः꣢। उ꣣। त्वा । सुते꣡सु꣢ते। सु꣣ते꣢। सु꣣ते । न꣡क्ष꣢꣯न्ते । गि꣣र्वणः। गिः। वनः। गि꣡रः꣢꣯। गा꣡वः꣢꣯। व꣣त्स꣢म् । न । धे꣣न꣡वः꣢। 8।  
इ꣡न्द्रा꣢꣯। नु। पू꣣ष꣡णा꣢ । व꣣य꣢म्। स꣣ख्या꣡य꣢। स꣣। ख्या꣡य꣢꣯। स्व꣣स्त꣡ये꣢। सु꣣। अस्त꣡ये꣢। हु꣣वे꣡म꣢। वा꣡ज꣢꣯सातये। वा꣡ज꣢꣯। सा꣣तये।9।  
न꣢। कि꣣। इन्द्र। त्व꣢त्। उ꣡त्त꣢꣯रम्। न। ज्या꣡यः꣢꣯। अ꣣स्ति। वृत्रहन् । वृत्र। हन्। । न꣢। कि꣣। एव꣢म्। य꣡था꣢꣯ । त्वम्। 10।
आ.38.अ.14.प.141.ढ.दशति.।1।  
