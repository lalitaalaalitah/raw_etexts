+++
title = "०५"

+++


  
अ꣣भि꣢। त्वा꣣। शूर। नोनुमः। अ꣡दु꣢ग्धाः । अ। दु꣣ग्धाः। इव। धेन꣡वः꣢। ई꣡शा꣢꣯नम्। अ꣣स्य꣢ । ज꣡ग꣢꣯तः । स्व꣣र्दृ꣡श꣢म्। स्वः꣣। दृ꣡श꣢꣯म्। इ꣡शा꣢꣯नम्। इ꣣न्द्र । तस्थु꣡षः꣢।1।  
त्वा꣢म् । इत्। हि। ह꣡वा꣢꣯महे । सा꣣तौ꣢ । वा꣡ज꣢꣯स्य। का꣣र꣡वः꣢। त्वाम् । वृ꣣त्रे꣡षु꣢। इ꣣न्द्र। स꣡त्प꣢꣯तिम्। सत् । प꣣तिम्। न꣡रः꣢꣯। त्वाम् । का꣡ष्ठा꣢꣯सु। अ꣡र्व꣢꣯तः।2।  
अ꣣भि꣢। प्र। वः꣣। सुरा꣡ध꣢सम्। सु꣣। रा꣡ध꣢꣯सम्। इ꣡न्द्र꣢꣯म्। अ꣣र्च । य꣡था꣢꣯। वि꣣दे꣢। यः। ज꣣रितृ꣡भ्यः꣢। म꣣घ꣡वा꣢। पु꣣रूव꣡सुः꣢। पु꣣रू। व꣡सुः꣢꣯। स꣣ह꣡स्रे꣢ण। इ꣣व। शि꣡क्ष꣢꣯ति । 3।  
त꣢म् । वः꣣। दस्म꣢म् । ऋ꣣तीष꣡ह꣢म्। ऋ꣣ति। स꣡ह꣢꣯म्। व꣡सोः꣢꣯। म꣣न्दान꣢म्। अ꣡न्ध꣢꣯सः। अ꣣भि꣢। व꣣त्स꣢म् । न । स्व꣡स꣢꣯रेषु। धे꣣न꣡वः꣣ । इ꣡न्द्र꣢꣯म्। गी꣣र्भिः꣢। न꣣वामहे ।4।  
त꣡रो꣢꣯भिः । वः꣣। विद꣡द्व꣢सुम्। वि꣣द꣢त्। व꣣सुम्। इ꣡न्द्र꣢꣯म्। स꣣बा꣡धः꣢ । स꣣। बा꣡धः꣢꣯। ऊ꣣त꣡ये꣢। बृ꣣ह꣢त् । गा꣡य꣢꣯न्तः । सु꣣त꣡सो꣢मे । सु꣣त꣢। सो꣣मे। अध्वरे꣢। हु꣣वे꣢। भ꣡र꣢म्। न। का꣣रि꣡ण꣢म् ।5 ।  
त꣣र꣡णिः꣢। इत्। सि꣣षासति। वा꣡जम् । पु꣡रु꣢꣯न्ध्या। पु꣡र꣢꣯म् । ध्या꣣ । युजा꣢। आ। वः꣣ । इ꣡न्द्र꣢꣯म्। पु꣣रुहूत꣢म्। पु꣣रु। हूत꣢म्। न꣣मे। गिरा꣢ । ने꣣मि꣢म्। त꣡ष्टा꣢꣯। इ꣣व। सुद्रु꣡व꣢म्। सु꣣। द्रु꣡व꣢꣯म्।6।  
पि꣡बा꣢꣯। सु꣣त꣡स्य꣢। र꣣सि꣡नः꣢। म꣡त्स्व꣢꣯। नः꣣। इन्द्र । गो꣡म꣢꣯तः। आ꣣पिः꣢। नः꣣। बोधि । सधमा꣡द्ये꣢। स꣣ध। मा꣡द्ये꣢꣯। वृ꣣धे꣢। अ꣣स्मा꣢न्। अ꣣वन्तु । ते। धि꣡यः꣢꣯।7।  
त्व꣢म्। हि। आ। इ꣣हि। चे꣡र꣢꣯वे । वि꣣दाः꣢ । भ꣡ग꣢꣯म्। व꣡सु꣢꣯त्तये। उत्। वा꣣वृषस्व । मघवन्। ग꣡वि꣢꣯ष्टये। गो। इ꣣ष्टये। उ꣢त्। इ꣣न्द्र। अ꣡श्व꣢꣯मिष्टये। अ꣡श्व꣢꣯म्। इ꣣ष्टये।8।  
न꣢। हि। वः꣣। चरम꣢म्। च꣣। न꣢। व꣡सि꣢꣯ष्ठः । प꣣रिमँ꣡स꣢ते। प꣣रि। मँ꣡स꣢꣯ते। अ꣣स्मा꣡क꣢म् । अ꣣द्य꣢। अ꣣। द्य꣢। म꣣रु꣡तः꣢। सु꣣ते꣢। स꣡चा꣢꣯। वि꣡श्वे꣢꣯। पि꣣बन्तु । कामि꣡नः꣢।9।  
मा꣢। चि꣣त्। अन्य꣢त्। अ꣣न्। य꣢त्। वि। शँ꣣सत। स꣡खा꣢꣯यः। स। खा꣣यः। मा꣢ । रि꣣षण्यत। इ꣡न्द्र꣢꣯म्। इत्। स्तो꣣त। वृ꣡ष꣢꣯णम्। स꣡चा꣢꣯। सु꣣ते꣢ । मु꣡हुः꣢꣯। उ꣣क्था꣢ । च꣣। शँसत।10।
आ.52.अ.19.प.192.झा.दशति।5।  
