+++
title = "०९"

+++


  
उ꣣च्चा꣢। उ꣣त। चा꣢। ते꣣। जात꣢म्। अ꣡न्ध꣢꣯सः । दि꣣वि꣢। सत्। भू꣡मि꣢꣯। आ। द꣣दे। उग्र꣢म्। श꣡र्म꣢। म꣡हि꣢꣯। श्र꣡वः꣢꣯। 1।  
स्वा꣡दि꣢꣯ष्ठया। म꣡दि꣢꣯ष्ठया । प꣡व꣢꣯स्व। सो꣣म। धा꣡र꣢꣯या। इ꣡न्द्रा꣢꣯य। पा꣡त꣢꣯वे । सु꣣तः꣢।2।  
वृ꣡षा꣢꣯। प꣣वस्व। धा꣡र꣢꣯या। म꣣रु꣡त्व꣢ते। च꣣ । मत्सरः꣢। वि꣡श्वा꣢꣯। द꣡धा꣢꣯नः। ओ꣡ज꣢꣯सा ।3।  
यः꣢। ते꣣। म꣡दः꣢꣯। व꣡रे꣢꣯ण्यः। ते꣡न꣢꣯। प꣣वस्व । अ꣡न्ध꣢꣯सा। दे꣣वावीः꣢ । दे꣣व। अवीः꣢। अ꣣घशँसहा꣢। अ꣢घशँस । हा꣢ । 4।  
ति꣣स्रः꣢। वा꣡चः꣢꣯। उत् । ई꣣रते। गा꣡वः꣢꣯। मि꣣मन्ति । धन꣡वः꣢। ह꣡रिः꣢꣯। ए꣣ति । क꣡नि꣢꣯क्रदत् ।5।  
इ꣡न्द्रा꣢꣯य। इ꣣न्दो। मरु꣡त्व꣢ते। प꣡व꣢꣯स्व। म꣡धु꣢꣯मत्तमः। अ꣣र्क꣡स्य꣢। यो꣡नि꣢꣯म्। आ꣣स꣡द꣢म्। आ꣣। स꣡दम्।6।  
अ꣡सा꣢꣯वि। अँ꣣शुः꣢। म꣡दा꣢꣯य। अ꣣प्सु꣢। द꣡क्षः꣢꣯। गि꣣रिष्ठाः꣢। गि꣣रि। स्थाः꣢। श्ये꣣नः꣢। न। यो꣡नि꣢꣯म्। अ। अ꣣सदत् ।7।  
प꣡व꣢꣯स्व। द꣣क्षसा꣡ध꣢नः । द꣣क्ष। सा꣡ध꣢꣯नः। दे꣣वे꣡भ्यः꣢। पी꣣त꣡ये꣢। ह꣣रे। मरु꣡द्भ्यः꣢। वा꣣य꣡वे꣢। म꣡दः꣢꣯ ।8।  
प꣡रि꣢꣯। स्वा꣣नः꣢। गि꣣रिष्ठाः꣢। गि꣣रि। स्थाः꣢। प꣣वि꣡त्रे꣣। सो꣡मः꣢꣯। अ꣣क्षरत्। म꣡दे꣢꣯षु । स꣣र्वधाः꣢। स꣣र्व। धाः꣢। अ꣣सि।9।  
प꣡रि꣢꣯। प्रि꣣या꣢। दि꣣वः꣢। क꣣विः꣢। व꣡याँ꣢꣯सि । न꣣प्त्योः꣢। हि꣣तः꣢। स्वा꣣नैः। या꣣ति । कवि꣡क्र꣢तुः। क꣣वि꣢। क्र꣣तुः।10।
आ.41.अ.9.प.113.घि.दशति।9।  
