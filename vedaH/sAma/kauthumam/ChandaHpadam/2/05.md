+++
title = "०५"

+++


  
इ꣣ह꣢। इ꣣व। श्रण्व । एषाम् । क꣡शाः꣢꣯। ह꣡स्ते꣢꣯षु । यत् । व꣡दा꣢꣯न्। नि। या꣡म꣢꣯न्। चि꣣त्र꣢म् । ऋ꣣ञ्जते। 1।  
इ꣣मे꣢। उ꣣ । त्वा। वि꣢। च꣣क्षते । स꣡खा꣢꣯यः। स। खा꣣यः। इन्द्र । सो꣡मिनः꣢। पु꣣ष्टा꣡व꣢न्तः । य꣡था꣢꣯ । प꣣शु꣢म्।2।  
स꣢म् । अ꣣स्य । मन्य꣡वे꣢। वि꣡शः꣢꣯। वि꣡श्वाः꣢꣯ । न꣣मन्त । कृष्ट꣡यः꣢। स꣣मुद्राय । स꣣म्। उद्रा꣡य꣢। इ꣣व। सि꣡न्ध꣢꣯वः।  
दे꣣वा꣡ना꣢म्। इत्। अ꣡वः꣢꣯। म꣣ह꣢त्। अत्। आ। वृ꣣णीमहे । वय꣢म्। वृ꣡ष्णा꣢꣯म् । अ꣣स्म꣡भ्य꣢म् । ऊ꣣त꣡ये꣢।4।  
सो꣣मा꣡ना꣢म् । स्व꣡रा꣢꣯णम् । कृ꣣णुहि꣢। ब्र꣣ह्मणः। पते। कक्षी꣡व꣢न्तम् । यः । औ꣣शिजः꣢। 5।  
बो꣡ध꣢꣯न्मनाः । बो꣡ध꣢꣯त्। म꣣नाः। इ꣢त्। अ꣣स्तु। नः। वृत्रहा꣢ । वृ꣣त्र। हा꣢। । भू꣡र्या꣢꣯सुतिः। भू꣡रि꣢꣯। आ꣣सुतिः। श्रृणो꣡तु꣢। श꣣क्रः꣢। आ꣣शि꣡ष꣢म्। आ꣣। शि꣡ष꣢꣯म्।6।  
अ꣣द्य꣢ । अ꣣। द्य꣢। नः꣣। देव। सवितरि꣡ति꣢। प्र꣣जा꣡व꣢त् । प्र꣣। जा꣡व꣢꣯त्। सा꣣वीः। सौ꣡भ꣢꣯गम् । सौ। भ꣣गम्। प꣡रा꣢꣯ । दु꣣ष्वप्न्य꣢म्। दुः꣣। स्व꣡प्न्य꣢꣯म्। सु꣣व ।7।  
क्व꣢꣯। स्यः। वृ꣣षभः꣢ । यु꣡वा꣢꣯। तु꣣विग्री꣡वः꣢। तु꣣वि। ग्री꣡वः꣢꣯। अ꣡ना꣢꣯नतः । अन्। आ꣣नतः। ब्रह्मा꣢। कः। तम्। स꣣पर्यति।8।  
उ꣣पह्वरे꣢। उ꣣प। ह्वरे꣢। गि꣣रीणाम्। स꣢ङ्गमे꣢। स꣣म्। गमे꣢। च꣣। न꣡दीना꣢म्। धि꣣या꣢। वि꣡प्रः꣢꣯ । वि । प्रः꣣ । अजायत।9।  
प्र꣢। स꣣म्रा꣡ज꣢म्। स꣣म्। रा꣡ज꣢꣯म्। च꣣र्षणी꣣ना꣢म् । इ꣡न्द्र꣢꣯म्। स्तो꣣त। न꣡व्य꣢꣯म्। गी꣣र्भिः꣢। न꣡र꣢꣯म्। नृ꣣षा꣡ह꣢म्। नृ꣣। सा꣡ह꣢꣯म् । मँ꣡हि꣢꣯ष्ठम्।10।
आ.31.अ.17.प.133.खि.दशति।5।  
