+++
title = "०१"

+++


  
पु꣣रु꣢। त्वा꣣ दाशिवा꣢न्। वो꣣चे। अरिः꣢। अ꣣ग्ने। त꣡व꣢꣯। स्वि꣣त्। आ꣢। तो꣣द꣡स्य꣢ । इ꣣व शरणे꣢। आ। म꣣ह꣡स्य꣢।1।  
प्र꣢। हो꣡त्रे꣢꣯ । पू꣣र्व्य꣢म्। व꣡चः꣢꣯ । अ꣣ग्न꣡ये꣢ । भ꣣रत। बृह꣢त् । वि꣣पा꣢म्। ज्यो꣡तीँ꣢꣯षि꣣। बि꣡भ्र꣢꣯ते। न।꣢ वे꣣ध꣡से꣢।2।  
अ꣡ग्ने꣢꣯। वा꣡ज꣢꣯स्य। गो꣡म꣢꣯तः। ई꣡शा꣢꣯नः । स꣣हसः । यहो । अस्मे꣡इ꣢ति। दे꣣हि। जातवेदः । जात। वेदः। म꣡हि꣢꣯। श्र꣡वः꣢꣯।3।  
अ꣡ग्ने꣢꣯ । य꣡जि꣢꣯ष्ठः। अ꣣ध्वरे꣢। द꣣वा꣢न्। दे꣣वयते꣢। य꣣ज । हो꣡ता꣢꣯। म꣣न्द्रः꣢ । वि । रा꣣जसि। अ꣡ति꣢꣯। स्रि꣡धः꣢꣯।4।  
ज꣣ज्ञानः꣢ । स꣣प्त꣢। मा꣣तृ꣡भिः꣢। मे꣣धा꣢म्। आ। अ꣣शासत। श्रिये꣢। अ꣣य꣢म्। ध्रु꣣वः꣢। र꣣यीणा꣢म्। चि꣣केतत्। आ꣢।5।  
उ꣣त꣢ । स्या । नः꣣। दि꣡वा꣢꣯। म꣣तिः꣢। अ꣡दि꣢꣯तिः। अ। दि꣣तिः। ऊत्या꣢। आ। ग꣢मत्। सा꣢। श꣡न्ता꣢꣯ता। शन्तता। शम्। ता꣣ता। म꣡यः꣢꣯। क꣣रत्। अ꣡प꣢꣯। स्रि꣡धः꣢꣯ ।6।  
ई꣡डि꣢꣯ष्व। हि। प्र꣣तीव्य꣢꣯म्। प्र꣣ति। व्य꣢꣯म् । य꣡ज꣢꣯स्व। जा꣣तवे꣡द꣢सम् । जा꣣त꣢। वे꣣दसम्। चरिष्णु꣡धू꣢मम्। च꣣रिष्णु꣢। धू꣣मम्। अ꣡गृ꣢꣯भीतशोचिषम्। अ꣡ग्र꣢꣯भीत। शो꣣चिषम्।7।  
न꣢ । त꣡स्य꣢꣯ । मा꣣य꣡या꣢। च꣣ । न꣢ । रि꣣पुः꣢। ई꣣शीत। म꣡र्त्य꣢꣯। यः। अ꣣ग्न꣡ये꣢। द꣣दा꣡श꣢। ह꣣व्य꣡दा꣢तये। ह꣣व्य꣢। दा꣣तये।8।  
अ꣡प꣢꣯। त्यम्। वृ꣣जिन꣢म्। रि꣣पु꣢म। स्ते꣣न꣢म्। अ꣣ग्ने । दुराध्य꣢꣯म्। दुः꣣। आ꣡ध्य꣢꣯म्। द꣡वि꣢꣯ष्ठम् । अ꣣स्य। सत्पते। सत्। पते। कृधि꣢। सु꣣ग꣢म्। सु꣣। ग꣢म्।9।  
श्रु꣣ष्टिः꣢। अ꣣ग्ने । न꣡व꣢꣯स्य। मे꣣। स्तो꣡म꣢꣯स्य । वी꣣र। विश्पते। नि꣢ । मा꣣यि꣡नः꣢। त꣡प꣢꣯सा । र꣣क्ष꣡सा। द꣣ह।10।
आ.33। अ.11.प.141.ट.दशति।1।  
