---
title: या राका या सिनीवाली
unicode_script: devanagari
---
अथर्व-देवी-यागः। मानसतरङ्गिणीकारेणाचार्यमुखात् स्वरा लब्धाः। प्रसिद्धपैप्पलादसंहितायां तु नानास्थानेषु प्रकीर्णा +ऋचः।

स्रोतो [ऽत्र](https://github.com/somasushma/tex-files/blob/master/AVdevIyAga/AV_devI_yAga.tex)।

या रा॒का या सि॑नीवा॒ली  
या गु॒ङ्गूर् या सर॑स्वती ।  
इ॒न्द्रा॒णीम् अ॑ह्व ऊ॒तये॑  
वरुणा॒नीं स्व॒स्तये॑ ॥  

सि॒नी॒वा॒लीम् अनु॑मतीं  
रा॒कां गु॒ङ्गूं सर॑स्वतीम् ।  
दे॒वानां॒ पत्नी॒र् या दे॒वी  
इ॑न्द्रा॒णीम् अव॑से हुवे ॥

से॒नासि॑ पृथि॒वी ध॑नञ्ज॒या  
अदि॑तिर् वि॒श्वरू॑पा॒ सूर्य॑त्वक् ।  
इ॒न्द्रा॒णी प्रा॒षाट्+++(वषड् इव)+++ स॒ञ्जय॑न्ती॒  
तस्यै॑ त ए॒ना ह॒विषा॑ विधेम ॥

उ॒त ग्ना+++(=देव्यः)+++ व्य॑न्तु दे॒वप॑त्नीर्  
इन्द्रा॒ण्य् अ१॒॑ग्नाय्य् अ॒श्विनी॒ राट् ।  
आ रोद॑सी+++(=लोकौ, मरुत्पत्न्यौ)+++ वरुणा॒नी शृ॑णोतु॒  
व्यन्तु॑ दे॒वीर् य ऋ॒तुर् जनी॑नाम् ॥  

या वि॒श्पत्नीन्द्र॒म् असि॑ प्र॒तीची॑+++(नाम - इन्द्रसमा)+++  
स॒हस्र॑-स्तुका+++(=केशपाश)+++  ऽभि॒यन्ती॑ दे॒वी ।  
विष्णोः॑ पत्नि॒ तुभ्यं॑ रा॒ता ह॒वींषि॒  
पतिं॑ देवि॒ राध॑से चोदयस्व ॥
