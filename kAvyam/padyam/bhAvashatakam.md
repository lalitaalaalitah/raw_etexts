त्वत्प्रत्यागमशंसिने बलिभुजे भूमौ बलिर्नार्प्यते ।  
सा क्षामेति किमुच्यते ननु यया भद्रेतराशङ्कया  
शून्यं करोति सकलं दनुजारिवक्षः ॥२४॥  
सद्यः पुमान्सकललोकहितानुयायी  
न्याय्ये पथि प्रतिदिनं किल वर्तमानः ।  
सच्छास्त्रवाक्यकथिते शुभकर्ममूले  
सौरभ्यशालिनमहो पिबति स्म चित्रम् ॥२३॥  
त्यक्तुं शरीरमचिरान्मलयाद्रिवायुं  
दूरं गते सति मनोभवबाणखिन्ना ।  
काचित्सरोजनयना रमणे स्वकीये  
द्ग्रामस्योत्तरतः सरोऽस्ति ललितं किं तत्र न स्थीयते ॥२२॥  
मध्याह्नो विषमः सुपान्थ भवता तस्मान्निकुञ्जोल्लस-  
वेश्म स्तोकमिदं महोत्सववशात्सख्या गृहे याम्यहम् ।  
कान्तः क्वापि गतोऽस्ति कोपकलितः श्वश्रूजनैः सङ्कुलं  
क्रीडन्त्यास्तव तेषु ताभिरनिशं विस्मृत्य तद्यास्यति ॥२१॥  
सन्त्येवात्र जलाशयाः सुगहनाः सख्यश्च ताः पण्डिताः  
मा खिद्यस्व मनोहराङ्गि सरलः कान्तोऽस्ति चित्तानुगः ।  
क्रीडां प्रीतसखीजनैः पितृगृहे संस्मृत्य रेवातटे  
प्रस्थाने मम जीवितेश्वर वृथा कण्ठग्रहं मा कृथाः ॥२०॥  
याचे त्वामहमेतदेव न परं त्वन्मङ्गलाकाङ्क्षिणी  
याचन्ते हृदयस्थितं बहुकृपं तूर्णं पुनः सङ्गमम् ।  
अन्यास्ताः प्रिय योषितः प्रियतमं कण्ठे समालिङ्ग्य या  
सुखेप्सया सर्वगतान्सिषेवे काचित्करानेव सुधाकरस्य ॥१९॥  
स्मरातुराङ्गी प्रियविप्रयोगे शीतोपचारं परिहृत्य सर्वम् ।  
तुतोष लाक्षाक्तमनाप्तनिद्रं पुनः प्रियं वीक्ष्य विषादमाप ॥१८॥  
पत्त्रावलीचित्रकपोलपालिं प्रातः सपत्नीमवलोक्य काचित् ।  
पुनरागमनेषु ताः कथं घनवृष्ट्यापि भजन्ति न त्वराम् ॥१७॥  
जलदानवलोक्य निर्गता नगरोद्यानसुकेलयेऽङ्गनाः ।  
गातुं मतिं कृतवती कमनीयकण्ठम् ॥१६॥  
उत्थाय तत्परिसरं सहसैव गत्वा  
श्रान्तान्तरा पिकगणा निनदन्ति यत्र ।  
प्राप्ते वसन्तसमये पथिकस्य कान्ता  
रुष्टोऽयं गमनोद्यतस्तदधुना पन्थानमानीयते ॥१५॥  
किं कुर्मः सखि नर्मकेलिषु मया दष्टे रसेनाधरे  
तद्वक्षः परिहाय किं प्रियतमः पृष्ठे समालिङ्ग्यते ।  
तीक्ष्णाग्रं कठिनं कुचद्वयमिदं तन्वङ्गि यच्चोन्नतं  
मा मा मा स्पृश मा स्पृशेति चकिता यद्रोहिणी जल्पति ॥१४॥  
इन्दौ स्प्रष्टुमुपागतेऽपि सहसा निःशङ्कमन्याङ्गनां  
स्वामिंस्त्वन्मृगयाविहारकुतुकासक्तिः क्षणं तिष्ठतु ।  
ज्याबन्धः शिथिलीभवत्वयममी शाम्यन्तु कोलाहलाः  
कोकिलालिशशाङ्काद्या वर्धन्तामित्यभाषत ॥१३॥  
अपारं दुःखमापन्ना मदनार्ता वियोगिनी ।  
दुग्धार्णवं च भुजगेश्वरमन्दरौ च ॥१२॥  
देवाननिन्ददधिकं दनुजोत्तमांश्च  
निर्मुक्तसर्वजलदासु शरन्निशासु ।  
सौधस्थले विरहिणी विमले शयाना  
मुनीन्द्रः किं न जानाति योषितां विरहव्यथाम् ॥११॥  
सकलं स पुरा पीत्वा मुमोच मकरालयम् ।  
निबिडमानवती रमणाङ्गके क्वचन चुम्बनमारभते स्म सा ॥१०॥  
शिरसि देवनदी पुरवैरिणः सपदि वीक्ष्य धराधरकन्यका ।  
अपराधेन विना तं निजचरणैस्ताडयामास ॥९॥  
मणिमयमण्डपमध्ये क्रीडन्ती कापि कामिनी विदुषी ।  
प्रोत्तुङ्गा गृहभित्तयः समदनोल्लासा च नः स्वामिनी ॥८॥  
वाचस्ते सुभगोद्गिरन्ति च सुधामुच्चावचाः कर्णयोः  
दाशु प्रोल्लसदुत्सवासु बहुशो रथ्यासु मा सञ्चर ।  
यद्यस्मासु कृपापरोऽसि वनितावर्ण्याकृते कौतुका-  
मा पश्य पश्य नाथेत्यवदन्मुरवैरिणं तत्किम् ॥७॥  
मदनातुरापि लक्ष्मीरालिङ्गनलोलुपापि ललिताङ्गी ।  
प्रेयस्याः स्थगयति लोचने कराभ्याम् ॥६॥  
सम्पूर्णे शशिनि चिराय लग्नदृष्टेः  
काकुत्स्थः कृतकुतुकाक्षिमीललीलः ।  
प्राचीनस्मृतविरहव्यथातिभीतः  
आदाय तद्वारि करद्वयेन विलोकयन्ती न पपौ किमेतत् ॥५॥  
काचित्तृषार्ता वनिता निदाघे गङ्गां समभ्येत्य सुधासवर्णाम् ।  
नामुञ्चन्निजनिःश्वासवायुं वारिजलोचना ॥४॥  
काचिद्वसन्तसमये गत्वा पुष्पद्रुमावलीम् ।  
मनोभवं सौरभशोभमानैरपूरयत्पाणियुगं प्रसूनैः ॥३॥  
वसन्तकाले चकिता नताङ्गी विज्ञाय चक्रीकृतचापदण्डम् ।  
अकारि गतवक्त्रश्रीर्नागराजो गिरां गुरुः ॥२॥  
नागराजशतं ग्रन्थं नागराजेन तन्वता ।  
कैवल्यसंसृतिपथानुगतं मुदे वः ॥१॥  
तप्तं क्वचित्क्वचन शीतलमस्तु वस्तु  
क्वापि प्रफुल्लनवपङ्कजसन्निकाशम् ।  
शुभ्रं क्वचित्क्वचिदतीव सितेतराभं  
श्रीनागराजकविप्रणीतं भावशतकम् ।  
कुड्याग्रेषु पुनः प्रसारितकरं निःशङ्कया दीयते  
प्रत्यग्रेन्दुकलामिव प्रणयिनीं तन्मङ्क्षु सम्भावय ॥२५॥  
शोणाङ्कः शशलाञ्छनः किसलयं शोभां विधत्तेऽलिना  
कम्बुः क्वापि सुरेखितः कुवलये बन्धूकपुष्पाञ्चिते ।  
एवं धूर्तसखीजने वदति तां मुग्धां गृहीत्वा शठः  
किं दृश्यं नयनेषु नेति कथयन्वापीं ययौ क्रीडितुम् ॥२६॥  
दूरं गतं प्रियतमं परिचिन्त्य चित्ते  
रुद्धेषु वारिदगणैर्हरितां मुखेषु ।  
रुद्धास्यमेव सुदृशा शनकै रुदन्त्या  
नेत्राम्बुना तिलकमाशु विशीर्णमासीत् ॥२७॥  
लीलासरोरुहि कयाचन वीक्षमाणे  
केनाप्यहो मधुकरेण विवर्जितेऽपि ।  
आगत्य कश्चन सलीलमलिः पपात  
भङ्गीमनङ्गीविवशः परिशङ्क्य चात्र ॥२८॥  
सत्यैकोद्यम नागराज भवति प्रत्यर्थिविध्वंसन-  
व्यापारे कृतनिश्चये सति सतां दारिद्र्यविध्वंसके ।  
तत्कान्ताः क्षितिभृत्तटीषु मणिभिर्नीलैः सुरम्यास्वहो  
कोकान्षट्पदमालिकाश्च कमलान्यालोकयन्त्यद्रुतम् ॥२९॥  
उत्तार्य काञ्चीं शयने विमुच्य यत्किञ्चिदाच्छादयितुं कयाचित् ।  
ऊचे तदेवोषसि सालिवर्गं पदच्युतो हि क्व ह ते तुरङ्गः ॥३०॥  
काचित्साश्रुमुखी वियोगविधुरा धृत्वा करे लेखनीं  
सर्वस्यां निशि कामलेखमखिलं शून्या लिखित्वा पुनः ।  
कान्ते प्रेषयति स्म सोऽपि चतुरो निर्वर्णमालोक्य तं  
साकं दुःखमुदौ चकार सहता पक्षित्वमाकाङ्क्षते ॥३१॥  
तत्कालयोग्याभरणा व्रजन्ती काचित्समीपे हृदयेश्वरस्य ।  
विलोचने नाञ्चयति स्म तारं न चापि हारं हृदये न्यधत्त ॥३२॥  
ईषदुल्लसितमिन्दुमण्डलं पश्य चूतनवपल्लवप्रभम् ।  
अङ्गतां हरिदिगङ्गनामुखे भूषणत्वमुपयाति चाद्रुतम् ॥३३॥  
पुष्पेषोरिषुभिर्विभिन्नहृदयः कान्तां मुहुश्चिन्तय-  
न्पान्थः कोऽपि निदाघभास्वति नभोभागं गते मध्यमम् ।  
श्रान्तोऽप्येष पिपासितोऽपि पयसे धावन्नपीतस्ततः  
शुष्कं वीक्ष्य सरश्चिराय महतीं धत्ते मुदं चेतसा ॥३४॥  
परिपाकसमयपाण्डोः परिणतपत्त्रालिपरिहृतार्करुचेः ।  
स्वय्यनुरागातिशयादिक्षोः फलमीक्षते तन्वी ॥३५॥  
उदितः शनकैर्निशाधिनाथो वनितानां वदनानि वीक्षमाणः ।  
शुचिमौक्तिकभूषणातिभीतो गणनायां निरतो नु तारकाणाम् ॥३६॥  
आलोकयन्ती शशिपूर्णबिम्बमाशामुखे दैवतनायकस्य ।  
सञ्चिन्त्य किञ्चिन्मनसैव भीता धत्ते रतिं चम्पकमालिकासु ॥३७॥  
किं मौग्ध्यादनुतप्यसे किमधिकं नेत्रे क्रुधेवाश्रुभि-  
र्व्याप्नोषि त्यज वीक्षणं प्रतिदिशं प्रेम्णो हि नानागतिः ।  
आलिं निन्दसि किं वृथा स्वपदयोरालक्तकं नेक्षसे  
सर्वत्रातिनिषिद्धमेव हृदयं किं भाषसे निष्ठुरम् ॥३८॥  
कान्तः कान्तकरः परः प्रकृतिमप्यङ्गीकरोत्येव य-  
स्त्वच्चित्तानुगया तया सरलया युक्ते पदे स्थापितः ।  
सोऽयं सम्प्रति नाथ किं प्रणतिभिर्नीतस्त्वया नीचतां  
तेनायुक्तविधायिता हि भवतः स्पष्टैव दुष्टाशय ॥३९॥  
पश्यैनं पुरतः स्थितं प्रियतमं मान्याः सखीनां गिरः  
किं जातासि पराङ्मुखी मणिगृहे मुग्धेऽत्र को वा जनः ।  
इत्यालीवचनेन कोपकलुषा काचिच्चिरं मानिनी  
दीर्घोष्णं निपुणा मुहुर्मुहुरसौ निःश्वासमेव व्यधात् ॥४०॥  
हारे सन्दर्शिते यूना कम्पयन्त्या शिरो मुहुः ।  
प्रसारितः करेणोच्चैः कचभारो मृगीदृशा ॥४१॥  
उद्यानवाटीषु कदापि बाले मा गास्त्वमेकैव यथा गतेऽह्नि ।  
क्वचित्क्वचित्कण्टकिनां तरूणां सङ्गेन दुःखी स्तनभार एषः ॥४२॥  
अक्ष्णोरञ्जनमोष्ठयोश्चरणयोस्ताम्बूललाक्षाकृतो  
रागः पत्त्रलता कपोलविषये देहे घनं चन्दनम् ।  
आसां तिष्ठति सर्वदा मम पुनर्दृष्ट्वा कदाचित्क्षणं  
श्वश्रूः किं विदधे वृथैव दधते दुःखं सपत्न्यो यदि ॥४३॥  
पीनोत्तुङ्गघनस्तनी व्रज मुहुर्लीलागृहाभ्यन्तरं  
त्वामुद्वीक्ष्य चिराय हन्त कलिताशङ्कः शशाङ्कोऽधुना ।  
एतच्चेतसि मंस्यते सकुतुकोत्प्रेक्षः किमासीदसौ  
वल्मीकादपि विस्मया बहुगुणो वल्मीकजन्मा मुनिः ॥४४॥  
शृणु नागराज धृतखड्गभीषणे भवति प्रगल्भरिपुखण्डनोद्यते ।  
विचरत्तरङ्गशतशोभिताकृतिर्जलधिर्नितान्तमुपयाति सम्मदम् ॥४५॥  
देहे घनश्चन्दनचन्द्रलेपो बिम्बाधरे यावकरागयोगः ।  
प्रातः कृतोऽयं चतुरे भवत्या तन्वङ्गि शोभां त्वयि कां तनोति ॥४६॥  
हारस्तार उदारमौक्तिकमयं सीमन्तसच्चित्रके  
वासश्चन्द्रसितं तनौ रुचिकरो लेपो घनश्चान्दनः ।  
धम्मिल्ले सखि मल्लिकास्रगुचितैरेतैः सुधादीधिते-  
र्मन्ये स्वास्यजितस्य जेतुमधुना ज्योत्स्नामिमां वाञ्छसि ॥४७॥  
व्रज दूति समर्प्यतां भवत्या नवताटङ्कयुगं करे तदीये ।  
इदमेव निवेदयिष्यतीमां मदवस्थामलमत्र पत्त्रलेखैः ॥४८॥  
कृतानि शान्त्यै विरहव्यथायास्तया सखे कान्यपि भूषणानि ।  
गुणान्वितानीति तदङ्गसङ्गादन्तःस्थितं सारमिवोद्गिरन्ति ॥४९॥  
श्रीरामचन्द्रे दशवक्त्रपुर्या मार्गाय वारान्निधिबद्धकोपे ।  
आग्नेयमस्त्रं गुरु सन्दधाने मेनागिरीन्द्रौ चकितावभूताम् ॥५०॥  
चन्द्रोदये जृम्भति कर्तुकामे किञ्चित्प्रिये प्रोद्धतजातकामे ।  
विलोक्य किञ्चिन्मणिसौधभूमौ निक्षिप्य काचिद्वसनं ललज्जे ॥५१॥  
उक्तं कार्यमभून्नवेति किमिह प्रष्टव्यमेतत्त्वया  
हन्तानुक्तमपि प्रसाधितमहो कृत्यं स्वबुद्ध्यैव मे ।  
तद्दूति त्वदृतेऽस्ति का मम सखीत्याख्यातमात्रैव सा  
सव्रीडा मुहुरम्बरं नयनयोरन्तेन किं वीक्षते ॥५२॥  
यस्मिन्सुस्फुटरश्मिपुञ्जविलसच्छ्रीस्फाटिकग्रावभा-  
तुल्याच्छाम्भसि चित्तहारिणि सरोमध्ये न पङ्केरुहम् ।  
तत्राहं सलिलं पिबामि तरसेत्युर्वीं भ्रमन्ती सुदृ-  
क्तादृग्भूतसरोवरं न लभते को वात्र हेतुर्वद ॥५३॥  
आलिङ्ग प्रतिवाचमुद्गिर सुधाकण्ठि क्व भूयो वयः  
कोपं मुञ्च मयि प्रसीद सुभगे नैवं विधास्ये पुनः ।  
पश्य श्वश्रु कथं वदत्ययमहो मानोन्नतां सारिका-  
मेवं मानयितुं शुको हि भवने दैवस्य चित्रा गतिः ॥५४॥  
सिक्तं चन्दनवारिभिः कमलिनीशय्यादलं कोमलं  
हस्तस्थस्य तया मृणालवलयस्यावेष्टितं तन्तुभिः ।  
आलेख्यं त्विदमेव यद्दयितया दत्तं स्वहस्तेन मे  
लेखस्तिष्ठतु दूरतः किमधुनाप्याकर्ण्यते वाचिकम् ॥५५॥  
दृष्टोऽयं सरितां पतिः प्रियतम क्वास्ते स सेतुः क्व वा  
सेतुः क्वेति मुहुर्मुहुः सकुतुकं पृष्टे परं विस्मिते ।  
अत्रासीदयमत्र नास्ति किमिति व्यग्रे निजप्रेयसि  
व्यावृत्तास्यसुधानिधिः समभवत्मन्दस्मिता जानकी ॥५६॥  
धवलय दशनश्रेणिं बिम्बोष्ठि न शोणता गताद्यापि ।  
इति दर्शितमुकुराभिः सखीभिरायास्यते मुग्धा ॥५७॥  
श्रीरामे मृगयाविनोदविपुलप्रीतिप्रभूतीभव-  
त्प्रस्वेदाम्बुकणावृतास्यकमले सद्मागते जानकी ।  
उत्थायाशु ससम्भ्रमं बहुतरां भक्तिं दधाना पुन-  
स्तत्पादं मणिकङ्कणोज्ज्वलकरा नैव स्पृशत्यद्रुतम् ॥५८॥  
गत्वोद्यानवनस्थलीं सुनयना प्रोद्यद्वसन्तागम-  
प्रोत्फुल्लाखिलचूतचम्पकमुखं क्ष्मारुड्विशेषाकुलम् ।  
आदायातिमनोज्ञमद्भुतरसं किञ्चित्फलं पाणिना  
तन्मध्यं च विलोक्य शङ्कितमना हस्तेऽकरोद्दर्पणम् ॥५९॥  
फूत्काराधिकभीषणास्य भुजगप्रत्यग्रभूषावली  
भास्वद्वर्ष्मणि भूतकोटिघटितप्रौढस्तवैः संस्तुते ।  
सन्ध्याताण्डवकर्म खण्डपरशौ कर्तुं प्रवृत्ते सति  
प्रत्याशं प्रतिपर्वतं समभवन्मेघैर्विना वृष्टयः ॥६०॥  
निशाकरास्ये निशि कामतप्ता विधुन्तुदं निन्दसि किं वृथैव ।  
दोषं न जानासि परं मुरारेः शिरोऽस्य कोपात्सखि येन कृत्तम् ॥६१॥  
धाराधीश महीमहेन्द्र भवता प्रख्यातवीरव्रतं  
सङ्ग्रामे निजवैरिवृन्दमसमं हन्तुं तपः कुर्वता ।  
हानिं यस्य विचार्य निर्जरगणः खिन्नस्तदेवाखिलं  
तुल्यं प्रेषयति स्म रक्षितुमहो यन्न त्वया रक्षितम् ॥६२॥  
निशाकरेणातिनिपीडिताङ्गी दिवाकरं कापि परं निनिन्द ।  
तदन्तिके सिंहमवेक्षमाणा पुनः समाश्वासयति स्म चेतः ॥६३॥  
श्रीराम रामेति पदं मनोज्ञं वक्तुं मतिं हन्त विधाय कश्चित् ।  
विचिन्त्य किञ्चित्पुनराशु चित्ते सन्देहशाली स शनैर्व्यरंसीत् ॥६४॥  
श्रीराघवे दिग्विजयाय वेगाद्विनिर्गते चापभृतां पुरोगे ।  
शून्यान्यभूवन्सुदृशां शिरांसि कासां च कासाञ्चन वीक्षितानि ॥६५॥  
सङ्ग्रामं त्वयि देव कुर्वति सुरास्तत्कौतुकालोकिनः  
पश्यन्तस्तव विक्रमं निजशिरःकम्पं न के चक्रिरे ।  
लोकेशादिकपालकोटिकलितां मालां समुत्तारय-  
न्भीतश्चारुमतिर्व्यलम्बत पुनः खण्डेन्दुमौलिः क्षणम् ॥६६॥  
समुद्धतानां दनुजेश्वराणां विमर्दने यस्य चकास्ति धैर्यम् ।  
स श्रीपतिः किं निजनामधेयमुहूर्तपद्भ्यो नितरां बिभेति ॥६७॥  
सम्मानिता कापि [रमा]समाना कान्तेन साकं मदिरां पिबन्ती ।  
बिम्बं सुधांशोः प्रतिबिम्बिताङ्गं नखेन काचिच्चषके लिलेख ॥६८॥  
पङ्केरुहाक्षी प्रियविप्रयोगे गन्तुं निशापारमपारयन्ती ।  
उद्गातुमादाय करेण वीणामेणाङ्कमालोक्य शनैरहासीत् ॥६९॥  
त्वयि प्रवृत्ते मृगयाविनोदे नवाम्बुजाभेक्षण नागराज ।  
भीतिर्न जाता हरिणाङ्गनानां प्रवर्धते स्म प्रकटः प्रमोदः ॥७०॥  
अलङ्घितास्मद्वचसा भवत्या निर्व्यूढमद्यैव पराङ्मुखत्वम् ।  
कपोलयोग्या तव पत्त्रवल्ली पृष्ठे यदेतल्लिखिता प्रियेण ॥७१॥  
मायाप्रगल्भेषु विदारितेषु रक्षःसु रामस्य शरैः सुतीक्ष्णैः ।  
अकाण्ड एवाद्भुतमेतदुच्चैर्वल्लीद्रुमाः पल्लविता बभूवुः ॥७२॥  
यूनां नागरिका विधाय विपुलं मानग्रहं याः प्रिया-  
न्पादे पातयथ प्रियाणि वदतो दक्षालिभिः शिक्षिताः ।  
ग्रामीणाः सरला वयं पुनरभूः कान्तैर्न विद्मः क्वचि-  
न्मानं कर्तुमिहालयोऽपि न तथा याः शिक्षयेयुश्च नः ॥७३॥  
श्रीरामचन्द्रे दशवक्त्रहानौ कृतोद्यमे क्रव्यभुजः सहस्राः ।  
मित्त्राण्यमन्यन्त मृगं कपिं च तपोधनं गाढतरं वनं च ॥७४॥  
दूरेऽन्योन्यकथाकुतूहलविधिर्भ्रातस्तया भीतया  
गच्छन्त्या गुरुसन्निधौ नयनयोरन्तेन नैवार्थितः ।  
किं त्वाश्वासयितुं चलाचलमिदं चित्तं मदीयं शनैः  
स्नेहव्यग्रहृदा हि मौक्तिकमयो हारोऽयमुत्सूत्रितः ॥७५॥  
जाते त्वयि श्रीसख नागराज पूर्वं प्रहृष्टोऽभवदिक्षुधन्वा ।  
आचारमालोक्य पुनस्त्वदीयं विषादमत्यन्तमवाप चित्ते ॥७६॥  
एकाकिनीं चित्तवतीं विहाय यियासुना मुग्धतया विदेशम् ।  
निजाशयं ज्ञापयितुं प्रियेण सारीषु चिक्रीड चरेण काचित् ॥७७॥  
शिरः समालोक्य शशाङ्कमौलेरावेष्टितं भीममुखैर्भुजङ्गैः ।  
बिभेति पूर्वं मरुतामधीशो विचिन्त्य किञ्चिद्विजहाति भीतिम् ॥७८॥  
त्वं मुग्धे न तु मन्दिरं पितुरुपानीतासि भर्तुर्गृहा-  
त्तत्काव्यं परिपूजयैनमपरैः किं तैर्ग्रहैः पूजितैः ।  
एकोऽसावपराङ्मुखः फलति नैवेच्छानुकूलैः फलै-  
रित्येवं कथिते सखीभिरभवन्मन्दाक्षमन्दा वधूः ॥७९॥  
षण्मुखसेव्यस्य विभोः सर्वाङ्गेऽलङ्कृतित्वमापन्नाः ।  
पन्नगपतयः सर्वे वीक्षन्ते गणपतिं भीताः ॥८०॥  
विच्छायतां गच्छति पश्य मुग्धे मन्ये त्वदास्येन जितो मृगाङ्कः ।  
हृदि स्थितापीति निगद्यमाना कान्तेन कान्ता पतति स्म चित्रम् ॥८१॥  
अन्योन्यं भुजगवराः शङ्करसर्वाङ्गभूषणीभूताः ।  
पश्यन्तो वदनानि प्रायः कम्पं भजन्ति को हेतुः ॥८२॥  
योऽयं भाति पयोधरस्तदुपरीत्याख्याय ऋज्वाशये  
बाले बाहुमुदस्य किं प्रियतमस्येन्दोः कला दर्श्यते ।  
दुर्लक्ष्याः सखि दर्शिताः कति न वा वक्रेन्दुलेखास्त्वये-  
त्यालीजल्पितविस्मिता क्षणमथो सान्तःस्मितान्तर्हिता ॥८३॥  
सङ्गत्य नेत्रसलिलैस्तव विप्रयोगे  
हारस्थितानि हृदयं हरिणायताक्ष्याः ।  
मुक्ताफलान्यपि दहन्ति हि नीचमार्गे  
सङ्गो जडैर्गुणिनमप्यहितीकरोति ॥८४॥  
ईश्वरजटाप्रदेशे प्रोद्यत्कृतमालमालिकानिकरे ।  
परिमलबहुलेऽप्यलयः किमिति मनोज्ञेऽपि नासते लुब्धाः ॥८५॥  
कन्दर्पो योगजुषां भेत्तुं सर्वं समाधिमतिवेगात् ।  
आकृष्य चापमधिकं नो मुञ्चति सायकं चित्रम् ॥८६॥  
त्वं पार्थादधिकोऽसि सम्प्रति धनुर्विद्याविदामग्रणीः  
प्रीत्या मद्वचनं करोषि नियतं कुर्या विशेषादिदम् ।  
चन्द्रेणेह कलङ्किना मम मुखं गायन्ति तुल्यं ततो  
हत्वैनं प्रिय पातयास्य हरिणं प्रातः प्रयातासि यत् ॥८७॥  
सखीनिदेशानुचरः प्रियोऽयमुच्चस्वरा पञ्जरशारिका च ।  
एतत्सपत्नीगृहमप्यदूरे कथं नु मानः सखि नैष मान्यः ॥८८॥  
मज्जंश्चरमसमुद्रे मार्तण्डश्चण्डमात्मनस्तापम् ।  
तस्यैव तटविभागे जन्तुविशेषेऽक्षिपत्सत्यम् ॥८९॥  
कामेषोरिव भल्लिका विरहिहृच्चिन्ताम्बुपूर्णार्णवे  
तापानामिव नौर्विधोरिव कला मानग्रहग्रन्थिहृत् ।  
कालस्य च्छुरिकेव हा तव करे संवर्तिका कैतकी  
वैयोगी क्रकचद्वयीव सखि मे चित्तं परं कृन्तति ॥९०॥  
स्मरमतसचिवं कलाविदग्धं भज सखि तं तरुणं शशाङ्ककान्तम् ।  
इति गिरमधिगम्य दूतिकाया मुखमबला स्वकरेण सा पिधत्ते ॥९१॥  
उद्याने स्मरसाम्परायविवशामालिङ्ग्य गाढं प्रिया-  
मागच्छन्मदवारणेश्वरभयादन्यत्र नीत्वा युवा ।  
बुद्ध्वा यां पुनरन्तरायमखिलं स्नेहादवादीद्द्रुतं  
श्रुत्वा सा निजजीवितेशविषये स्नेहच्छटामत्यजत् ॥९२॥  
जनकतनयां हृत्वा रागाद्गते दशकन्धरे  
तदुरुविरहज्वालाजालाकुलीकृतविग्रहः ।  
रघुपरिवृढो नाधो नोर्ध्वं न तिर्यगवेक्षते  
मुकुलितदृगम्भोजद्वन्द्वः समाहितवत्स्थितः ॥९३॥  
पतिव्रताहं प्रमदासु रूढा लोकापवादो नितरां गरीयान् ।  
उल्लङ्घ्य शीतं व्रज वर्तमानमायाहि पूर्वं प्रिय भाविशीतात् ॥९४॥  
मलयाद्रिसमुद्भूते मन्दं वाति समीरणे ।  
निनिन्द वानरान्काचित्कामिनी यामिनीमुखे ॥९५॥  
सीताजानिरवादीदवनीमखिलां वहन्भुजाभोगे ।  
पृथ्वीपतिरिति लोका मा ब्रूध्वं मामतः क्वापि ॥९६॥  
अन्याङ्गनो ॥॥॥॥ कृतोपपत्तिमशोकमालां बकुलस्रजं च ।  
प्रियेण दत्तामधिकादरेण न मानिनी स्वीकुरुते कदापि ॥९७॥  
आसीत्कर्पटिगोत्रसागरसुधाधामा सुकामाद्भुतः  
श्रीविद्याधर इत्यशेषभुवनप्रख्यातनामामृतः ।  
यः केदारपदारविन्दयुगलप्रत्यग्रपूजाविधि-  
प्राप्ताशेषपवित्रभव्यविभवैः सार्थीकृतार्थिश्रमः ॥९८॥  
तत्पुत्रः सर्वमित्त्रं सरसकविकुलस्तूयमानोरुकीर्ति-  
र्विख्यातो जालपाख्यो जगति विजयते टाकवंशप्रशस्यः ।  
विष्णुर्दैत्येन्द्रयुद्धव्यतिकरसमये व्याकुलत्वात्स्वभार्यां  
लक्ष्मीं निक्षिप्य यस्मिन्विहरति दिनशः स्वेच्छया स्वस्थचित्तः ॥९९॥  
तस्माज्जातः सुजातो निजगुणमणिभिः प्रीणिताशेषलोकः  
कोकाहङ्कारहारिस्मितमहितमुखष्टाकवंशावतंसः ।  
भाति श्रीनागराजो परनृपतिशिरोदर्शितोद्यत्प्रतापो  
राजते यं समेते विगलितकलहे वाक्च पद्मालया च ॥१००॥  
भारत्यां यदि पुंस्त्वमामरतरुव्राते विवेकोऽस्ति चे-  
त्साङ्गत्वं यदि मन्मथे सकलता नित्यं शशाङ्के यदि ।  
सिंहे चेन्नरता जितारियशसो भावज्ञचूडामणे-  
स्तत्तत्सद्गुणतोपमानघटना स्यान्नागराजप्रभोः ॥१०१॥  
यत्तीक्ष्णाक्षतधारदुर्धरमहाकौक्षेयकाक्षेपण-  
क्षुभ्यत्क्ष्मापतिवल्लभोदरदरी निर्भिन्नगर्भायते ।  
सोऽयं दुर्जयदोर्भुजङ्गजनितप्रौढप्रतापानल-  
  
