---
title: १३ १३ श्रीविष्णुस्तवराजः

---
 जनमेजय उवाच-----  
शरतल्पे शयानस्तु भरतानां पितामहः ।  

कवमुत्सृष्टवान् देई कं च योगमधारयत् ॥ १ ॥  
बैशम्पायन उवाच  
शृणुष्वावहितो राजन् शुचिर्भूत्वा समाहितः ।  
भीष्मस्य कुरुशार्दूल देहोत्सर्ग महात्मनः ॥ २ ॥  
प्रवृत्तमात्रे त्वयन उत्तरे वै दिवाकरे ।  
शुक्लपक्षस्य चाष्टम्यां माघमासस्य पार्थिव ॥ ३ ॥  
प्राजापत्ये च नक्षने मध्य प्राप्ते दिवाकरे ।  
समावेशयदात्मानमात्मन्येव समाहितः ॥ ४ ॥  
विकीर्णारिवादित्यो भीष्मः शितशरैश्चितः ।  
शिश्ये परमया लक्ष्म्या वृतो ब्राह्मणसत्तमैः ॥ ५ ॥  
व्यासेन वेदविदुषा नारदेन सुरर्षिणा ।  

देवरातेन वात्सेन तथा श्येनसुमन्तुना ॥ ६॥  
तथा जैमिनिना चैव पैलवेन महात्मना ।  
शाण्डिल्यदेवलाभ्यां च मैत्रेयेण च धीमता ॥ ७ ॥  
असितेन वसिष्ठेन कौशिकेन महात्मना ।  
हरीतरोमशाभ्यां च तथात्रेयेण धीमता ॥ ८॥  
बृहस्पतिश्च शुक्रश्च च्यवनश्च महामुनिः ।  
सनत्कुमारकपिलौ वाल्मीकिस्तुम्बुरुः कुरुः ॥ ९॥  
मौद्गल्यो भार्गवो रामस्तृणबिन्दुमहामुनिः ।  
पिप्पलादश्च वायुश्च संवर्तः पुलहः कचः ॥ १० ॥  
काश्यपश्च पुलस्त्यश्च क्रतुर्दक्षः पराशरः ।  
मरीचिरङ्गिराः कण्वो गौतमो गालवो मुनिः ॥ ११ ॥  
धौम्यो विभाण्डो माण्डव्यो धौम्रकृष्णानुभौतिकः ।  
उलूकः परमो विप्रो मार्कण्डेयो महामुनिः ॥ १२ ॥  
भास्करः पूरणः कृष्णः सूतः परमधार्मिकः ।  
शैव्येन याज्ञवल्क्ये न शङ्खन लिखितेन च ॥ १३ ॥  

श्रीविष्णुस्तवराजः एतैश्चान्यैर्मुनिगणैर्महाभागैर्महात्मभिः ।  
श्रद्धादमपुरस्कारैर्वृतश्चन्द्र इव ग्रहैः ॥ १४ ॥  
भीष्मस्तु पुरुषव्याघ्रः कर्मणा मनसा गिरा।  
शरतल्पगतः कृष्णं प्रदध्यौ प्राञ्जलिः शुचिः ॥ १५ ॥  
स्वरेण हरपुष्टेन तुष्टाव मधुसूदनम् ।  
योगेश्वरं पद्मनाभं विष्णुं जिष्णुं जगत्पतिम् ॥ १६॥  
कृताञ्जलिः शुचिर्भूत्वा वाग्विदा पवरः प्रभुः।  

भीष्मः परमधर्मात्मा वासुदेवमधास्तुचत् ॥ १७ ॥  
भीष्म उवाच  
आरिराधयिषुः कृष्णं वाचं जिगदिषामि याम् ।  
तया व्याससमासिन्या प्रीयतां पुरुषोत्तमः ॥ १८ ॥  
शुचिं शुन्पिदं हंसं तत्पदं परमेष्ठिनम् ।  
युक्त्वा सर्वात्मनात्मानं तं प्रपद्ये प्रजापतिम् ॥ १९॥  

अनाद्यन्तं परं ब्रह्म न देवा नर्षयो विदुः ।  
एकोऽयं वेद भगवान् धाता नारायणो हरिः ॥ २० ॥  
नारायणादृषिगणास्तथा सिद्धमहोरगाः ।  
देवा देवर्षयश्चैव यं विदुः परमव्ययम् ॥ २१ ॥  
देवदानवगन्धर्वा यक्षराक्षसपन्नगाः।  
यं न जानन्ति को ह्येष फुतो वा भगवानिति ॥ २२ ॥  
यस्मिन् विश्वानि भूतानि तिष्ठिन्ति च विशन्ति च ।  
गुणीभूतानि भूतेशे सूत्रे मणिगणा इव ॥ २३ ॥  
यस्मिन्नित्ये तते तन्तौ दृढे स्रगिव तिष्ठति ।  
सदसदुप्रथितं विश्व विश्वगे विश्वकर्मणि ॥ २४ ॥  
हरि सहस्रशिरस सहस्रचरणेक्षणम् ।  
सहस्त्रबाहुमुकुटं सहस्रवदनोज्ज्वलम् ॥ २५ ॥  
पाहुनारायणं देवं यं विश्वस्य परायणम् ।  
अणीयसामणीयांसं स्थविष्ट च स्थवीयसाम् ॥ २६ ॥  
गरीयसां गरिष्ठं च श्रेष्ठं च श्रेयसामपि ।  

य वाकेष्वनुवाकेषु निषत्सूपनिषत्सु च ॥ २७ ॥  
गृणन्ति सर्वकर्माणं सत्वं सत्येषु सामसु ।  
चतुर्भिश्चतुरात्मानं सत्वस्थं सात्त्वतां पतिम् ॥ २८ ॥  

२०८  
यं दिव्यैर्देवमर्चन्ति गुयैः परमनामभिः ।  
यस्मिन्नित्यं तपस्तप्तं यदङ्गेष्वनुतिष्ठति ॥ २९ ॥  
सर्वात्मा सर्ववित् सर्वः सर्वगः सर्वभावनः ।  
यं देवं देवकी देवी वसुदेवादजीजनत् ॥ ३० ॥  
भौमस्य ब्रह्मणो गुप्त्यै दीप्तमग्निमिवारणिः ।  
यमनन्यो व्यपेतासिरात्मानं वीतकल्मषम् ॥ ३१ ॥  

इष्वादन्त्याय गोविन्दं पश्यत्यात्मानमात्मनि ।  
अतिवारिवन्द्रकर्मागमतिसूर्याग्नितेजसम् ॥ ३२ ॥  
अतिबुध्दीन्द्रियात्मानं तं प्रपद्ये प्रजापतिम् ।  
पुराणे पुरुषं प्रोक्तं ब्रह्म प्रोक्तं युगादिषु ॥ ३३ ॥  
क्षये सङ्कर्षणं प्रोक्तं तमुपास्यमुपास्महे ।  
यमेकं बहुधात्मानं प्रातर्भूतमधोक्षजम् ॥ ३४ ॥  
नान्यभत्ताः क्रियावन्तो यजन्ते सर्वकामदम् ।  
यं प्राहुर्जगतः कोशं यस्मिन् संविहिताः प्रजाः ॥ ३५ ॥  
यस्मिन् लोकाः स्फुरन्तीमे जले शकुनयो यथा ।  
ऋतमेकाक्षरं ब्रह्म यत्तत्सदसतः परम् ॥ ३६ ॥  

अनादिमध्यपर्यन्तं न देवा नर्षयो विदुः ॥  
यं सुरासुरगन्धर्वससिद्धर्षिमहोरगाः ॥ ३७ ॥  
प्रयता नित्यमर्चन्ति परमं दुःखभेषजम् ।  

अनादिनिधनं देवमात्मयोनि सनातनम् ॥ ३८ ॥  
अप्रतय॑मविज्ञेय हरि नारायणं प्रभुम् ।  
यं वै विश्वस्य कर्तारं जगतस्तस्थुषां पतिम् ॥ ३९ ॥  
वदन्ति जगतोऽध्यक्षमक्षरं परमं पदम् ।  
हिरण्यवर्ण यं गर्भमदितेर्दैत्यनाशनम् ।  
एकं द्वादशधा जज्ञे तस्मै सूर्यात्मने नमः ॥ ४० ॥  
शुक्ले देवान् पितृन् कृष्णे तर्पयत्यमृतेन यः ॥  
यश्च राजा द्विजातीनां तस्मै सोमात्मने नमः ॥ ४१ ॥  
महतस्तमसः पारे पुरुष ह्यतितेजसम् ।  
यं ज्ञात्वा मृत्युमत्येति तस्मै ज्ञेयात्मने नमः ॥ ४२ ॥  

२०५  
श्रीविष्णुस्तवराजः यं दृहन्तं बुहत्युक्थ्ये यमग्नौ यं महाध्वरे ।  
यं विप्रसङ्घा गायन्ति तस्मै वेदात्मने नमः ॥ ४३ ॥  
ऋग्यजुस्सामधामानं दशाध हविरात्मकम् ।  
यं सातन्तं तन्वन्ति तस्मै यज्ञात्मने नमः ॥ ४ ॥  
चतुर्भिश्च चतुर्भिश्च द्वाभ्यां पञ्चभिरेव च ।  
हूयते च पुनाभ्यां तस्मै होमात्मने नमः ॥ ४५ ॥  
यः सुपर्णो यजुर्नाम च्छन्दोगात्रत्रिवृच्छिराः ।  
रथन्तरबृहत्पक्षस्तस्मै स्तोत्रात्मने नमः ॥ ४६ ॥  
यः सहस्रसवे सत्रे जज्ञे विश्वसृजामृषिः ।  
हिरण्यवर्णः शकुनिः तस्मै ताात्मने नमः ॥ ४७ ॥  
पदाङ्गं सन्धिपर्वाणं स्वरव्यञ्जनभूषणम् ।  
यमाहुचाक्षरं नित्यं तस्मै वागात्मने नमः ॥ ४८ ॥  
यज्ञाङ्गो यो वराहो वै भूत्वा गामुज्जहार हा ।  
लोकत्रयहितार्थाय तस्मै वीर्यात्मने नमः ॥ ४९ ॥  
यः शेते योगमास्थाय पर्यङ्के नागभूषिते ।  
फणासहस्ररचिते तस्मै निद्रात्मने नमः ॥ ५० ॥  
यश्चिनोति सतां रोतुमृतेनामृतयोनिना ।  
धर्मार्थ व्यवहारार्थ तस्मै सत्यात्मने नमः ॥ ५१ ॥  
यं पृथग्धर्मचरणाः पृथग्धर्मफलेषिणः ।  
पृथग्धर्मैः समर्चन्ति तस्मै धर्मात्मने नमः ॥ ५२ ॥  
यतः सर्वे प्रसूयन्ते ह्यनङ्गात्माङ्गदेहिनः (?) ।  
उन्मादः सर्वभूतानां तस्मै कामात्मने नमः ॥ ५३ ॥  
यं तं व्यक्तस्थमव्यक्तं विचिन्वन्ति महर्षयः ।  
क्षेत्रे क्षेत्रज्ञमासीनं तस्मै क्षेत्रात्मने नमः ॥ ५४ ॥  
यं त्रिधात्मानमात्मस्थं वृतं षोडशभिर्गुणैः ।  
प्राहुः सप्तदशं साङ्ख्यास्तस्मै साङ्ख्यात्मने नमः ॥ ५५ ॥  
यं विनिद्राजितश्वासाः शान्ता दान्ता जितेन्द्रियाः ।  
ज्योतिः पश्यन्ति युञ्जानास्तस्मै योगात्मने नमः ॥ ५६ ॥  

अपुण्यपुण्यः परमे यं पुनर्भवनिर्भयाः ।  
शान्ताः सन्न्यासिनो यान्ति तस्मै मोक्षात्मने नमः ॥ ५७ ॥  
योऽसौ युगसहस्रान्ते प्रदीप्तार्चिर्विभावसुः ।  
सङ्क्षोभयाते भूतानि तस्मै घोरात्मने नमः ॥ २८ ॥  
सम्भक्ष्य सर्वभूतानि कृत्वा चैकार्णवं जगत् ।  
बालः स्वपिति यश्चैकस्तस्मै मायात्मने नमः ॥ ५९ ॥  
अजस्य नाभ्यां सम्भूतं यस्मिन् विश्वं प्रतिष्टितम् ।  
पुष्करं पुष्कराक्षस्य तस्मै पद्मात्मने नमः ॥ ६० ॥  
सहस्रशिरसे चैव पुरुषायामितात्मने ।  
चतुस्समुद्रपर्यङ्के योगनिद्रात्मने नमः ॥ ६१ ॥  
यस्य केशेषु जीमूता नद्यः सर्वाङ्गसन्धिषु ।  
कुक्षौ समुद्राश्चत्वारस्तस्मै तोयात्मने नमः ॥ ६२ ॥  
गस्मात् सर्वाः प्रसूयन्ते सर्गप्रलयविक्रियाः ।  
यस्मिंश्चैव प्रलीयन्ते तस्मै हेत्वात्मने नमः ॥ ६३ ॥  
यो निषण्णो भवेद्रात्रौ दिवा भवति विष्ठितः ।  
इष्टानिष्टत्य च द्रष्टा तस्मै द्रष्ट्रात्मने नमः ॥ ६४ ॥  
अकुण्ठं सर्वकार्येषु धर्मकार्यार्थमुद्यतम् ।  
वैकुण्ठस्य हि तद्रूपं तस्मै कार्यात्मने नमः ॥ ६५ ॥  
विभज्य पञ्चधात्मानं वायुर्भूतशरीरगः ।  
यश्चेष्टयति भूतानि तस्मै वाय्वात्मने नमः ॥ ६६ ॥  
ब्रह्म वक्त्रं भुजौ क्षत्रं कृत्स्नमूहदरं विशः ।  
पादौ यस्याश्रिताः शूद्रास्तस्मै वर्णात्मने नमः ॥ ६७ ॥  
युगेष्वावर्तते योगैर्दिनवयनहायनैः ।  
सर्गप्रलययोः कर्ता तस्मै कालात्मने नमः ॥ ६८ ॥  
यस्यामिरास्यं द्यौर्पर्धा खं नाभिश्चरणौ क्षितिः ।  
सूर्यश्चक्षुर्दिशः श्रोत्रे तस्मै लोकात्मने नमः ॥ ६९ ॥  
विषये वर्तमानो यं तं वैशेषिकनिर्गुणैः ।  

प्राहुर्विषयगोप्तारं तस्मै गोत्रात्मने नमः ॥ ७० ॥  

श्रीविष्णुस्तवराजः अन्नपानेन्धनमयो रसप्राणविवर्धनः ।  
यो धारयति भूतानि तस्मै प्राणात्मने नमः ॥ ७१ ॥  
प्राणानां धारणार्थाय गोऽनं भुते चतुर्विधम् ।  

अन्तर्भूतः पचत्यग्निस्तसौ पाकात्मने नमः ॥ ७२ ।  
पिङ्गेक्षणसटं यस्य रूप इण्ट्रानखायुधम् ।  

दानवेन्द्रान्तकरणं तस्मै दृप्तात्मने नमः ॥ ७३ ॥  
रसातलगतः श्रीमानन-तो भगवान् विभुः ।  
जगद्धारयते कृत्स्नं तस्मै वीर्यात्मने नमः ॥ ७४ ॥  
यो मोहयति भूतानि स्नेहपाशानुबन्धनैः ।  
सर्गस्य रक्षणार्थाय तस्मै मोहात्मने नमः ॥ ७५ ॥  
सुतलातलमध्यस्थो हत्वा तु मधुकैटभौ ।  
उद्धृता येन वै वेदास्तस्मै मत्स्यात्मने नमः ॥ ७६ ॥  

ससागरनगां बिभ्रत् सप्तद्वीपां वसुन्धराम् ।  
यो धारयति पृष्ठेन तस्मै कूर्मात्मने नमः ॥ ७७ ॥  
एकार्णवे हि मग्नां तां वाराह रूपमास्थितः ।  
उद्दधार महीं योऽसौ तस्मै क्रोडात्मने नमः ॥ ७८ ॥  
नारसिंहवपुः कृत्वा यत्रोलोक्यभयङ्करम ॥  
हिरण्यकशिपुं जन्ने तस्मै सिंहात्मने नमः ॥ ७९ ॥  
वामनं रूपमास्थाय बलिं संयम्य मायया ।  
इमे क्रान्तास्त्रयो लोकास्तस्मै क्रान्तात्मने नमः ॥ ८० ॥  
जमदग्निसुतो भूत्वा रामः परशुधृत् प्रभुः ।  
सहस्रार्जुनहन्तैव तस्मा उप्रात्मने नमः ॥ ८१ ॥  
रामो दाशरथिर्भूत्वा पौलस्त्यकुलनन्दनम् ।  
जघान रावणं सङ्ख्ये तस्मै क्षत्त्रात्मने नमः ॥ ८२ ॥  
वसुदेवसुतः श्रीमान् वासुदेवो जगत्पतिः ।  
जहार वसुधाभारं तस्मै कृष्णात्मने नमः ॥ ८३ ॥  
बुद्धरूपं समास्थाय सर्वधर्मपरायणः ।  
मोहयन् सर्वभूतानि तस्मै मोहात्मने नमः ॥ ८४ ॥  

२१२  

हनिष्यति कलेरन्ते म्लेच्छांस्तुरगवाहनः ।  
धर्मसंस्थापनार्थाय तस्मै कल्क्यात्मने नमः ॥ ८५ ॥  

आत्मज्ञानमिदं ज्ञान ज्ञात्वा पञ्चस्ववस्थितः ।  
यं ज्ञानेनाधिगच्छन्ति तस्मै ज्ञानात्मने नमः ॥ ८६ ॥  
पत्रमेयशरीराय सर्वतो बुद्धिचक्षुषे ।  
अपारपरमेयाय तस्मै दिव्यात्मने नमः ॥ ८७ ॥  
जटिने दण्डिने नित्यं लम्बोदरशरीरित।  
कमण्डलुनिषगाय तस्मै ब्रह्मात्मने नमः ॥ ८८ ॥  
शूलिने त्रिदशेशाय त्र्यम्बकाय महात्मने ।  
भस्मदिग्धोर्ध्वलिङ्गाय तस्मै रुद्रात्मने नमः ॥ ८९ ॥  
चन्द्रार्धकृतशीर्षाय व्यालयज्ञोपवीतिने ।  
पिनाकशूलहस्ताय तस्मा उग्रात्मने नमः ॥ ९० ॥  
पञ्चभूतात्मभूताय भूतादिनिधनाय च ॥  
अक्रोधद्रोहमोहाय तस्मै शान्तात्मने नमः ॥ ९१ ॥  
यस्मिन् सर्वं यतः सर्व यः सर्व सर्वतश्च यः ।  
यश्च सर्वमयो देवस्तस्मै सर्वात्मने नमः ॥ ९२ ॥  
विश्वकर्मन्नमस्तेऽस्तु विश्वात्मन् विश्वसम्भव ।  

अपवर्गस्थ भूतानां पञ्चानां पुरतः स्थित ॥ ९३ ॥  
नमस्ते त्रिषु लोकेषु नमस्ते परतत्रिषु ।  
नमस्ते दिक्षु सर्वासु त्वं हि सर्वमयो निधिः ॥ ९४ ॥  
नमस्ते भगवन् विष्णो लोकानां प्रभवाप्ययम् ।  
त्वं हि कर्ता हृषीकेश संहर्ता चापराजितः ॥ ९५ ॥  
तेन पश्यामि भगवन् दिव्येषु त्रिषु वर्मसु ।  
तच पश्यामि तत्त्वेन यत्ते रूपं सनातनम् ॥ ९६ ॥  
दिवं ते शिरसा व्याप्तं पद्धयां देवी वसुन्धरा ।  
विक्रमेण त्रयो लोकाः पुरुषोऽसि सनातनः ॥ ९७ ॥  
दिशो भुजा रविश्चक्षुर्वीय शुक्रः प्रजापतिः ।  

सप्तमार्ग निरुद्धास्ते वायोरमिततेजसः ॥ ९८ ॥  

श्रीविष्णुस्तवराजः  
२१३  
अतसीपुष्पसङ्काशं पीतकौशेयवाससम् ।  
ननस्यन्ति च गोविन्दं न तेषां विद्यते भयम् ॥ ९९ ॥  
नमो नरकसन्त्रासरक्षामण्डलकारिणे।  
संसारनिम्नगावर्ततरिकाष्ठाय विष्णवे ॥ १०० ॥  
नमो ब्रह्मण्यदेवाय गोब्राह्मणहिताय च ।  
जगद्धिताय कृष्णाय गोविन्दाय नमो नमः ॥ १०१ ॥  
प्राणकान्तारपाथेयं संसारच्छेदभेषजम् ।  
दुःखशोकपरित्राणं हरिरित्यक्षरद्वयम् ॥ १०२ ॥  
यथा विष्णुमयं सत्यं यथा विष्णुमयं जगत् ।  
यथा विष्णुमयं सर्व पापं मे नश्यतां तथा ॥ १०३ ॥  

त्वां प्रपत्राय भक्ताय गतिमिष्टां जिगीषवे।  
यच्छेयः पुण्डरीकाक्षं तं ध्यायस्व सुरेश्वरम् ॥ १०४ ॥  
इति विद्यातपोयोनिरयोनिर्विष्णुरीडितः ।  
वाग्यज्ञेनार्चितो देवः प्रीयतां मे जनार्दनः ॥ १०५ ॥  
नारायणं परं ब्रह्म नारायणपरं तपः ।  
नारायणपरं चेदं सर्व नारायणात्मकम् ॥ १०६ ॥  

वैशम्पायन उवाच  
एतावदुक्त्वा वचनं भीष्मस्त्वाहतमानसः ।  
नम इत्येव कृष्णाय प्रणाममकरोत्तदा ॥ १०७ ॥  

अधिगम्य तु योगेन भक्तिं भीष्मस्य माधवः ।  
त्रैलोक्यदर्शनं ज्ञानं दिव्यं दत्त्वा ययौ हरिः ॥ १०८ ॥  
तस्मिन्नुपरते शब्दे ततस्ते ब्रह्मवादिनः ।  

भीष्मं वाग्भिर्बाष्पकण्ठास्तमानचुमहामतिम् ॥ १०९ ॥  
ते स्तुवन्तश्च विप्रायाः केशवं पुरुषोत्तमम् ।  
भीष्मं च शनकैः सर्वे प्रशशंसुः पुनः पुनः ॥ ११० ॥  
यं योगिनः प्राणविमोक्षकाले  
यत्नेन चित्ते विनिवेशयन्ति ।  
साक्षात्पुरस्ताद्धरिमीक्षमाणः  
प्राणान् जहाँ प्राप्तकालो हि भीष्मः ॥ १११॥  

२१४  
शुक्लपक्षे दिवा भूमौ गङ्गायां चोत्तरायणे ।  
धन्यास्तात मरिष्यन्ति हृदयस्थे जनार्दने ॥ ११२ ॥  
विदित्वा भक्तियोगं तु भीष्मस्य पुरुषोत्तमः ।  
सहसोत्थाय सन्तुष्टो यानमेवान्यपद्यत ॥ ११३ ॥  
केशवः सात्यकिश्चैव रथेनैफेन जग्मतुः ।  
अपरेण महात्मानौ युधिष्ठिरधनञ्जयौ ॥ ११४ ॥  
भीमसेनो यमौ चोमो रथमेकं समास्थिताः ।  
कृपो युयुत्सुः सूतश्च सञ्जयश्नापरं रथम् ॥ ११५ ॥  
तै रथैनङ्गराकारैः प्रयाताः पुरुषर्षभाः ।  
नेमिघोषेण महता कम्पयन्तो वसुन्धराम् ॥ ११६ ॥  
ततो गिरः पुरुषवरैः स्तवान्विता  
द्विजेरिताः पथि सुमनाः सुशुश्रुवे ।  
कृताञ्जालें प्रणतमथापरं जनं  
स केशिहा मुदितमनाभ्यनन्दत् ॥ ११७ ॥  
अनादिनिधनं विष्णुं सर्वलोकमहेश्वरम् ।  
धर्माध्यक्षं स्तुवन्नित्यं सर्वपापैः प्रमुच्यते ॥ ११८ ॥  
इमं स्तवं यः पठति शार्ङ्गधन्वनः  
शृणोति वा भक्तिसमन्वितो जनः ।  
स चक्रधृत प्रतिहतदग्धकल्मषो  
जनार्दनं प्रविशति देहसङ्क्षये ॥ ११९ ॥  
अशनिशितसुधारं यस्य चक्रं सुचारु  
मणिकनकविचित्रे कुण्डले यस्य कर्ण ।  
भ्रमरशतसहस्रैः सेविता यस्य माला  
असुरकुलनिहन्ता प्रीयतां वासुदेवः ॥ १२० ॥  
स्तवराजः समाप्तोऽयं विष्णोरद्भुतकर्मणः ।  

गाङ्गेयेन पुरा गीतो महापातकनाशनः ॥ १२१ ॥  
श्रीभगवानुवाच ----  
यः पठेत इदं स्तोत्रं मम जन्मानुकीर्तनम् ।  
देवलोकमतिक्रम्य तस्य लोको यथा मम ॥ १२२ ॥  

॥ इति श्रीविष्णुस्तवराजः सम्पूर्णः ॥  