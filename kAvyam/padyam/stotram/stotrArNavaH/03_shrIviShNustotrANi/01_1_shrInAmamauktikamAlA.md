---
title: ०१ १ श्रीनाममौक्तिकमाला

---
यत्पदाम्भोरुहध्यानविश्वस्ताशेषकल्मषः ।  
वस्तुतागुपयातोऽहं यामुनेयं नमामि तम् ॥ १ ।  
श्रीनागमौक्तिकैर्माला यामुनार्येण निर्मिता।  
ऋषिसूक्ति[शुक्ति समुद्भूतैर्निवैः श्रुतिसागरे ॥ २ ॥  
आराधनाय हरये जगदानन्ददायिने ।  
श्रीनाथनायकपति[मणिः]नारायणगुणान्विता ॥ ३ ॥  
सर्वकल्याणजननी जगन्मङ्गलवैभवा ।  
मनीषिभिर्महाभागैर्वैष्णवैधियतामियम् ॥४॥  
श्रीमन्नारायणाद्रीश श्रीमन्नञ्जनशैलप ।  
श्रीमदृषभशैलेन्द्र श्रीमसिंहनगाधिप ॥५॥  
श्रीशेषगोत्राभरण श्रीनिवासेति कीर्तये ।  
अच्युतानन्द गोविन्द मुकुन्द गरुडध्वज ॥ ६ ॥  
जगदानन्दजनक जगज्जन्मादिकारण ।  
नारायण जगन्नाथ शरणागतवत्सल ॥ ७ ॥  
सत्यसङ्कल्प सर्वज्ञ सत्यकाम सनातन ।  
निस्समाभ्यधिक स्वस्थ स्वे महिम्नि प्रतिष्ठित ॥८॥  
त्रिविक्रम त्रिलोकेश शङ्खचक्रगदाधर ।  
रमानाथ रसानाथ नीलानाथ निरञ्जन ॥ ९॥  
नित्य निर्दोष निस्सीममहाविभव शाश्वत ।  
त्रिगुणातीत षाड्गुण्यपरिपूर्ण परात्पर ॥ १० ॥  
पुरुषोत्तम रमानाथ पुण्यश्रवणकीर्तन ।  
निर्विकार निरातङ्क नित्यानन्द निरामय ॥ ११ ॥  
यझेश यज्ञपुरुष पुण्डरीकाक्ष माधव ।  
वासुदेव विभो विष्वक्सेन वैकुण्ठ वामन ॥ १२॥  

1. रसा = भूः  
१६४  
नीलवर्णार्णवशय श्रीवल्लभ जगत्पते ।  
त्रय्यन्तगीतासङ्ख्ये यसन्मङ्गलगुणाकर ॥ १३ ॥  
रमारमण राजीवदलचारुविलोचन ।  
नित्ययौवनसौन्दर्यशील दिव्यगुणार्णव ॥ १४ ॥  

वेदवेद्य विशालाक्ष विश्वम्भर धरापते ।  
दाशाह देवदेवेश दामोदर दयानिधे ॥ १५ ॥  

धरणीधारकाधारनिलयाधोक्षजाव्यय ।  
योगिध्येय जगद्वन्य जगत्स्वामिन् जनार्दन ॥ १६ ॥  
नारसिंह हयग्रीव हरे प्रहादवत्सल ।  
लोकाधार पराधार आत्माधार धराधर ॥ १७ ॥  
रथाङ्गपाणे सर्वेश सर्वलोकसमाश्रय ।  
भूतभव्यभवन्नाथ वेङ्कटाचलनायक ॥ १८ ॥  
कृष्ण विष्णो विशालाक्ष वैजयन्तीविराजित ।  
क्षीरार्णवशयानन्त शरण्याश्रितवत्सल ॥ १९ ॥  
सर्वात्मन् सर्वलोकेश सर्व सर्वात्मनायक ।  
करुणाकर कालज्ञ सर्वलोकनियामक ॥ २० ॥  
मुजीकेश हृषीकेश केशिमर्दन केशव ।  
नरकान्तक काकुत्स्थ कालात्मन् कालपाचक ॥ २१ ॥  
करीन्द्रवरदानन्द श्रीधर श्रीनिकेतन ।  
निरवद्य परब्रह्मन् सर्वलोकपदाश्रय ॥ २२ ॥  

नाथसेव्यपदाम्भोज वकुलाभरणाश्रय ।  

रामारामाभिरामाङ्ग रामकृष्णेति कीर्तये ॥ २३ ॥  
श्रीमद्वेङ्कटनाथमादिपुरुषं पूर्ण परं शाश्वतं  
श्रीनाथं शरणागतार्तिहरणं नारायणं संश्रये ।  
कृष्णं विष्णुमनन्तमच्युतमजं गोविन्दमिन्दीवर  
श्यामं नन्दकशङ्खचक्ररुचिरं ध्यायन् भजे कीर्तये ॥ २४ ॥  
येनैतत्पठ्यते. नानामष्टाविंशोत्तरं शतम् ।  
अनिष्टपक्षक्षपणमिष्टावाप्तिरवाप्यते ॥ २५ ॥  

॥ इति श्रीनाममौक्तिकमाला सम्पूर्णा ॥  
1. रामायाः आरामः श्रीनिवासः  