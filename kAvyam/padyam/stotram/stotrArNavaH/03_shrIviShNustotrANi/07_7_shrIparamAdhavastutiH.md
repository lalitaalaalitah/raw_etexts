---
title: ०७ ७ श्रीपरमाधवस्तुतिः

---
 श्रीमान वेङ्कटनाथार्यः कवितार्किककेसरी ।  
वेदान्ताचार्यवों मे सन्निधत्तां सदा हृदि ॥ १ ॥  
श्रीमत्याश्रितसन्तानः श्रीशैलाने कृतालयः ।  
करोतु कमलाकान्तः कामितं नः फलं महत् ॥ २ ॥  
रमारमण वाञ्छितं वितर दासदासाय मे  
रसारमणिफालभूतिलकिताहिशलालय ।  
कुचेलमिव गोपिकावशगजानकीनाथ भो  
विभीषणमिवाव मां विहितभक्तिपूर्ति विभो ॥३॥  
यदम्बुकणिकाश्रिताः प्रतिदर्श मरुत्पोतका  
लन्त इह चङ्क्रमाचलसचेतसः प्राणिनः।  
पुनन्ति पुरुषोत्तमाम्बुरुहिणी मनोहारिणी  
पुनर्जनिभयं त्वियं हरतु मे सकृन्मन्जनात् ॥ ४॥  
नमजनतमश्छटाकबलनैकबद्धादरं  
नभोमणिमिवापरं नक्सरोजिनीसेवितम् ।  
नमाम्यहममुं मुहुर्नभसि रोचमानं सदा  
नगेन्द्रमुरगाधिपाभिधमुदूढनारायणम् ॥ ५ ॥  
अपत्तिफलकारणं प्रणमदार्तिविद्रावणम्  
फणीन्द्रगिरिभूषणं भगवदध्रियुग्मार्पितम् ।  
यदेतदहमिन्दिराकुचतटद्वयीलान्छनं  
यदेव निखिलत्रयीशिखरलाल्यमद्याश्रये ॥ ६ ॥  
विरिश्चभवदेवराडिहितनित्यपूजोज्वलं  
वियत्सरिदुपाहतैर्विमलतोयपद्मोत्पलैः ।  
निधूतशकटासुरं विहितगौतमस्त्रीसुखं  
विभोः पदयुगार्पणं विजयते फणीन्द्राचले ॥ ७ ॥  
विधूतविनतापदं विबुधवृन्दवन्धं सदा  
विनौमि विनतासुतं विहगराजमेनं विभुम् ।  
य एत्य युधि रावणिप्रहितघोरनागावतो  
ररक्ष सहवानरैझटिति सानुज राघवम् ॥ ८॥  

१९६  
यथा हरिपदावनीयुगमवर्णयत्तत्वत  
स्त्रयीशिखरदेशिकः किल सहसधा यत्पुरा।  
तथैव बहुधा तनुं दधदिवात्र नानाकृते  
बिभाति जगदीशिनुश्चरणरक्षणैकादरम् ॥ २॥  
इदं सरसिजालिया] कमनपादरक्षाद्वयी  
शतं हरतु मे तमशतसहस्रजन्मार्जितम् ।  
यदाश्रयतया जगत्रितयविक्रमैकक्षम  
बभूव परमात्मनोऽप्यनुपमस्य पादाम्बुजम् ॥ १० ॥  
स्फुरत्कनकभित्तिकाघटितचित्ररत्नप्रभा  
परीतमिदमिन्दिरारमणमन्दिरं राजते ।  
यदीयमिह दर्शनं भवति मुक्तिदं देहिनां  
विना झटिति सक्रियां जननचक्रमासेदुषाम् ॥ ११ ॥  
नमस्तस्मै यस्मिन् वसति परमात्मा स भगवान्  
रमाभूनीलाभिः सह विहतिलोलाभिरतुलः ।  
विमानं रत्नाढ्यं जगति यदहीन्द्रक्षितिभृतः  
शिरोरत्नं विष्वक् स्फुरति महदानन्दनिलयम् ॥ १२ ॥  
इदं नमोऽस्मद्गुरवे च तस्मै  
भूयस्तदाचार्यपरम्पराभ्यः ।  
. अय्यन्तगुर्वादियतीश्वरश्री  
शठारिसेनेशरमाधिपेभ्यः ॥ १३ ॥  
वन्दे मन्दारमालाधरमिह महसां बृन्दमिन्दीवराभं  
वन्द्यं वन्दारुकाणामनवधिकदयानन्दकन्दं मुकुन्दम् ।  
नाना त्वाम्रायवेद्यं विलसति फणिराड्भूभृदने रमाभू  
नीलालीलानुकूलं विमलतरमिदं विश्वरक्षाधुरीणम् ॥ १४ ॥  
वान्छाधिकं प्रणमतां फलमत्र दातुं  
वातन्धयादिशिखरे वसतो मुरारेः।  
पादद्वयं परिसरानमतो ममेद  
मुत्तंसपल्लवरुचिं विदधातु मौलौ ॥ १५ ॥  
उपनतहरचूडाचन्द्रलेखाभिमुक्ता  
मृतसुरुचिरबिन्दुश्रेणिकेवेयमाशु ।  

श्रीपरमाधवस्तुतिः विदलितनवमुक्ताजालगौरा मुरारे  
श्वरणनखररेखा शाश्वनी नः पुनातु ॥ १६ ॥  
पादाभिवन्दनकृते परमात्मनो नु  
श्रीनाथपादकटकाकृतिमभ्युपेत्य ।  
संलक्ष्यते किमयमद्य स चित्रभानु  
नों चेत् कुतोऽस्य विभुविष्णुपदोपसेवा ॥ १७ ॥  
जवादयी जगदधीशितुरस्य रस्या  
जेतुः स्मरस्य जयकाहलिकायुगीव ।  
आभाति चारुमणिनूपुरकान्तिचित्रा  
यस्यां मनांसि यमिनां सततं रभन्ते ॥ १८ ॥  
वृत्ता विचित्रवसुधारमणीनिजाङ्ग  
लावण्यदर्शनलसन्मणिदर्पणश्रीः।  
अद्यैव मे महदघौघतमिस्रमेषा  
विश्वेशजानुयुगली शिथिलीकरोतु ॥ १९ ॥  
सौन्दर्यसम्पदुदयाकुलपारिजातो  
संवीतपीतवसनौ सहशाविमौ तौ ।  
नीलारमावसुमतीनियतोपधाने  
नेतुः श्रियः श्रयतु मे मतिरूरुकाण्डौ ॥ २० ॥  
आबद्धपीतवसना नवरत्नकाञ्ची  
संवेष्टिता कटितटी कमलाधिपस्य ॥  
पर्यन्तहाटकमहीच लसद्विचित्र  
रत्नातिः स्फुरति सेयमिहाञ्जनाद्रेः ॥ २१ ॥  
रम्या रमारमणनाभिरसौ गभीरा  
राजीवजन्मजननी जगतां विधात्री।  
तहकान्तियमुनासरितोऽद्भुतश्री  
रावर्तविभ्रममितो विदधाति नूनम् ॥ २२ ॥  
वक्षःस्थलीविहरदम्बुधिकन्यकाया  
हस्तोच्चलकमलरेणुकरम्बितेन ।  
लिप्तं विभाति वपुरस्य सुचन्दनेन  
बालासपारुणमिवाग्रतदं महाद्रेः ॥२३॥  

आनीलभासुरविशालभुजान्तराल  
व्योमस्फुरत्पृथुलमौक्तिकहारनद्याः ।  
हेमाब्जपङ्क्तिरिव कौस्तुभकान्तिरेखा  
श्रीवत्सदीधितिचलन्मधुपालिरस्य ॥ २४ ॥  
शङ्ख शशाङ्कधवलाङ्गमसौ दधानो  
वामे सदा करतले वरदानहेस्तः ।  
संलक्ष्यते खलु लसन्निजकन्धरस्य  
सायं परीक्षितुमिवास्य च कण्ठदनम् ॥ २५ ॥  
हस्ताम्बुजेन विधृतं विमलं रथाङ्ग  
मालोक्यते जलधिजाधिपतेरमुष्य ।  
यदक्षिणेन नवनीरदनीलकान्ते  
रकस्य मण्डलमिवोदयशैलमूर्ना ॥ २६ ॥  
कस्तूरिकाकलितचारुकलङ्कभाजो  
मन्दस्मितातिभराकुलचन्द्रिकस्य ।  
चन्द्रस्य चास्यमुखचन्द्रमसः कलाभिः  
पूर्णस्य कः सततमत्र वदेत साम्यम् ॥ २७ ॥  
आलोमनीलकुटिलालकजालनून  
जीमूतपङ्क्तिपरिवेष्टितमूलभागः।  
संलक्ष्यते मुररिपोर्मणिमौलिरेष  
भास्वत्कराक्रमितमूर्तिरिवाद्रिराजः ॥ २८ ॥  
तत्ताहक्धृतशाङ्गचापरुचिरो वक्षःस्थलक्ष्मीतटि  
कारुण्यामृतवृष्टिरद्भुतदरध्वानातिभीमारवः ।  
मुक्ताहारबलाकसन्ततियुतो भूय॑ञ्जनक्ष्माभृतः  
पुण्यश्रीर्वनमालया विजयते श्रीविष्णुकालाम्बुदः ॥ २९ ॥  
हस्तोदश्चितशङ्खचक्ररुचिभिः सर्वाः समुद्भासयन्  
आशास्तादृगनय॑रत्नरुचितैराकल्पितो भूषणैः ।  
अग्रे काञ्चनमौलिकुण्डललसत्केयूरहारादिभि  
आँति श्रीगिरिनायकः सह मया पूर्णेन्दुबिम्बाननः ॥ ३० ॥  
तं वन्दे तपनीयचेलमनघं ताराधिपार्केक्षणं  
ताराजालविशुद्भमौक्तिकलसन्मालाभिरामोरसम् ।  

श्रीपरमाधवस्टुतिः  
१९९ श्रुत्यन्तप्रतिपाद्यनैजचरितः श्रीमान् दयावारिधिः  
श्रीशैलाग्रनिकेतनः श्रितपरित्रातेति यो विश्रुतः ॥ ३१ ॥  
श्रीमन्मीनशरीर गामव महाकूर्माङ्ग कोलाकृते.  
पाहि श्रीनरसिंह वामनतनो विष्णो दयावारिधे ।  
भारवद्भार्गवराम राघद कृपामूर्ते हलिन् माधव  
श्रीकृष्णाखिललोकनाथ महसा कल्किन मुरारे विभो ॥ ३२ ॥  
त्राहि त्राहि दयानिधे झटिति मां दारिद्यनकालना  
दन्तस्तीत्रऋणाख्यदन्तनिकरैरापीडिताङ्ग सदा।  
पद्माकामुक पादयोनिपतितं पद्माक्ष ते त्वं जवा  
नो चेत् का गतिरत्र मे त्रिजगतां मध्ये त्वदन्या विभो ॥३३ ॥  
नक्रग्रस्तपदः स नाथ करिगडाकुश्य मूलेति न  
त्रातः किं भवता त्रिलोकपतिना तूर्ण समागच्छता।  
हा कृष्णेत्यवमानितामपि परैरने कुरूणां मुहुः  
क्रोशन्ती सहसा ररक्ष भुवि कः कृष्णां त्वदन्यस्तु ताम् ॥ ३४॥  
ख्यातिः खल्विह पर्यपालय इति हि त्वं राममूर्तिः पुरा  
श्रीमन् वालिनिरस्तमात्मसचिवैरन्यं वनान्तं गतम् ।  
दीनं दीनशरण्य साधु सहसा सुग्रीवमाश्वास्य तं  
राज्यस्थं कलयनिहत्य तदरं चात्मार्थसिद्धिच्छलात् ॥ ३५ ॥  

एवम्प्राया महात्मनिरवधिकदयासिन्धुना बन्धुना न  
त्राता भीता जगत्यां कति कति विविधोपद्रवाद्देहभाजः।  
लोकस्यास्य त्वया श्रीरमण तदहमप्येक एवाद्य तेषां  
क्षिप्रं संरक्ष पापादनितरशरणं मामिमं त्वत्कटाक्षैः ॥ ३६ ॥  
विस्मृत्यास्मत्कृतानि प्रतिजननमसत्कृत्यजालान्यमेया-  
न्यद्य त्वन्दीनबन्धो सकृदपि रचितामानति वा स्तुति वा।  
व्याजीकृत्य प्रसन्नो यदि मयि कृपया वर्तसे तत्तव स्या  
युक्तं खल्वन्यथा चेदनवधिकदयापारवश्यस्य नैव ॥ ३७ ॥  
सद्यः प्रसीद जगदीश यथा भवेयं  
दारिदुःखऋणसङ्कटतो विमुक्तः ।  
श्रीमन्नथ प्रणतरक्षक मां प्रपन्नं  
संयोजयस्व समये भवदन्रिका]भ्याम् ॥ ३८ ॥  

रनाकान्त स्वान्तं रघुवर नितान्तं मदवशात्  
परिभ्रान्तं पापोन्मुखमनिशमुन्मत्तचरितम् ।  
निगृतित् क्षिप्रं निरवधिदयाब्धे मम भव  
त्पदाम्भोजद्वन्द्वे कलय चिरलीलापरवशम् ॥ ३९ ॥  
स्वधाम्नो वैकुण्ठादपि वरमिदं पन्नगगिरेः  
शिरस्तुद्रं श्रीमन्निति यदवतीर्णोऽसि रमया।  
सुयुक्तं तत्तस्मादपि गतवतो धन्विनगारं-  
हरे को वा लाभस्तव कथय गोदालयमिदम् ॥ ४० ॥  

ततः श्रीवैकुण्ठादपि सुभगमित्येतदधुना-  
मृषा शेषक्षोणीधरशिखरमभ्येत्य वससि ।  
यदेतत् किन्तु श्रीरमण करुणासार भगवन  
मुदा गोदापाणिग्रहणकरणायैव नियतम् ॥ ४१ ॥  
वन्दे तमिन्दिराकान्तं मन्देतरकृपारसम् ।  
इन्दीवरदलश्याममिन्दुबिम्बसदृङ्मुखम् ॥ ४२ ॥  
वेदं च शास्त्रमनवद्यमधीश लक्ष्म्याः  
सत्यं कुरुष्व भव सत्यवचोऽग्रणीस्त्वम् ।  
दत्त्वा क्षणेन मदभीप्सितमद्य शेष  
क्षोणीभृदीश विनतं कुरु मां कृतार्थम् ॥ ४३ ॥  
प्रामारामक्षितिधनपशुब्रातभूषासुभृत्य  
स्थानीयायैरिह बहुविधैः साधनैश्वानपेक्षम् ।  
भूयो नित्यं जयति महदाराधनं यस्य शेष  
क्षोणीभर्तुः शिरसि वसतः श्रीधरं तं प्रपद्ये ॥ ४४ ॥  
तस्मादधैव लक्ष्मीपरिबृढ सहसा दुःसहां दुर्दशां मे  
छित्त्वैमा वेङ्कटक्ष्माधरनिलय हरे पूर्वपापोपलब्धाम् ।  
दत्त्वा मद्वाञ्छितार्थ सकलमपि बलादैहिकामुष्मिकाख्यं  
भक्तिं पादाब्जयोस्ते भवदुरितगतिध्वंसिनी रक्ष मां त्वम् ॥ ४५ ॥  
इति तातयार्यकविना विनिर्मिता  
मितबुद्धिनापि कृपया मुरद्विषः।  
पठतायभीष्टफलदा सतामियं  
मुदमातनोतु परमाधवस्तुतिः ॥ ४६॥  

॥ इति श्रीपरमाधवस्तुतिः सम्पूर्णा ॥  