---
title: ०१ १ श्रीकृष्णचतुर्विंशतिस्तोत्रम्

---
केशवं केशिमथनं वासुकेर्नोगशायिनम् ।  
रासक्रीडाविलासाढ्यं कृष्ण बन्दे जगद्गुरुम् ॥ १ ॥  
नारायणं नरहरि नारदादिभिरर्चितम् ।  
तारकं भवबन्धानां कृष्णं वन्दे जगद्गुरुम् ॥ २ ॥  
माधवं मधुरावासं भूधरोद्धारकं विभुम् ।  

आधारं सर्वभूतानां कृष्णं वन्दे जगद्गुरुम् ॥३॥  
गोविन्दमिन्दुवदनं श्रीवन्धचरणाम्बुजम् ।  
नवेन्दीवरसङ्काशं कृष्णं वन्दे जगद्गुरुम् ॥ ४॥  
विष्णुमुष्णीषभूषाढ्यं जिष्णु दानवमर्दनम् ।  
तृ[क]ष्णाभयप्रभेत्तारं कृष्णं वन्दे जगद्गुरुम् ॥ ५॥  
मधुसूदनं विधिनुतं बुधमानसवासितम्।  
दधिचोरं महाभागं कृष्णं वन्दे जगद्गुरुम् ॥ ६॥  
त्रिविक्रमं त्रिलोकेशं भवदादिविजे[वृषाद्यदितिजैतम् ।  
कविं पुराणपुरुषं कृष्णं वन्दे जगद्गुरुम् ॥७॥  
वामनं श्रीमदाकारं कामितार्थफलप्रदम् ।  
रामानुजं सामलोलं कृष्णं वन्दे जगद्गुरुम् ॥ ८॥  
श्रीधरं श्रीधरानुतं राधेयाद्यैर्नुतं हरिम् ।  
राधाविडम्बनासक्तं कृष्णं वन्दे जगद्गुरुम् ॥ ९॥  
हृषीकेशं विषावासं भिषजं भवरोगिणाम् ।  
तुषाराद्रिसुतावन्द्यं कृष्णं वन्दे जगद्गुरुम् ॥ १०॥  
पद्मनाभं पद्मनेत्रं पद्माहृत्पद्म 'बम्भरम् ।  

आध्मातमुरलीलोलं कृष्णं वन्दे जगद्गुरुम् ॥ ११ ॥  
दामोदरं श्यामलाङ्गं सोमसूर्यविलोचनम् ।  
चामीकराम्बरधरं कृष्णं वन्दे जगद्गुरुम् ॥ १२ ॥  

1. भी लक्ष्मीः , धरा भूः, एताभ्यां नुतम्।  
2. विष-जलम् ।  
3. बन्भर-भ्रमर  
सङ्कर्षणं वेङ्कटेशं ओङ्काराकारमव्ययम् ।  
शङ्खचक्रगदापाणिं कृष्णं वन्दे जगद्गुरुम् ॥ १३ ॥  
वासुदेवं व्यासनुतं भासुराभरणोज्ज्वलम् ।  
दासपोषणसंसक्तं कृष्णं वन्दे जगद्गुरुम् ॥ १४ ॥  
प्रद्युम्नमानायमयं खद्योतनमया[करा]र्चितम्।  
वैद्यनाथं प्रपञ्चास्यं कृष्णं वन्दे जगद्गुरुम् ॥ १५ ॥  

अनिरुद्धं ध्रुवनुतं शुद्धसङ्कल्पमव्ययम् ।  
शुद्धब्रह्मानन्दरूपं कृष्णं वन्दे जगद्गुरुम् ॥ १६॥  
नरोत्तमं पुराणेशं मुरदानववैरिणम् ।  
करुणावरुणावासं कृष्णं वन्दे जगद्गुरुम् ॥ १७ ॥  

अधोक्षजं सुधालापं बुवमानसवासिनम्।  
अधिकानुग्रहं रक्षं कृष्णं वन्दे जगद्गुरुम् ॥ १८ ॥  
नारसिंह दारुणास्यं क्षीराम्बुधिनिकेतनम् ।  
वीराग्रेसरमानन्दं कृष्णं वन्दे जगद्गुरुम् ॥ १९ ॥  
अच्युतं कच्छपाकारमुज्ज्वलं कुण्डलोज्ज्वलम् ।  
सच्चिदानन्दवीर्याढ्य रूपेशं] कृष्णं वन्दे जगद्गुरुम् ॥ २०॥  
जनार्दनं घनाकारं सनातनतमं विभुम् ।  
विनायकपति नाथं कृष्णं वन्दे जगद्गुरुम् ॥ २१ ॥  
उपेन्द्रमिन्द्रावरजं कवीन्द्रनुतविग्रहम् ।  
कविं पुराणपुरुषं कृष्णं वन्दे जगद्गुरुम् ॥ २२ ॥  
हरि सुरासुरनुतं दुरालोकं दुरीक्षणम् ।  
परेशं मुरसंहारं कृष्णं वन्दे जगद्गुरुम् ॥ २३ ॥  
श्रीकृष्णं गोकुलावासं साकेतपुरवासिनम् ।  
भाकाशकालदिग्रूपं कृष्णं वन्दे जगद्गुरुम् ॥ २४ ॥  
कृष्णस्तोत्रं चतुर्विंशमेतत् सन्नामगर्भितम् ।  
यः पठेत् प्रातरुत्थाय सर्वपापैः प्रमुच्यते ॥ २५ ॥  
कृष्णाय वासुदेवाय हरये परमात्मने।  
प्रणतक्लेशनाशाय गोविन्दाय नमो नमः ॥ २६ ॥  

॥ इति श्रीकृष्णचतुर्विंशतिस्तोत्रं सम्पूर्णम् ॥  
1. वैद्यनाथः- धन्वन्तरिः ।  

2. विनायकः = गरुडा।  