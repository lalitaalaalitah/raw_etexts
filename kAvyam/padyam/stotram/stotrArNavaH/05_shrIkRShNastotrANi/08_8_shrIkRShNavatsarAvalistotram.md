---
title: ०८ ८ श्रीकृष्णवत्सरावलिस्तोत्रम्

---
 अस्मद्गुरूंस्तदाचार्यानपि सर्वगुरूनहम् ।  
नमामि शिरसा वाचा स्तौमि ध्यायामि चेतसा॥१  
अब्दवाचिपदोपेतपद्यजालेन माधवम् ।  
स्तोष्यामि देवकीसूनुमस्मदन्वयदैवतम् ॥२॥  
विश्वस्य प्रभवं वेदमौलयो यं प्रचक्षते ।  

स भाति यदुवंशस्य परिष्कारो रमापतिः ॥ ३ ॥  
विभवं वेदजालानि प्राहुर्यस्य ततोऽवदत् ।  

वेदैः सर्वैरहं वेद्य इति यस्तं समाश्रये ॥ ४ ॥  
ध्यायन्ति यत्पदाम्भोजद्वयं शुक्लहृदो जनाः।  
तत्प्रपद्यामहे गम्यं गतिं वयमकिञ्चनाः ॥५॥  
दयया विश्वविषयप्रमोदूतस्तु योऽभवत् ।  
स्थास्नूनां पाण्डुसूनूनां स्वाधिं गतिमुपेयुषाम् ॥ ६ ॥  
प्रजापतिशिवेन्द्राश्च यन्मायामोहिताः सुराः।  
मुनयो यस्य माहात्म्यं तत्त्वतो न विजानते ॥७॥  
आङ्गीरसस्य यस्य श्रीविश्वाह्लादकरी-शुभा।  
------ नीलतोयदवाक्यादिश्रुतिवाक्येषु कीर्तिता ॥ ८॥  

.  
.  
.  
.  
|  
.  
श्रीकृष्णवत्सरावलिस्तोत्रम् श्रीमुख महिषीवर्ग भक्तान भागवतानपि ।  
मुनयश्चक्षते व्योम्नि परस्मिन् यज्जुषः सदा ॥९॥  
युदुक्तं ज्ञानमाश्रित्य जना गीतागमादिषु ।  
तद्भावभावमापन्नाः सर्गादीनामगोचराः ॥ १० ॥  
युवा कुमारो यः प्रोक्तः युवतिश्च कुमारिणी।  
यस्य पत्नी तया श्रद्धानाम्न्या देवत्वमश्नुते ॥ ११ ॥  
धातुसाम्ये स्थिते स्मर्ता यस्तं काष्ठादिसन्निभम् ।  
नयामीति कृती कोलः स्वजन्मन्यत्रवीद्भुवम् ॥ १२ ॥  
व्यापनं भरणं स्वाम्यं स्वस्य यो लोकतोऽवदत् ।  
ईश्वरः सर्वभूतानां यो हृद्देशेऽवतिष्टते ॥ १३ ॥  
यस्मिन्नन्दकुलं याते नामार्द्रश्च धेनवः ।  
बहुक्षीरदुधाश्वासन बहुधान्यं च भूतलम ॥ १४ ॥  
प्रमाथी कंसदन्तीन्द्रो यदुद्धृतरदोऽभवत् ।  
त्यक्तासुर्येन मल्लाश्च सोऽपि सौधतलस्थितः ॥ १५ ॥  
यद्विक्रमस्य ककुभौ पूतनारिष्टकेशिनौ ।  
प्रलम्बधरणीसूनू कालियाद्याश्च साक्षिणः ॥ १६ ॥  
वृषप्रेरितवर्षेण गोपगोपीजनाकुलम् ।  

आतं गवां कुलं दृट्वा यो धार धराधरम् ॥ १७ ॥  
यद्वाहमुक्तहेतीशबिम्बोद्यचित्रभानुना ।  
दग्धा वाराणसी कृत्यासहिता सर्षभीकृता ॥ १८॥  
सुभानुना रथाङ्गेन यस्य भानुरितरोहितः।  
जयद्रथवधोद्युक्तपार्थस्य प्रीतये दिवा ॥ १९ ॥  
भारापहरणाद्भुमेरविता भवितारणः ।  
यमुनायास्तटे रेमे यो गोपीसहितो मुदा ॥ २० ॥  
अजातारे राजसूये योऽसौ पार्थिवसंसदि ।  
अर्चितः सहदेवेन सर्वसम्मतिपूर्वकम् ॥ २१ ॥  
अव्ययश्चेदिराजस्य व्ययं चक्रे विनिन्दतः ।  
चक्रेण बहुशो यस्तु स्वपादकमलं गतम् ॥ २२ ॥  
यः सर्वजिदिति ख्यातो जितं भगवता जगत् ।  
इत्यादिवाक्यैर्योऽप्येवं जितो भक्तजनैः प्रियैः ॥ २३ ॥  

३५०  

:  
सर्वधारी स्वरूपेण सङ्कल्पेनापि यः श्रुतौ ।  
ख्यातो मत्स्थानि भतानीत्यादिवावयेषु च स्वतः॥ २४॥  
विरोधी रुद्ररक्ष्यत्वभ्रान्तिर्वाणासुरो यतः ।  

कान्दिशीके ससैन्येऽस्मिल्लूनबाहुवनोऽभवत् ॥ २५ ॥  
प्रकृतेविकृतिः सर्वा येनाध्यक्षेण जायते ।  
यच्छरीरं समस्तं च यस्येत्यादिर्यदीरितम् ॥ २६ ॥  
यद्भयात् पवते वायुः खरवृष्टिरुदेति च ।  
लोहिताश्वस्सुरेन्द्रश्च मृत्युर्धावति पञ्चमः ॥ २७ ॥  
लेपनं दाम चान्नानि कुब्जा माल्योपजीविनी ।  
विदुरोऽपि ददुर्यस्मै स पायानन्दनन्दनः ॥ २८ ॥  

यस्माद्विजयसारथ्यं कृतं सकलसाक्षिकम् ।  
तस्मात् कृष्णस्य सौलभ्यकाष्ठा लोके विदर्शिता ॥ २९॥  
जयतात्पतगाधीशमधिरूढः सुरेश्वरम् ।  
विजित्य पारिजातं योऽनयत् सत्यामुदे भुवम् ॥ ३० ॥  
रासलीलावियोगेन याः पीड्यन्ते स्म गोपिकाः।  
तासामाविरभूद्योऽसौ साक्षान्मन्मथमन्मथः ॥ ३१ ॥  
सुमुखी सुमना वापि विरहे यस्य गोपिका ।  
न कापि दुर्मुखी किन्तु दुर्मना च लसत्तनोः ॥ ३२ ॥  
यादवेन्द्रस्य सेवायां हेविलम्बिजनद्रुतम् ।  
भजस्व तं भवाम्भोधि तरितुं दुरितालयम् ॥ ३३ ॥  
विलम्बितुलसीमाल्यं विष्णुं नन्दजमाश्रये ।  
विग्रहे स्वस्य रक्तानां विषयासक्तिवारकम् ॥ ३४ ॥  

अविकारि समस्तस्य वस्तु प्रकृतितां भजत्।  
अपि यश्चिदचिद्वारा तदच्युतमुपास्महे ॥ ३५ ॥  
शार्वरीतीः समस्ताश्च ब्राह्मरीतीश्च हे जन ।  
विचार्य हेया विश्वस्य पतिं प्राप्नुहि यादवम् ॥ ३६ ॥  

नृदेहं प्रतिलभ्यापि तवं कृष्णेन वायुना ।  
ईरितं यो भवाब्धि स न तरेदात्महा भवेत् ॥ ३७ ॥  

३५१  
MA  
श्रीकृष्णवत्सरावलिस्तोत्रम् यस्य केलिः प्रलम्बनलीलया सङ्गताखिला ।  
लोकोपकारिणी जाता शुभकृत् भवतात् स नः ॥ ३८ ॥  
मधुरां गमितो योऽसावरेण सशोभकृत् ।  
गोपीनां विरहार्तानां नगरस्त्रीरसावहः ॥ ३९ ॥  
नीलः सुवक्रो धिषणां यद्गुडालकसञ्चयः ।  
पश्यतां हरिणीं हतु जालति स्निग्धशीतगुः ॥ ४० ॥  
द्वित्रास्त्रिचतुरा वापि कटाक्षा यस्य पञ्चषाः ।  
विश्वावसुजनस्यालं दातुं धनदतुल्यताम् ॥ ४१ ॥  
पराभवति यस्याछ्योर्भक्तिस्थस्य तु केशवः ।  
सुलभस्तस्य नामक्ते भक्तिकोतो हि स स्मृतः ॥ ४२ ॥  
प्लवङ्गदूत्यकरणान्न सौलभ्यमलाभि यत् ।  
पूर्वजन्मनि तत्सोऽयं वृतोऽभूत् पाण्डुजन्मनाम् ॥ ४३ ॥  
वरं स कीलकशिखिपञ्जरान्तर्व्यवस्थितिः ।  
न शौरिचिन्ताविमुखजनसंवासवैशस ॥ ४४ ॥  
केशवो यस्य हृद्यास्ते सौम्यरूपो भवत्ययम् ।  
अन्तः क्षितिरसं ब्रूते चारुत्वात् सालभूरुहः॥ ४५ ॥  
गोपिका चिन्तयन्ती यद्विग्रहं निजमन्दिरे ।  
साधारणं निजासूनां न लभे किन्तु यत्पदम् ॥ ४६ ॥  
येनाविवादो यस्यासीत्तिष्ठता हृदयाम्बुजे।  
स कृतार्थस्तु नोजीवेत् क्रूरात्मा यद्विरोधिकृत् ॥४७॥  
गोपालशिशुभिस्तुल्यैःसह वृन्दावने चरम् ।  
वस्तु वत्सावनं नौमि परिधावि सुदीप्तिमत् ॥४८॥  
प्रमादी चन्द्रसङ्काशमुखबिम्बावलोकने ।  
कृष्णस्य मा भूः कैङ्कर्ये जनैतत्पदगोचरे ॥ ४९ ॥  
नरानदमुपक्रम्य यदानन्दगुणं श्रुतिः ।  
परिच्छेत्तुमना वाचोऽप्यभूमि मनसोऽवदन् ॥५०॥  
कृष्ण पाहि गभीराक्ष सन्न्यस्तभरणं त्वयि ।  
मां त्वमेवार्जुनव्याजादात्थ सर्वादिपद्यतः ॥ ५१ ॥  
॥  
पृतनां धार्तराष्ट्राणां पार्थस्यन्दन वक्रतः ।  
नलाटवीमिवालिष्टं द्विपो मत्तः पिपेष यः ॥ ५२ ॥  
पूजनं कुसुमं योग्यं श्रीमतः केशवस्य हि ।  
न भिक्षोः पिङ्गलजटाधारिणस्तु कदाचन ॥ ५३ ॥  
चस्य चेतसि गोविन्दः कृतं तस्य कलौज चेत् ।  

सत्कालयुक्तितः त्रैष्ठ्यं नैव तस्य युगं कलिः ॥ १४ ॥  
सिद्धार्थनां निजाभीष्टप्राप्तिः कृष्णस्य सेवनात् ।  
स्यात् प्रसिद्धो हि सर्वेषां सर्वकामप्रदो हरिः ॥ ५५ ॥  
रौद्रं वा सेवनं ब्राह्ममन्यदैवतगोचरम् ।  
वर्जयन्ति प्रबुद्धास्तु यस्मात् परिमितं फलम् ॥ ५६ ॥  
वासुदेवपरित्यागी योऽन्यसेवापरो नरः ।  

तृषितः स्वर्णदीतीरे कूपं खनति दुर्मतिः ॥ ५७ ॥  
यथा कृष्णप्रभावेण मुक्त आनकदुन्दुभिः ।  
शृङ्खलायास्तथा जन्यास्तस्या मुच्येत तत्परः ॥ ५८ ॥  
येन नीलाविवाहाय पुङ्गवाः सप्त दुर्दमाः।  
एकदा रुधिरोद्गारिवदना विनिपातिताः ॥ ५९ ॥  
येनोढा रुक्मिणी स्वानुरक्ता क्षिप्त्वा स्वयंवरे।  
आगतान्नृपतींस्तस्याः परिभूय सहोद्भवम् ॥ ६०॥  
सक्रोधनयनः कालयवने पुरतः स्थिते ।  
मुचुकुन्दो नृपो येन विशेषेण कटाक्षितः॥ ६१॥  
सम्पूर्य वीध्यामायान्तं गवां पश्चात सवेणकम ।  
गोपजैबालगोपालं नमाम्यक्षयसम्पदम् ॥ ६२ ॥  
वादिभीकरपुत्रेण वेङ्कटेशेन धीमता ।  
कृता स्तुतिः कवीन्द्रेण कृष्णेन विषयिण्यसौ ॥ ६३ ॥  
वत्सरावली मत्सरातिगैः-  
• • • • • . ज्वला ।  
दृश्यतामियं वश्यमानसै  
भद्रदा भवेद्विद्रुता मतिः॥ ६४ ॥  

॥ इति श्रीकृष्णवत्सरावलिस्तोत्रं सम्पूर्णम् ॥  
am  