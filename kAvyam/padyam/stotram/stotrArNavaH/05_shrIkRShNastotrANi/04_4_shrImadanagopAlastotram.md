---
title: ०४ ४ श्रीमदनगोपालस्तोत्रम्

---
 ईश्वर उवाच---  
शृणु देवि प्रवक्ष्यामि रहस्यं भुवनेश्वरि ।  
तवैव पौरुषं रूपं गोपिकानयनामृतम् ॥१॥  
सदा निषेवितं रागाद्भवद्विरहभीरुभिः ।  
सत्यभामादिरूपाभिर्मायामूर्तिभिरष्टभिः ॥ २ ॥  
ख्यातं मदनगोपालसञ्ज्ञया भुवनत्रये ॥  
तस्य ध्यानं प्रवक्ष्यामि सर्वपापप्रणाशनम् ॥३॥  
सर्वमोहमयं सर्वसम्पत्प्रदमनुत्तमम् ।  

अणिमादिमहेश्वर्यप्रदमायुःप्रवर्धनम् ॥ ४॥  
सौभाग्यदायकं नृणां स्त्रीणां चैव विशेषतः।  
किमत्र बहुनोक्तेन ध्यानेनानेन भामिनि ।  
यद्यदिच्छति तत्सर्वं नरः प्राप्नोत्यसंशयः ॥५॥  
श्रीमद्भालार्कसङ्काशं पद्मरागमणिप्रभम् ।  
बन्धूकबन्धुरालोकसन्ध्यारागारुणद्युतिम् ॥ ६ ॥  
मकुटानेकमाणिक्यप्रभापल्लविताम्बरम् ।  
किरीटोपान्तविन्यस्तबहिबावतंसकम् ॥७॥  

श्रीसदनगोपालस्तोत्रम्  
३३९  
कस्तूरीतिलकाक्रान्तकमनीयालकस्थलम् ।  
निस्तलस्थूलमाणिक्यचारुमौक्तिकमण्डलम् ॥ ८ ॥  
दन्तांशुकुसुमाश्लिष्टचिबुकोदेशशोभितम् ।  
शशाङ्कबिम्बालङ्कारश्लाघातङ्ककराननम् ॥ ९ ॥  
अनर्धरत्नौवेयपिलसत्कम्बुकन्धरम् ।  
उदंशुमौक्तिकैहो रैवैजयन्त्या र मालया ॥ १० ॥  
श्रीवत्सकौस्तुभाभ्यां च परिष्कृतभुजान्तरम् ।  
छत्रं पुष्पं शरं पद्मं सृणि शवेक्षुकार्मुके ॥ ११ ॥  
गदां पाशं च मुरली बिभ्राणं मोहनाकृतिम् ।  
निम्ननाभिं रोमराजोविलसत्पल्लवोदरम् ॥ १२ ॥  
विसङ्कटकटीदेशवाचालमणिमेखलम् ।  
स्पुरत्सौदामनीछायादामादकनकाम्बरम् ॥ १३ ॥  
मणिमञ्जीरकिरणकिञ्जल्कितपदाम्बुजम् ।  
शाणोलीढमणिश्रेणिरम्याधिनखमण्डलम् ॥ १४ ॥  

आपादकण्ठमायुक्तभूषाशतमनोहरम् ।  
कल्पकानोकदाराममहिते मणिमण्डपे ॥ १५ ॥  
चिन्तामणिमहापीठमध्ये हेमसरोरुहे ।  
कर्णिकापरिसन्दीप्तश्रीमञ्चक्रासने शुभे ॥ १६ ॥  
तिष्ठन्तं देवदेवेश त्रिभङ्गीललिताकृतिम् ।  

वामांसशिखरोपान्तव्यालोलमणिकुण्डलम् ॥ १७ ॥  

आकुञ्चितभ्रुवं किञ्चित्कुञ्चिताधरपल्लवम् ।  
गानामृतरसास्वादनिष्पन्दनिखिलेन्द्रियैः ॥ १८ ॥  
उपास्यमानमानन्दात् सदादि विषद्वरैः ।  
सौरदुन्दुभिनि? धैर्मुक्तप्रसववृष्टिभिः ॥ १९ ॥  
ध्यायेन्मदनगोपालं मन्त्री शुचिरलङ्कम् ।  
(यः)पठेन्मदनगोपालध्यानस्तोत्रं समाहितः ।  
सर्वान् कामानवाप्नोति दुर्लभानप्ययत्नतः ॥ २० ॥  

॥ इति श्रीमदनगोपालस्तोत्रं सम्पूर्णम् ॥  