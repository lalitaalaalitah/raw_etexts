---
title: १४ १४ श्रीकृष्णस्तुतिः

---
 सृजद्रक्षत्संहरयद्विश्वमात्मनि मायया ।  
तद्ब्रह्म दद्याद्ब्रह्मास्मीत्यनुभूतिमयीं धियम् ॥ १ ॥  

श्रीमत्यां द्वार्वत्यामासीनं कल्पपादपाधस्तात् ।  
मणिमण्डपान्तरब्जे विद्याश्रयमाश्रये परं धाम ॥ २ ॥  
हीमत्या रतिमत्या रुक्मिण्या सत्यभामया चापि।  
ऊरुस्थितयोपासे लिष्टमविद्याश्रयमहं धाम ॥ ३ ॥  
क्लीङ्कारात्मकमूर्तिः स्फूर्तिः सत्ता च सकलस्य ।  

मायिमहोऽञ्जननीलं सच्चित्सुखरूपमनिशमाशासे ॥ ४ ॥  
कृतसक्तिभक्तिमति प्रसृमरमदने च गोपयुवतिजने ।  
मणिमकुटाङ्गदकटकप्रभृतिभिरिद्धो हरिर्मुदे नः स्तात् ॥ ५ ॥  
ष्णाधातुवाच्यनिरतैर्जपद्भिरनिशं स्मरद्भिश्च ।  
मुनिभिरूपासितमीडे गोपालं नारदप्रमुखैः ॥ ६ ॥  
यमवरुणसोमशक्रप्रभृतिभिरमरैरुपास्यमानाय ॥  
कृष्णायास्तु नमः सत्सुखमयपरमार्थरूपाय ॥ ७ ॥  
गोपवधूनां निकरैः प्रियमुखपद्मोत्कलोचनभ्रमरैः ।  
विश्लथनीवीकबरैः परिवृतमीडे परं महस्तदहम् ॥ ८ ।  
विन्यस्य वेणुमधरे नादब्रह्मामृतोदधौ भुवनम् ।  

मग्नं कुर्वाणा में निर्वाणायास्तु भावना काचित् ॥ ९॥  
दानवरक्षोयक्षप्रेतोरगसिद्धकिन्नरप्रमुखैः ।  
परिवृतमस्तु परं तद्वस्तु विभूत्यै यदोः फुलाभरणम् ॥ १० ॥  
यमिनामन्तः स्वान्तं बद्धस्थितये नमोऽस्तु चिद्वपुषे ।  
गोविन्दायासुसमाकटाक्षवीक्षाद्विरुक्तनीलिम्ने ॥ ११ ॥  
गोघटया परिवीते गोपालैरपि च धाम्नि निर्विकृतौ ।  
विहरतु मानसमनिशं अन्तरि कुन्तीसुतस्य मम ॥ १२ ॥  

श्रीकृष्णस्तुतिः  
३९१ पीताम्बरोज्ज्वलश्रीश्रीवत्सोद्भासितोरस्का ।  
कौस्तुभकृतमणिभूषा रक्षतु मां भाग्यपरिगतिमहताम् ॥ १३ ॥  
जलजारियोगमुद्रावेणुगदाभासुराष्टभुजम् ।  
प्रणतिपरदुरितनिकरप्रमथनकृतदीक्षमच्युतं नौमि ॥ १४ ॥  
नरसुरवारकतनुभृद्धृदयगुहागूढनिजमहिमा ।  
वनमालया निवीतः परमात्मा स्फुरतु मम हृदये ॥ १५ ॥  
वल्लवसुचरितमव्यात् सव्यापाश्लिष्टजानुदक्षपदम् ।  
क्रामदनारतविगलद्रनघटन्यस्तपादुकमस्मान् ॥ १६ ॥  
लक्ष्मीवक्षोजमिल सृणारुणवर्णवक्षसं वन्दे ।  
अङ्कस्थितदयिताभ्यामभिषिक्तं रत्नधारया शौरिम् ॥ १७ ॥  
भासुरभूसुरनिकरैर्विचीयमानोऽच्युतस्त्रयीशिरसि ।  
मम सुरतरुमञ्जर्या दिशतु मुदं मणिभिरभिषिक्तः ॥ १८ ॥  
यश्च प्रकुतेस्तस्याः कार्याणां प्रेरकोऽहिराजेन ।  
सिक्ताय नमो रत्नैगोपीजनवल्लभायास्मै ॥ १९ ॥  
स्वाश्रयमेतद्विश्वं स्वमपि च विश्वाश्रयं विदुर्हि बुधाः ।  
यन्नमनात् सकलैरप्यभिषिक्तो मणिभिरवतु मां स हरिः ॥ २० ॥  
हारं यद्धाम बुधाः स्वात्मनि पश्यन्ति सोऽहमिति ।  
तदतिप्रसन्नवदनं स्वाहाजानिर्ममास्त्वविद्यायाः ॥ २१ ॥  
मन्त्राक्षरारब्धमुखार्णपद्यां  
तद्धयानवाच्यप्रकटोक्तिहृद्याम् ।  
मन्त्रार्णमालां दधतोऽनवद्या  
यतो लभेरन् परमात्मविद्याम् ॥ २२ ॥  
ब्रजरमणीरमणीयकटाक्ष  
भ्रमरघटारभटीपरिशोभि ।  
कपटशिशोरशिवप्रतिघातं  
मुखनवतामरसं मम कुर्यात ॥ २३ ॥  

॥ इति श्री कृष्णस्तुतिः समाप्ता ।  