---
title: १९ १९ श्रीगोपालस्तोत्रम्

---
 
वक्षस्थले मणिमयाभरणाभिरामे  
कल्याणकल्पलतिकां कमलां वहन्तम् ।  
वक्त्रे दधानमतिसुन्दरमन्दहासं  
सञ्चिन्तयामि नृपगोपकुमारवेषम् ॥ १ ॥  
वेदान्तमस्तकगिरां प्रथमाभिधेयं  
गोपालबालवनिताभवने निधेयम् ।  
नन्दाङ्गनानयनपङ्कजभागधेयं  
सञ्चिन्तयामि नृपगोपकुमारवेषम् ॥ २॥  
काञ्चीकलापकमनीयकटिप्रदेश  
कान्तासहस्रकुचमण्डलमण्डनीयम् ।  
कामं विशालनयनं करुणैकसिन्धु  
सश्चिन्तयामि नृपगोपकुमारवेषम् ॥ ३॥  
आजानुदीर्घभुजमञ्चितकञ्जनाभम्  
आलोलनेत्रमसितोत्पलकर्णपूरम् ।  
आरूढपक्षिपतिमाश्रितकालमेघं  
सञ्चिन्तयामि नृपगोपकुमारवेषम् ॥ ४ ॥  
फुल्लातसीकुसुमकान्तिमुषं कुमार-  
सौन्दर्यशेवधिमुदारगुणाभिरामम् ।  
लक्ष्म्यालयं कलितकौस्तुभमम्बुजाक्षं  
सञ्चिन्तयामि नृपगोपकुमारवेषम् ॥ ५॥  
हस्तारविन्दयुगलीधृतशङ्खचक्र  
पीताम्बरं मकरकुण्डलदीप्तगण्डम् ।  
हाराभिराममभिरामकरागुलीयं  
सञ्चिन्तयामि नृपगोपकुमारवेषम् ॥ ६ ॥  
कन्दर्पकान्तिमरुणाधरमायताक्षं  
'कस्तूरिकातिलकशोभितफालभागम् ।  
पूर्णेन्दुबिम्बवदनं मधुरावलोकं  
सञ्चिन्तयामि नृपगोपकुमारवेषम् ॥ ७॥  

श्रीगोपालस्तोत्रम्  
बाल बाल बालमेव स्मरागः  
नीलं नील नीलमालोकयामः ।  
गोपं गोपं गोपमेवाश्रयामः  
बालं नीलं गोपवेषं भजामः ॥ ८॥  

वीक्षा[नीलालकावृतमुखं तव कुण्डलश्री  
गण्डस्थलाधरसुधां सदयावलोकम् ।  
दनाभयं च भुजदण्डयुगं विलोक्य  
वक्षः श्रियो विहरणं च भवाम दासाः ॥ २॥  

॥ इति श्रीगोपालस्तोत्रं सम्पूर्णम् ॥  