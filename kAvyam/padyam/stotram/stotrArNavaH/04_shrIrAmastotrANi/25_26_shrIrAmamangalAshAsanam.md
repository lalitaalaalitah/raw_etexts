---
title: २५ २६ श्रीराममङ्गलाशासनम्

---
. श्रीमन्मार्ताण्डवंशे दशरथनृपतेरात्मजत्वं प्रपन्नः  
साकं शेषारिसङ्घनिशिचरनिवहं संहरिष्यन् सुरार्थे ।  
गुर्वादेशेन हत्वा पथि रजनिचरी प्राप्य सिद्धाश्रमं यः  
चक्रे यज्ञस्य रक्षां स दिशतु भगवान् मङ्गलं रामचन्द्रः ॥१॥  
राज्य गच्छन् मुनीनामथ पथि विगलच्छापशल्यामहल्यां  
कृत्वा भङ्क्त्वा भवानीरमणभुजसरोजालयं चापदण्डम् ।  
पाणौ कृत्वावनेयीं भृगुसुतविजयी भ्रातृभिः प्राप्तदारैः  
योऽवात्सीदात्मपुर्या स दिशतु भगवान् मङ्गलं रामचन्द्रः॥२॥  
मातुर्वाचा सुमित्रातनयजनकजामात्रमित्रप्रविष्टः-  
कान्तारं शान्तचेताः कलशभवमुनेराश्रमं प्राप्य भूयः।  
प्रीत्यै तस्य प्रतिज्ञां निशिचरकुलनिर्मूलनायात्तरोषः  
चक्रे यो विश्ववीरः स दिशतु भगवान् मङ्गलं रामचन्द्रः ॥ ३॥  
यस्या भ्राता दशास्यो निशिचरतरुणी कामुकी कारयित्वा  
भ्रात्रा तां कृत्तनासा झदिति खरमुखं राक्षसौघं च हत्वा ।  
मायाशक्त्यैव रक्षोमुषितजनकजः क्लासुग्रीवतख्यः  
यो जघ्ने वानरेन्द्रं स दिशतु भगवान् मङ्गलं रामचन्द्रः ॥४॥  
नष्टां कान्तां विचेतुं दिशि दिशि चलिते वानराणां निकाये  
श्रुत्वा कान्ताप्रवृत्तिं पवनसुतगिरा प्राप्तपाथोधितीरः ।  
आग्नेयास्त्रानुभावक्षपितमदभरं दीनदीनं नदीनं  
तेने यो मानशाली स दिशतु भगवान् मङ्गलं रामचन्द्रः ॥५॥  
मध्येपाथोधि बद्धां झटिति गिरिशतैः सेतुमालैक्य लङ्का  
हत्वा सत्रातृमित्र रणशिरसि रुषा रावणं दारचोरम् ।  
कान्तां स्वीकृत्य शुद्धां ज्वलनपतनतः प्राप्य रम्यामयोध्या  
योऽवात्सीदात्तमोदः स दिशतु भगवान् मङ्गलं रामचन्द्रः ॥ ६॥  
यो नित्यं रामचन्द्रस्तुतिमिति जपति ध्वस्तसरिसङ्घो  
भुक्त्वा भोगानभीष्टानभिनवयशसा पूरयित्वा त्रिलोकीम् ।  
. अन्ते सञ्चिन्त्य कान्ताधनतनयगृहायेषु रूढं ममत्वं  
साक्षादालीयतेऽसौ भगवति भवसिन्धुप्लवे चक्रपाणौ ॥७॥  
श्रीराघवं दशरथात्मजमप्रमेयं  
सीतापति रघुकुलान्वयरत्नदीपम् ।  
आजानुबाहुमरविन्ददलायताक्षं  
रामं निशाचरविनाशकरं नमामि ॥८॥  

॥ इति श्रीराममङ्गलाशासनं सम्पूर्णम् ॥  