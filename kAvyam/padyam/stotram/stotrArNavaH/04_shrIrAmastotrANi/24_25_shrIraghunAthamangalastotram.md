---
title: २४ २५ श्रीरघुनाथमङ्गलस्तोत्रम्

---
 
मङ्गलं लोकरामाय रघुरामाय मङ्गलम् ।  
मङ्गलं पद्मवक्त्राय रामभद्राय मङ्गलम् ॥ १॥  
मङ्गलं कोसलेन्द्राय रामचन्द्राय मङ्गलम् ।  
मङ्गलं मम नाथाय रघुनाथाय मङ्गलम् ॥ २ ॥  
मङ्गलं रणधीराय रघुवीराय मङ्गलम् ।  
मङ्गलं सत्यसन्धाय राजसिंहाय मङ्गलम् ॥ ३ ॥  
मङ्गलं निरवद्याय वेदवेद्याय मङ्गलम् ।  
मङ्गलं मुक्तिमूलाय मेघनीलाय मङ्गलम् ॥ ४ ॥  
मङ्गलं सत्वरध्वस्तरुद्रचापाय मङ्गलम् ॥  
मङ्गलं जानकीनेत्रपूर्णपात्राय भङ्गलम् ॥ ५ ॥  
मङ्गलं मिथिलानाथमौलिरत्नाय मङ्गलम् ।  
मङ्गलं निस्सपत्नाय मङ्गलं नीलशालिने ॥ ६ ॥  
मङ्गलं मैथिलीधन्यवनवासाय मङ्गलम् ।  
मङ्गलं लक्ष्मणोपात्तभृत्यकृत्याय मङ्गलम् ॥ ७ ॥  
मङ्गलं गुहसङ्गेन गङ्गाफूलनिवासिने ।  
मङ्गलं गौतमीतीरपारिजाताय मङ्गलम् ॥ ८॥  
मङ्गलं दण्डकारण्यवासिनियन्तचेतसे ।  
मङ्गलं शबरीदत्तफलमूलाभिलाषिणे ॥ ९ ॥  
मङ्गलं सद्गुणारोपचापहस्ताय मङ्गलम् ।  
मङ्गलं वायुपुत्रेण वन्दनीयाय मङ्गलम् ॥ १० ॥  
मङ्गलं वालिसुग्रीवहर्षशोकाभिघातिने ।  
मङ्गलं मैथिलीमौलिमणिरञ्जितवक्षसे ॥ ११ ॥  
मङ्गलं सर्वलोकानां शरण्याय महीयसे ॥  
मङ्गलं सागरोत्साहशृङ्गभङ्गाविधायिने ॥ १२ ॥  
मङ्गलं वासवामित्रमर्दनोवृत्तबाहवे ।  
मङ्गलं विश्वमित्राय विद्रावणदयादृशे ॥ १३ ॥  
मङ्गलं वीक्षमाणाय मैथिलीवदनाम्बुजम् ।  
. मङ्गलं विनिवृत्ताय पुरं पौरनिवृत्तये ॥ १४ ॥  

श्रीराममङ्गलाशासनम्  
३३१  
मङ्गलं भरतप्रीतिप्राप्तराज्याय मङ्गलम् ।  
मङ्गलं मैथिलीयोगमहनीयाय मङ्गलम् ॥ १५ ॥  
मङ्गलं हारकोटीरपादपीठाय मङ्गलम् ।  
भङ्गलं रणधुर्याय तुङ्गपन्नगशायिने ॥ १६ ॥  
मङ्गलं सयजामात्यसान्निध्यकृतचेतसे ।  
मङ्गलं मानुषे लोके वैकुण्ठमिति तिष्ठते ॥ १७ ॥  

शेषशैलनिवासाय श्रीनिवासाय मङ्गलम् ।  
मङ्गलं वेधसो वेदिमेदिनीग्रहमेधिने ॥ १८ ॥  
वरदाय दयाधाम्ने वीरोदाराय मङ्गलम् ।  
मङ्गलं धनदादानदत्तसक्तिपि सम्पदे (?) ॥ १९ ॥  
मङ्गलं नारसिंहाय नरसिंहाय मङ्गलम् ।  
मङ्गलं मामहीनीलानित्यमुक्तैकचक्षुषे ॥ २० ॥  
य इदं कीर्तयेन्नित्यं मङ्गलं मङ्गलस्तवम् ।  
वर्तयेत् पुरतस्तस्य मङ्गलायतनं हरिः ॥ २१ ॥  

॥ इति श्रीरघुनाथमङ्गलं सम्पूर्णम् ॥  