---
title: ०१ १ श्रीरामद्वादशनामस्तोत्रम्

---
अस्य श्रीरामद्वादशनामस्तोत्रमहामन्त्रस्य, निटिलाक्षो भगवान् ऋषिः, अनुष्टुप् छन्दः, श्रीरामचन्द्रो देवता; श्रीरामचन्द्रप्रीत्यर्थे जपे विनियोगः ।  

ओम् प्रथमं श्रीकर नित्यं द्वितीयं ततो] दशरथात्मजम् ।  

तृतीयं रामचन्द्रं च चतुर्थ रावणान्तकम् ॥ १ ॥  
पञ्चमं लोकपूज्यं च षष्ठमं[ष्ठं श्री]जानकीप्रियम् ।  
सप्तमं वासुदेवं च रामचन्द्रं तथाष्टमम् ॥ २ ॥  
नवमं ततो दूर्वादलश्यामं दशमं लक्ष्मणाग्रजम् ।  
एकादशं च गोविन्दं द्वादशं सेतुबन्धनम् ॥ ३ ॥  
एतानि द्वादशनामानि [द्वादशैतानि नामानि]त्रिसन्ध्यं यः पठेन्नरः ।  
दारिद्र्यदोषनिर्मुक्तो धनधान्यसमृद्धिकम् [मान् ] ॥ ४ ॥  
[सर्वसम्पत्प्रदं श्रेष्ठ सर्वकार्यवशीकरम् ।  
दिव्यदेहमवाप्नोति दीर्घमायुध्यवर्धनम् ॥ ५॥  

ग्रहरोग[दोष]विनाशं च सर्वकार्यफलप्रदम् ।  
अरण्ये देवसङ्ग्रामे महाभयनिवारणम् ॥ ६ ॥  
अर्धरात्रं जपेत् स्थित्वा सर्वारिष्टनिवारणम् ।  

इहजन्मसुखी भूत्वा तद्विष्णोः परमं [यायाद्विष्णोः परं] पदम् ॥७॥  
॥ इति श्रीब्रह्माण्डपुराणे ब्रह्मनारदसंवादे श्रीरामद्वादशनामस्तोत्रं सम्पूर्णम् ॥  