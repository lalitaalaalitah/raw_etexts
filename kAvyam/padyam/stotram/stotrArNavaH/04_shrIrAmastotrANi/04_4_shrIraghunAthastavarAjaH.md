---
title: ०४ ४ श्रीरघुनाथस्तवराजः

---
 सूत उवाच  
सर्ववेदार्थतत्त्वज्ञं व्यासं सत्यवतीसुतम् ।  

धर्मपुत्रः प्रहृष्टात्मा प्रत्युवाच मुनीश्वरम् ॥ १ ॥  
धर्मपुत्र उवाच  
भगवन् योगिनां श्रेष्ठ सर्वशास्त्रविशारद ।  
किं तत्त्वं किं परं[जप्यं] किं ध्यानं मुक्तिसाधनम् ।  

ज्ञातुमिच्छामि तत्सर्व ब्रूहि मे मुनिसत्तम ॥ २ ॥  
श्रीवेदव्यास उवाच  
धर्मराज महाभाग शृणु वक्ष्यामि तत्परम् ।  
यत्परं यद्गुणातीतं यज्ज्योतिरमलं शुभम् ॥ ३ ॥  
तदेव परमं नित्यं कैवल्यपदकारणम् ।  
श्रीरामेति परं जप्यं तारकब्रह्मसञ्ज्ञकम् ॥ ४ ॥  
ब्रह्महत्यादिपापन्नमिति वेदविदो विदुः ।  
श्रीराम राम रामेति ये वदन्त्यपि पापिनः ॥ ५॥  


तेषां मुक्तिश्च मुक्तिश्च भविष्यति न संशयः ।  
स्तवराजं पुरा प्रोक्तं नारदेन महात्मना ॥ ६ ॥  
तत्सर्व सम्प्रवक्ष्यामि हरिध्यानपुरःसरम् ॥  
तापत्रयाग्निशमनं सर्वपापनिकृन्तनम् ॥ ७ ॥  
दारिद्यदुःखामनं सर्वसम्पत्प्रदायकम् ।  
विज्ञानविमलं दिव्यं मोक्षकफलसाधनम् ॥ ८ ॥  

नमस्कृत्वा प्रवक्ष्यामि रामं कृष्णभनामयम् ।  
अयोध्यानगरे रम्ये रत्नमण्डपमध्यमे ॥ ९ ॥  
स्थिरे कल्पतरोर्मू ले रत्नसिंहासनं शुभम् ।  

तन्मध्येऽष्टदलं पद्मं नानारत्नसुशोभितम् ॥ १० ॥  
स्मरेद्दाशरथिं मध्ये सहस्त्रादित्यतेजसम् ।  
पितुरङ्कगतं राममिन्द्रनीलमणिप्रभम् ॥ ११ ॥  
कोमलाङ्गं विशालाक्षं विद्युद्वर्णाम्बरावृतम् ।  
भानुकोटिप्रतीकाशं किरीटेन विराजितम् ॥ १२ ॥  
रत्नप्रैवेयकेयूरहारकुण्डलमण्डिनम् ।  
रत्नकिङ्किणिमञ्जीरकटिसूत्रैरलङ्कृतम् ॥ १३ ॥  
श्रीवत्सकौस्तुभोरस्कं वनमालाविराजितम् ।  
दिव्यरत्नसमायुक्तं मुद्रिकाधैरलङ्कृतम् ॥ १४ ॥  
कर्पूरागरुकस्तूरीदिव्यगन्धानुलेपनम् ।  
तुलसीकुन्दमन्दारपुष्पमाल्यैरलङ्कृतम् ॥ १५ ॥  
राघवं द्विभुजं बालं राममीषस्मिताननम् ।  
योगशास्त्रेष्वभिरतं योगीशं योगधारिणम् ॥ १६ ॥  
सदा भरतसौमित्रिशत्रुघ्नपरिसेवितम् ।  
मुनिभिः सनकाद्यैश्च योगिवृन्दैश्च सेवितम् ॥ १७ ॥  
वीरं रघुवरं शान्तं धनुर्वेदविशारदम् ।  
मङ्गलायतनं देवं रामं राजीवलोचनम् ॥ १८॥  
सर्वशास्त्रार्थतत्त्वज्ञमानन्दरससुन्दरम् ।  
कौसल्यातनयं रामं धनुर्बाणधरं हरिम् ॥ १९ ॥  
एवं सञ्चिन्तयेद्रामं यज्ज्योतिज्योतिषां परम् ।  
प्रहृष्टमानसो भूत्वा मुनिवर्यः स नारदः ॥ २० ॥  

श्रीरघुनाथस्वराजः  
सर्वलोकहितार्थाय तुष्टाव रघुनन्दनम् ।  
कृताञ्जलिपुटो भूत्वा चिन्तयेदद्भुतं हरिम् ॥ २१ ॥  
एवं सञ्चिन्तयेद्रामं यज्ज्योतिरमलं शुभम् ।  
यदेकं यत्पर नित्यं यदानन्दचिदात्मकम् ।  
तदेकं व्यापकं लोके तद्रूपं चिन्तयाम्यहम् ॥ २२ ॥  
विज्ञानहेतुं विमलायत्ताक्षं प्रज्ञानसन्दीप्यसुखैकहेतुम् रूपम् ] ।  
श्रीरामचन्द्रं हरिमादिदवं परात्परं राममहं भजामि ॥ २३ ॥  
कविं पुराणं पुरुषं पुरस्तात्परात्परं योगिनमीशितारम् ।  

अणोरणीयांसमनन्तवीर्य प्राणेश्वरं राममसौ ददर्श ॥ २४ ॥  
नारद उवाच--  
नारायणं जगन्नाथर्मामराम जगत्पतिम् ।  
कविं पुराणं वागीशं रामं दशरथात्मजम् ॥ २५ ॥  
राजराज रघुवरं कौसत्यानन्दवर्धनम् ।  
भर्ग वरेण्यं विश्वेयं रघुनाथं जगद्गुरुम् ॥२६॥  
सत्यं सत्यप्रियं श्रेष्ठं जानकीवल्लभं विभुम् ।  
सौमित्रिपूर्वजं शान्तं कामदं कमलेक्षणम् ॥ २७ ॥  
आदित्यं रविमीशानं घृणि सूर्यमनामयम् ।  
आनन्दरूपिणं सौम्यं राघवं करुणानिधिम् ॥ २८ ॥  
जामदग्निं तपोमूर्ति रामं परशुधारिणम् ।  
वाक्पतिं वरदं वाच्यं श्रीपतिं पुरुषोत्तमम् ॥ २९ ॥  
श्रीशार्ङ्गधारिणं देवं चिन्मयानन्दविग्रहम् ।  
हलधृग्विष्णुमीशानं बलरामं कृपानिधिम् ॥ ३०॥  
श्रीवल्लभं कलानाथं जगन्मोहनमच्युतम् ।  
मत्स्यकूर्मवराहादिरूपधारिणमव्ययम् ॥ ३१ ॥  
वामदेवं जगद्योनिमनादिनिधनं हरिम् ।  
गोविन्दं गोपति कृष्णं गोपीजनमनोहरम् ॥ ३२ ॥  
गोपालं गोमतीवासं गोपकन्यासमावृतम् ।  
विद्युत्पुञ्जप्रतीकाशं रामं कृष्णमनामयम् ॥ ३३ ॥  

गोगोपिकासमासीनं वेणुनादनतत्परम् ।  
कामरूपं कलावन्तं कामिन कामदं विभुम ॥ ३४ ॥  

२४०  
मन्मथं मधुरानाथं माधवं मकरध्वजम् ।  
श्रीधरं श्रीकरं श्रेयः श्रीनिवासं परात्परम् ॥ ३५ ॥  
भूतेशं भूरिदं भद्रं भूतिदं भूतिभूषणम् ।  
सर्वदुःखहरं देवं दुष्टदानववैरिणम् ॥ २६ ॥  
श्रीनृसिंह महाविष्णुं महसा दीप्रतेजसम् ।  
चिदानन्दमयं रामं प्रणवज्योतिरात्मकम् ॥ ३७ ॥  

आदित्यमण्डलगतं (निश्चिता)[सच्चिदात्मस्वरूपिणम् ।  
भक्तप्रियं पद्मनेत्रं भक्तानामीप्सितप्रदम् ॥ ३८ ॥  
कौसलेयं कलानाथं काकुत्स्थं कमलाप्रभुम् ।  
सिंहासने समासीनं सत्यव्रतमकल्मषम् ॥ ३९ ॥  
विश्वामित्रप्रियं दान्तं स्वदारनियतव्रतम् ॥  
यज्ञेशं यज्ञपुरुषं यज्ञपालनतत्परम् ॥ ४० ॥  
वालिप्रमथनं वीरं सुग्रीवेप्सितराज्यदम् ।  
नरवानरदेवैश्च सेवितं हनुमत्प्रियम् ॥ ४१ ॥  
सत्यसन्धं जितक्रोधं शरणागतवत्सलम् ।  
सर्वक्लेशापहरणं विभीषणवरप्रदम् ॥ ४२ ॥  
दशग्रीवहरं रौद्रं केशवं केशिमर्दनम् ।  
शुद्धं सूक्ष्म परं शान्तं तारकब्रह्मसञ्ज्ञितम् ॥ ४३ ॥  
सर्वभूतात्मभूतस्थं सर्वाधारं सनातनम् ।  
सर्वकारणकर्तारं निदानं प्रकृतेः परम् ॥ ४४ ॥  
निरामयं निराभासं विरवयं निरञ्जनम् ।  
नित्यानन्दं निराकारमद्वैतं तमसः परम् ॥ ४५ ॥  
परात्परतरं नित्यं सत्यानन्दं चिदात्मकम् ।  
मनसा शिरसा नित्यं प्रणमामि रघूत्तमम् ॥ ४६ ॥  
वेदान्तवेद्यं कविमीशितार  
मनादिमध्यान्तविहीनमाद्यम् ।  
अगोचरं निर्मालमेकरूपं  
नमामि रामं तमसः परस्तात् ॥ ४७ ॥  
विभूतिदं विश्वसृजं विराम  
राजेन्द्रमीशं रघुवंशनाथम ।  

श्रीरघुनाथस्तवराजः  
अचिन्त्याव्यक्तमचिन्त्यरूपं  
भजामि रामं तमसः परस्तात् ॥ ४८ ॥  

तत्त्वस्य रूपं पुरुषं पुराणं  
स्वतेजसा पूरितलोकनाथम् ।  
राजाधिराज रविमण्डलस्थं  
विश्वेश्वरं राममहं भजामि ॥ ४९ ॥  

मुनीन्द्रगुह्यं परिपूर्णमेकं  
कलानिधि कल्मषनाशहेतुम् ।  
परात्परं तत्परमं पवित्रं  
नमामि नित्यं महतो महान्तम् ॥ ५० ।  
अनेकवेदात्मकमादिसञ्ज्ञ  
माद्यं हरिं राममनन्तमूर्तिम् ।  
अपारसचित्सुखमेकरूपं  
नमामि रामं महतो महान्तम् ॥ ५१ ॥  
अशेषसंसारविकारहीन  
मानन्दसम्पूर्णमुखाभिरामम् ।  
समस्तसाक्षि[क्ष्यं]तमसः परस्ता  
नारायणं विष्णुमहं नमामि ॥ ५२ ॥  
ब्रह्मा विष्णुश्च रुद्रश्च देवेन्द्रो देवतास्तथा ।  

रुद्रादित्याश्च वसवः साध्याश्च मुनिपुङ्गवाः ॥ ५३ ॥  
विप्रा वेदास्तपो यज्ञाः पुराणं धर्मसंस्थिताः।  
वर्णाश्रमास्तथा धर्मा धर्मा वर्णाश्रमास्तथा ॥ ५४ ॥  

नागा यक्षाश्च गन्धर्वा दिक्पाला दिग्गजा दिशाः ।  

आदित्यादिप्रह[हा] चैव त्वमेव रघुपुङ्गव ॥ ५५ ॥  
सप्त द्वीपाः समुद्राश्च नगा नद्यस्तथा द्रुमाः ।  
स्थावरं जङ्गमं चैव त्वमेव पुरुषोत्तम ॥ ५६ ॥  

देवतियङ्मनुष्यणां दानवानां तथैव च ।  
माता पिता तथा भता त्वमेव रघुनन्दन ॥ ५७ ॥  

२४२  
श्रीरारास्तोनेषु  
शान्तं सर्वगतं सूक्ष्म परब्रह्मस्वरूपिणम् ।  
राजीवलोचदं रामं प्रणमामि जगत्पतिम् ॥ ५८ ॥  
ततः प्रसन्नः श्रीरामः प्रोवाच मुनिपुङ्गवम् ।  

तुष्टोऽस्मि मुनिशार्दूल वृणीष्व वरमुत्तमम् ॥ ५९ श्रीनारद उवाच  
यदि दृष्टोऽसि सर्वज्ञ श्रीराम करुणानिधे ।  
त्वन्मूर्तिदर्शनादेव कृतार्थोऽस्मि किमीसितम् ॥ ६० ॥  
धन्योऽहं कृतकृत्योऽस्मि पुण्योऽई पुरुषोत्तम ।  
अद्य मे सफलं जन्म जीवितं च सुजीवितम् ॥ ६१ ॥  
अद्य मे सफलं सर्वमद्य में सफलं तपः ॥  
अद्य मे सफलं ज्ञानं त्वत्पदाम्भोजदर्शनात् ॥ ६२ ॥  
अद्वैतं विमलं ज्ञानं त्वन्नामस्मरणं तथा ।  

त्वत्पदाम्भोजसद्भक्तिं देहि मे रघुनन्दन ॥ ६३ ॥  
श्रीराम पवाच------  
ततः परमसुप्रीतो रामः प्राह सनातनः ।  

मुनिवर्य महाभाग पुनरिष्टं ददामि ते ॥ ६४ ॥  
श्रीनारद उवाच  
वरं न याचे रघुनाथ युष्म  
त्पादाब्जभक्तिः सततं ममास्तु ।  
इमं प्रियं राम वरं प्रयच्छ  
पुनः पुनस्त्वामिदमेव याचे ॥ ६५ ॥  
इत्येवमुदितो रामः प्रादात्तस्मै वरत्रयम् ।  
सर्वसौभाग्यसम्पत्तिदायकं मुक्तिदं शुभम् ॥ ६६ ॥  
इति श्रीरघुनाथस्य स्तवराज महोत्तमम् ।  
ब्रह्मपुत्रेण कथितं वेदानां सारमुत्तमम् ॥ ६७ ॥  

गुह्याद्गुह्यतमं राजस्तव स्नेहात् प्रकीर्तितम् ।  
यः पठेच्छणुयाद्वापि त्रिसन्ध्यं श्रद्धयान्वितः ॥ ६८ ॥  
ब्रह्महत्यादिपापानि तत्समानि बहूनि च ॥  
सुवर्णस्तेयपापानि तत्समानि बहूनि च ॥ ६९ ॥  
सुवर्णस्तेयपापानि (गुरुतल्पायुतानि) [तत्समानि बहूनि] च ।  
सर्वपापैः प्रमुच्यन्ते कल्पायुतशतोद्भवैः ॥ ७० ॥  

श्रीरामतारावलिः वाचिकं मानसं पापं करणा समुपार्जितम् ।  
श्रीरामस्मरणेनैव व्यपोहतु न संशयः ॥ ७१ ॥  
गीतानामसहस्ते द्वे स्तवराजो ह्यनुस्मृतः ।  
यस्य कुक्षौ तु वर्तन्ते स वै नारायणः स्मृतः ॥ ७२ ॥  
श्रीरामचन्द्र रघुपुङ्गव राजवर्य  
राजेन्द्र राम रघुनायक राघवेश ।  
राजाधिराज रघुनन्दन राघवेश  
दासोऽहमद्य भक्तः शरणं गतोऽस्मि ॥ ७३ ॥  
श्रीरामरामरामेति रमे रामे मनोरमे ।  
सहस्त्रनाम तत्तुल्यं रामनाम वरानने ॥ ७४ ॥  
इदं सत्यमिदं सत्यं सत्यं नैबातिरिच्यते ।  
राघवश्व परब्रह्म रामात किञ्चिन्न विद्यते ॥ ७५ ॥  
तस्माद्रामस्वरूप हि सत्यं सत्यमिदं जगत् ।  
रामाय रामभद्राय रामचद्राय वेधसे ॥ ७६ ॥  
रघुनाथाय नाथाय सीतायाः पतये नमः ।  
श्रीरामचन्द्रचरणसरोरुहाभ्यां नमः ॥ ७७ ॥  

॥ इति श्रीहिरण्यगर्भसंहितायां ब्रह्मनारदसंवादे  
श्रीरघुनाथस्तवराजः सम्पूर्णः ॥  