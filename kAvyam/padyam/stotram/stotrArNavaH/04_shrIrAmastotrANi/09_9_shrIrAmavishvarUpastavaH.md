---
title: ०९ ९ श्रीरामविश्वरूपस्तवः

---
 
सूत उवाच  
ततो बदरिकारण्यं पुण्यं प्राप्य सुधर्मधीः ।  

व्यासं मुनिवरश्रेष्ठं नत्वा भोष्मोऽब्रवीद्वचः ॥ १ ॥  

श्रीभीष्मः  
मया मुनिवर श्रेष्ठ विश्रुता हिं सहस्रशः ।  
गणेशशक्तिसूर्येशचक्रिणां स्तुतयोऽमलाः ॥ २ ॥  

श्रीरामविश्वरूपस्तवः  
२५१  
२५१  
किं श्रेष्ठं ब्रूहि मे तन्मुनीश्वर ।  

श्रीव्यासः  
च परं वरम् ॥ ३॥  
कोटिकोटिगुणाधिक्यं ब्रह्मणा कथितं पुरा ।  
वैष्णवस्तोत्रवर्येषु सर्दध्वापे नदीसुत ॥ ४ ॥  
अनन्तपुण्यफलदा रामस्येयं महास्तुतिः ।  
तामहं सम्प्रवक्ष्यामि शृणु भीष्म शुचित्रत ॥ ५ ॥  

सर्वपापप्रशमनी मानसेप्सितदायिनीम् ।  
निहत्य रावणं सङ्ख्ये त्रिलोकीजनदुर्जयम् ॥ ६ ॥  
महामोहमिवोद्रिक्तं ब्रह्मादत्तमहावरम् ।  
रामः परमधर्मात्मा मायामानुषविग्रहः ॥ ७ ॥  
अयोध्यानगरी प्राप्तो वृत्रहवामरावतीम् ।  
अथ तस्मिन् दिने पुण्ये शुभलग्ने शुभान्विते ॥ ८ ॥  

राघवस्याभिषेकार्थ मङ्गलं चक्रिरे जनाः ।  
वसिष्ठो वामदेवश्च जाबालिरथ काश्यपः ॥ ९॥  
मार्कण्डेयञ्च मौद्गल्यः पर्वतो नारदस्तथा ।  
एते महर्षयरतत्र जपहोमपुरस्सरम् ॥ १० ॥  
अभिषेकं शुभं चक्रुः श्रीरामं रघुसत्तमम् ।  
नानारत्नमये दिव्ये हेमपीठे शुभान्विते ॥ ११ ॥  
निवेश्य सीतया तस्मिन् जनार्दनमिव श्रिया।  

सौवर्णकलशैर्दिव्यैर्नानारत्नमयैः शुभैः ॥ १२ ॥  
सर्वतीर्थोदकैः पुण्यैर्मङ्गलद्रव्यसंयुतैः ।  
दूर्वाग्रतुलसीपत्रगन्धपुष्पसमन्वितैः ॥ १३ ॥  
मन्त्रपूतजलैः शुभैर्मुनयः संशितव्रताः ।  
जपन्तो वैष्णवान् मन्त्रांश्चतुर्वेदमयान् शुभान् ॥ १४॥  
अभिषेकं शुभं चक्रुः काकुत्स्थं जगतां पतिम् ।  
तस्मिन् शुभतरे लग्ने देवदुन्दुभयो दिवि ॥ १५ ॥  

२५२  

निनेदुः पुष्पवर्षाणि ववृषुश्च समन्ततः ।  
दिव्याम्बरभूषणैश्च दिव्यगन्धानुलेपनैः ॥ १६ ॥  
पुष्पैर्नानाविधैर्दिव्यैर्देव्या सह रघूद्वहम् ।  
अलङ्कृतः स शुशुभे मुनिभिर्वेदपारगैः ॥ १७ ॥  
छत्रं च चामरं दिव्यं धृतवॉल्लक्ष्मणस्तदा ।  
पार्श्व भरतशत्रुघ्नौ तालवृन्तौ विवेजतुः ।१८॥ 
दर्पणं प्रददौ श्रीमान् राक्षसेन्द्रो विभीषणः ।  
दधार पूर्णकलशं सुग्रीवो वानरेश्वरः ॥ १९ ॥  
जाम्बवांश्च महातेजाः पुष्पमालां मनोरमाम् ।  
वालिपुत्रस्तु ताम्बूलं सकर्पूरं ददौ प्रियात् ॥ २० ॥  
हनुमान् दीपिका दिव्यां सुषेणस्तु ध्वजं शुभम् ।  
परिवार्य महात्मानं मन्त्रिणःसमुपासिरे ॥ २१ ॥  
धृष्टिर्जयन्तो विजयः सुराष्ट्रो राष्ट्रवर्धनः ।  
अकोपो धर्मपालश्च सुमन्त्रश्चाष्टमः स्मृतः ॥ २२ ॥  
राजानश्च नरव्याघ्रा नानाजनपदेश्वराः ।  
पौराश्च नैगमा वृद्धा राजानः पर्युपासते ॥ २३ ॥  
ऋश्च वानरेन्द्रैश्च मन्त्रिभिः पृथिवीश्वरैः ।  

राक्षसैजिमुख्यैश्च किङ्करैश्च समन्वितः ॥ २४ ॥  
परव्योम्नि यथा नित्यदैवतैः कमलापतिः ।  
तथा नृपवरः श्रीमान् साकेते शुशुभे सदा ॥ २५ ॥  
इन्दीवरदलश्यामं पद्मपत्रनिभेक्षणम् ।  
आजानुबाहुं काकुत्स्थं पीतवस्त्रधरं हरिम् ॥ २६ ॥  
कम्बुग्रीवं महोरस्क विचित्राभरणैर्युतम् ।  
देव्या सह समासीनमभिषिक्तं रघूत्तमम् ॥ २७॥  
विमानस्थाः सुरगणा हर्षनिर्भरमानसाः।  
तुष्टुवुर्जयशब्दैश्च गन्धर्वाप्सरसां गणाः ॥२८॥  
अभिषिक्तस्तदा रामो वसिष्ठायैः समन्त्रिभिः ।  
शुशुभे सीतया देव्या नारायण इव श्रिया ॥ २९ ॥  

श्रीरामविश्वरूपस्तवः  
२५३  
अत्यमर्त्यतया रूपमुयमातीतमुज्ज्वलम् ।  
दृष्टा तुष्टाव हृष्टात्मा शङ्करो द्रष्टुमागतः ॥ ३० ॥  
कृताञ्जलिपुटो भूत्वा सानन्दो गद्गदाधुलः ।  
हर्षयन् सकलान् देवान् मुनीनपि च मानवान् ॥ ३१ ॥  

नमो मूलप्रकृतये नित्याय परमात्मने ।  
सच्चिदानन्दरूपाय विश्वरूपाय वेधसे ॥ ३२ ॥  
नमो निरन्तरानन्दमूलकन्दाय विष्णवे।  
जगत्त्रयकृतानन्दमूर्तये दिव्यमूर्तये ॥ ३३ ॥  
नमो ब्रह्मेशपूज्याय सर्वदेवमयाय च ।  
नमो विष्णुस्वरूपाय सर्वरूपाय ते नरः ॥ ३४ ॥  
उत्पत्तिस्थितिसंहारकारिणे त्रिगुणात्मने ।  
नमोऽस्तु निर्गतोपाधिस्वरूपाय मुदात्मने ॥ ३५ ॥  
अनया दिव्यया देव्या सीतयोपाधिधारिणे ।  
नमः पुम्प्रकृतिभ्यां च युवाभ्यां जगतां कृते ॥ ३६ ॥  
जगन्मातापितृभ्यां च सीतायै राघवाय च ।  
नमः प्रपश्चरूपिण्यै निष्प्रपत्रस्वरूपिणे ॥३७ ॥  
नमो ध्येयस्वरूपिण्यै योगिध्येयात्मधारिणे ।  
परिणामापरीणामनित्याभ्यां च नमो नमः ॥ ३८ ॥  
कूटस्थबीजरूपाभ्यां जानक्यै राघवाय च ।  
सीता लक्ष्मीर्भवान् विष्णुः सीता गौरी भवान् शिवः ॥ ३९ ॥  
सीता स्वयं हि सावित्री स्वयं ब्रह्मा चतुर्मुखः।  
सीता शची भवानिन्द्रः सीता भैमी नलो भवान् ॥ ४०॥  
सीता संहारीणी देवी यमरूपधरो भवान् ।  
सीता तु मानसी देवी निर्ऋतिस्त्वं रघूत्तम ॥ ४१ ॥  
सीता तु भार्गवी देवी वरुणो यादसां पतिः ।  
सीता सदागतिर्देवी जगत्प्राणधरो भवान् ॥ ४२ ॥  

सीता तु सर्वसम्पत्तिः कुबेरस्त्वं जगत्पते ।  
सीता च देवी रुद्राणी भवान् रुद्रो महाबलः ॥४३॥  

२५४  
सीता तु रोहिणी देवी चन्द्रस्त्वं लोकसौख्यदः ।  
सीता सञ्ज्ञा भवान् सूर्यः सीता रात्रिभवान् दिनम् ॥ ४४॥  
सीता देवी महाकाली महाकालो भवान् खलु ।  
स्त्रीलिङ्गं त्रिषु लोकेषु यत्तत्सर्वं हि जानकी ॥ ४ ॥  
पुनामलामिछतं वस्तु यत्तत्सर्वं भवान् प्रभो।  
सर्वत्र सर्वदेहेषु सीता षट्चक्रधारिणी ॥ ४६॥  
तथा त्वमपि च क्षान्तस्त्रीजातिविश्वभासिनी।  
तस्माद्विश्वमिदं प्रोक्तं युवाभ्यां परिचिह्नितम् ॥ ४७ ॥  
चिह्नितं शिवशक्तिभ्यां शरीरं नान्तरा प्रभो।  

आवां राम जगत्पूज्यौ मम पूज्यौ युवां सदा ॥ ४८॥  
त्वन्नामजापिनी गौरी त्वन्मन्त्रजपवानहम् ।  
मुमुक्षोमणिकण्ठ्यन्धु रन्ध्रोदकनिवासिनः (?) ॥ ४९ ॥  
अहं दिशामि ते मन्त्रं तारकब्रह्मवाचकम् ।  
श्रीरामरामरामेतीत्येतत्तारकमुच्यते ॥ ५० ॥  

अतस्त्वं जानकीनाथ परं ब्रह्मासि निश्चितम् ।  
त्वन्मायामोहिताः सर्वे न त्वां जानन्ति तत्वतः ॥ ५१ ॥  
इत्युक्तः शम्भुना रामः प्रसादप्रवणोऽभवत् ।  
विश्वरूपधरः श्रीमानद्भुताकारदर्शनः ॥ ५२ ॥  
तं तथारूपमालोक्य नरवानरदेवताः ।  
न द्रष्टुमपि शक्तास्ते तैजसं महदद्भुतम् ॥ ५३ ॥  
भयाद्वै त्रिदशश्रेष्ठाः प्रणेमुश्चातिभक्तितः।  
भीता विज्ञाय रामोऽपि नरवानरदेवताः ।  

मायामानुषतां प्राप्य सर्वानेवाब्रवीद्वचः ॥ ५४॥  
श्रीरामचन्द्रः  
शृणुध्वं देवता यो मां प्रत्यहं संस्तविष्यति ।  
स्तवेन शम्भुनोक्तेन वेदतुल्येन मानवः ॥ ५५ ॥  
विमुक्तः सर्वपापेभ्यो मत्सारूप्यं समश्नुते ।  
रणे जयमवाप्नोति न कचित् परिभूयते ॥ ५६ ॥  
भूतवेतालकृत्यादिग्रहैश्वापि न बाध्यते ।  
अपुत्रो लभते पुत्रं पति विन्दति कन्यका ॥ ५७ ॥  

श्रीरामसप्तर्षिस्तोत्रम्  
२५५ दरिद्रः श्रियमाप्नोति स प्रभूतामनश्वराम् ।  
सर्वलोकप्रियो विद्वान् सर्वभूपालपूजितः ॥ ५८ ॥  

आत्मनोऽपि प्रियः स्त्रीणां जायते नात्र संशयः ।  
निर्विघ्नः सर्वकार्येषु सर्वारम्भो भवेन्नरः ॥ ५५ ॥  
यं यं कामयते मर्त्यः सुर्दुर्लभमनोरथम् ।  
पण्मासातं तमामोति स्तवस्थास्य प्रकीतनारत् ॥ ६० ॥  
सर्ववदेषु यत्पुण्यं सर्वतीर्थवरेषु च ।  

सर्वयज्ञेषु दानेषु तत्सर्व लमते फलान् ॥ ६१ ॥  
श्रीव्यासः---  
इत्युक्त्वा रामचन्द्रोऽपि प्रपूज्य च महेश्वरम्।  
ब्रह्मादित्रिदशैः सर्वैर्विससर्ज समन्वितम् ॥ ६२ ॥  

अर्चिता मानिताः सर्वानरवानर देवताः ।  
विसृष्टा रामचन्द्रेण प्रीत्या परमया युताः ॥ ६३ ॥  
इत्थं विसृष्टाः खलु ते च सर्वे  
स्वं स्वं पदं जग्मुरतीव तुष्टाः ।  
हृष्टाः पठन्तः स्तवमीश्वरोक्तं  
रामं स्मरन्तो नरविश्वरूपम् ॥ ६४ ॥  
॥ इति श्रीपाद्मपुराणे श्रीरामविश्वरूपसन्दर्शनस्तवः सम्पूर्णः ॥  