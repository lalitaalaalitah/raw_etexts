---
title: १४ १४ श्रीरामशतकम्

---
 आपादकेशमतिसुन्दरदिव्यगात्रं  
श्रीपादरेणुहृतगौतमदारशापम् ।  
कोपातिरक्तनयनक्षुभिताम्बुराशि  
भूपालसूनुमवलोकय रामचन्द्रम् ॥ १॥  
कोदण्डकोटिविनिवेशितबाहुदण्ड  
आखण्डलाद्यमरपातितपुष्पवर्षम् ।  
अयोधनक्षितिरजःपरिधूसराङ्ग  
मव्याचिरं रघुपतेरवसनशत्रोः ॥२॥  
चन्द्रोपमं मलयचन्दनरूषिताङ्गं-  
मन्दारष्पपरिपूजितपादपद्मम् ।  
ब्रह्मेन्द्रदेवमुनियोगिगणावृतं तं  
वन्देऽरविन्दनयनं रघुरामचन्द्रम् ॥३॥  
सम्पूर्णचन्द्रवदनं सरसीरुहाक्षं  
माणिक्यकुण्डलधरं मकुटाभिरामम् ।  
चाम्पेयगौरवसनं शरचापहस्तं  
श्रीरामचन्द्रमनिशं कलयामि चित्ते ॥४॥  
सीतापति कमलपत्रविशालनेत्रं  
राम कृपाकरमनन्तगुणानुरक्तम् ।  
इन्द्रादिसर्वसुरसिद्धसुपूजिताधिं  
नित्यं भजेऽहमसुनायकमप्रमेयम् ॥ ५॥  
एकेन बाणमितरेण करेण चापं  
हारं वहन्तमुरसा शिरसा जटाश्च ।  
सीतासहायमनुजेन वने चरन्तं  
श्रीरामचन्द्रमनिशं कलयामि चित्ते ॥ ६॥  
संसारसागरसमुद्धरणैकमन्त्रं  
ब्रह्मादिदेवमुनिसेवितसिद्धमन्त्रम् ।  
दारियदुःखभवरोगविनाशमन्त्रं  
सेवे सदा गुणनिधि रघुरामचन्द्रम् ॥७॥  

श्रीरामशतकम्  
सीतासमेतमजिनाम्बरमप्रमेयं  
सौमित्रिणा नियतसेवितपादयुम्मम् ।  
नीलोत्पलद्युतिमनन्तगुणं प्रशान्तं  
श्रीरामचन्द्रमनिशं कलयामि चित्ते ॥ ८॥  
श्रीराघवं दशरथामजपप्रमेयं  
सीतापति रघुकुलान्वयरत्नदीपम् ।  
आजानुबाहुमरविन्ददलायताएं  
रामं निशाचरविनाशकरं नमामि ॥ ५ ॥  
श्रीराघवं दशमुखान्तकमम्बुजाक्षं  
सीतामनोरभणभम्बुदनीलदेहम् ।  
काकुत्स्थवंशपयसान्निधिपूर्णचन्द्र  
श्रीरामचन्द्रमनिशं शिरसा नमामि ॥ १० ॥  
राकाशशाङ्कवदनं रघुवंशदीपं  
राजाधिराजतनयं रमणीयमूर्तिम् ।  
रात्रिश्चरान्तकमनन्तगुणं मनोज्ञ  
श्रीरामचन्द्रमनिशं शरणं भजेऽहम् ॥ ११ ॥  
कन्दर्पकोटिसदृशं करुणाम्बुराशिं  
काकुत्स्थवंशकनकाचलरत्नदीपम् ।  
कजातपत्रनयनं करचापवाणं  
कल्याणराममनिशं शरणं भजेऽहम् ॥ १२ ॥  
विश्वाधिपं विबुधपूजितपादपद्म  
विप्रप्रियं विमलपङ्कजपत्रनेत्रम् ।  
विद्यात्मकं विजितराक्षसवीरकोटिं  
श्रोवीरराममनिशं शरणं भजेऽहम् ॥ १३ ॥  
पद्मासनादिपुरुहूतसुरार्चितं तं-  
पापान्धकारतरणिं पवनात्मजेशम् ।  
पक्रेरहाक्षमखिलश्रुतिमौलिसार  
पट्टाभिराममनिशं शरणं भजेऽहम् ॥ १४ ॥  
श्रीवत्सहारमकुटाङ्गदभूषिताङ्गं  
श्रीभारतीविधृतचामरवीज्यमानम् ।  
श्रीनायकं शिवविरिश्चिनुताधिपीठं  
श्रीरामचन्द्रमनिशं शरणं भजेऽहम् ॥ १५ ॥  

२७२  

यत्पादपङ्कजरजः श्रुतिभिर्विमृद्य ग्य]  
यन्नाभिपङ्कजभवः कमलासनश्च ।  
यनामसाररसिको भगवान् पुरारिः  
श्रीरामचन्द्रमनिशं कलयामि चित्ते ॥ १६॥  

हा राम हा रमण हा जगदेकवीर-  
हा नाथ हा रघुपते करुणालवाल ।  

हा जानकीरमण हा जगदेकन्धो-  
हा रामभद्र जनपालक पाहि नित्यम् ॥ १७ ॥  
हा वीर हा दशरथात्मज मैथिलीश  
हा देव हा पवनजप्रिय दीनबन्धो ।  
हा धीर हा दशमुखान्तक लोकनाथ  
हा भूप हा भरतपूर्वज पाहि नित्यम् ॥ १८ ॥  
जानाति राम तव नामरुचिं महेशो  
जानाति गौतमसती चरणप्रभावम् ।  
जानाति दोर्बलपराक्रममीशचापो  
जानात्यमोघपटुबाणगति पयोधिः ॥ १९ ॥  
जानाति राम तव चित्तगतिं हनूमान्  
जानाति राम तव सख्यरुचिं कपीन्द्रः।  
जानाति राम तव युद्धगतिं दशास्यो  
जानाति राम विमतानुज एव सत्यम् ॥ २० ॥  
श्रीराम राम रघुनन्दन राम राम  
श्रीराम राम भरताग्रज राम राम ।  
श्रीराम राम हनुमप्रिय राम राम  
श्रीराम राम शरणं भव राम राम ॥ २१ ॥  

श्रीरामचन्द्र करुणाकर रामचन्द्र  
राजेन्द्रचन्द्र रघुवंशसमुद्रचन्द्र ।  
सुग्रीवनेत्रयुगलोत्पलपूर्णचन्द्र  
सीतामनःकुमुदचन्द्र नमो नमस्ते ॥ २२ ॥  
वन्देन्दु[ऽब्ज]मौलिमणिशोभिपदारविन्द  
वन्दे सुचापशरशोभिकरारविन्दम् ।  

mun  
1. विमतस्य शत्रो रावणस्य अनुजः विभीषणः ।  

२७३  
श्रीरामशतकम् वन्दे सदा गिमतलसद्वदनारविन्दं  
वन्दे कटाक्षविलसन्नयनारविन्दम् ॥ २३ ॥  
वन्दे रघूत्तमकुलार्णवपूर्णचन्द्र  
वन्दे दशाननभुजङ्गविहगमेन्द्रम् ।  
वन्दे समर्पितकवीन्द्रसुरामरेन्द्र - वन्दे कृपाजलनिधिं रखुरामचन्द्रम् ॥ २४ ॥  

भवतिमिरपतङ्गं पापतूलस्फुलिङ्गं  
प्रणवतरुविहङ्गं भक्तचित्ताजभृङ्गम् ।  
निगमवनकुरङ्गं नीरदश्यामलाङ्गं  
रघुकुलगिरिशृङ्गं नौमि सीतान्तरङ्गम् ॥ २५ ॥  
सरसिजदलनेनं सर्वलोकैकमित्र  
दशरथवरपुत्रं नीलजीमूतगानम् ।  
सकलजनपवित्र सर्वदा सञ्चारित्रं  
विधृतकनकवस्त्रं[नेत्रं नौमि सीताकलत्रम् ॥ २६ ॥  
वदनजितनिशेशं कोटिसूर्यप्रकाश  
सकलजगदीशं माल्यसंशोभिकेशम् ।  
निखिलसुरमुनीशं दूतशाखामृगेशं  
विजितनिशिचरेशं नौम्यहं जानकीशम् ॥ २७ ॥  
सकलभुवनराजं सर्वशास्त्रार्थबीज  
नयनजितसरोजं सर्वदा सत्समाजम् ।  
अघकरिमृगराज सेवकामर्त्यराज  
दशरथसुतनूजं नौम्यहं राजराजम् ॥ २८ ॥  
निगमविपिनकीरं वेदवेदान्तसारं  
भवजलनिधिपारं कण्ठसंशोभिहारम् ।  
तुहिनशिखरधीरं जानकीप्रेमदारं  
रुचिरतरशरीरं नौम्यहं रामवीरम् ॥ २९ ॥  
दशरथनृपबालं वेदकल्पद्रमूलं  
नतजनपरिपालं सर्वदा लोकपालम् ।  
विधृतकनकचेलं वानरेन्द्रादिजालं  
मरतकमणिनीलं नौमि सीतानुकूलम् ॥ ३०॥  

1. जालम् = गर्वः  
२७४  
नतसुरनिकुरुम्बं वक्त्रशीतांशुबिम्ब  
कलभगतिविडम्ब दीनचित्तावलम्बम् ।  
सहचरविधिसाम्बं सर्वदा सत्कदम्बं  
करविवृतकलम्ब नौभि सीताकुटुम्बम् ॥ ३१ ॥  

रघुकुलमणिदीपं सर्वलोकैकभूपं ।  

हृतजनपरितापं दत्तदीनादिगोपम् ।  
धृतमकुटकलापं हस्तविन्यस्तचापं  
कृतजलनिधिकोपं नौमि कल्याणरूपम् ॥ ३२ ॥  
पवनतनयदूतं सर्वदा मन्त्रगीतं  
कुशलववरतातं रावणादिप्रघाताम् ।  
धृतलसदुपवीतं चन्दनात्यन्तशीतं  
त्रिभुवनजनपूतं नौमि सीतासमेतम् ॥ ३३ ॥  
विकचकमलतुण्डं चापविद्यातिशौण्डं-  
करिकरभुजदण्डं कुण्डलाशोभिगण्डम् ।  
नखजितशशिखण्डं हस्तसंशोभिकाण्ड  
विधृतमणिशिखण्ड नौमि रामं प्रचण्डम् ॥ ३४॥  
निगमशिरसि रत्नं सर्वलोकैकरत्नं  
दशरथसुतरत्नं सीतया सेव्यरत्नम् ।  
भुवनवलयरत्नं भू भुजामेकरनं  
रघुकुलधनरत्नं पातु मां रामरत्नम् ॥ ३५ ॥  
जगति विबुधमन्त्रं जानकीप्राणमन्त्रं  
विबुधविनुतमन्त्र विश्वविख्यातमन्त्रम् ।  
दशरथसुतमन्त्रं दैत्यसंहारमन्त्रं  
रघुपतिनिजमन्त्रं राम रामेति मन्त्रम् ॥ ३६ ॥  
सजलजलदनीलं सन्मुनिस्तुत्यलील  
निखिलनिगममूलं यातुधानान्तकालम् ।  
तिलकलसितफालं सर्वदा लोकपालं  
विधृतकनकचेलं नौमि सीतानुकूलम् ॥ ३७ ॥  
विमलकमलनेत्रं विस्फुरनीलगानं  
तपनकुलपवित्रं दानवध्वान्तमित्रम् ।  
भुवनहितचरित्रं भूमिपुत्रीकलत्रं  
रघुपतिवरपुत्रं नौम्यहं चन्द्रवक्त्रम् ॥ ३८ ॥  

૨૭ધ  
श्रीरामशतकम् मरतकमणिनीलो मातमातङ्गलीलो-  
मधुरवचनशीलो मारुतिप्रेममूलः ।  
मणिमुकुरकपोलो मैथिलीकेलिलोलो  
मम हृदि रघुपालो पातु मारीचकालः ॥ ३९ ॥  
त्रिदशकुमुदचन्द्रो दानवाम्भोजचन्द्रो  

मरुत[दितिज]तिमिरचन्द्रो योगिनां ज्ञानचन्द्रः।  
प्रणतनयनचन्द्रो भक्तिचित्तास्मिचन्द्रो  
ददनविजितचन्द्रः पातु मा रामचन्द्रः ॥ ४० ॥  
निखिलभुवननेता नित्यकल्याणदाता  
त्वमिति न हि विवादस्तत्र घण्टानिनादः ।  
जनयति मम हासं जातु चेतोनिवासं  
मम कुरु गुणसिन्धो मैथिलीप्रणाबन्धो ॥ ४१ ॥  
पटुजलधरधीराध्वानमाकृष्य चापं  
पवनजवनमेकं बाणमादाय तूणात् ।  
अभयवचनदायी सानुजः सर्वतो मे  
रणहतदनुजेन्द्रो रामचन्द्रः सहायः ॥ ४२ ॥  
कुवलयदलनीलः पीतवासा दयालु  
विविधरुचिरभूषाभूषितो दिव्यमूर्तिः।  
दशरथकुलनाथो मैथिलीप्राणनाथो  
निवसतु मम चित्ते सर्वदा रामचन्द्रः॥ ४३ ॥  
मरतककनकाभौ मण्डलीभूतचापौ  
भुवनभरणदक्षी पुण्डरीकायताक्षौ।  
मकुटकनकभूषौ वीरलक्ष्मीसमेतौ  
परिचरति मनो मे जानकीरामचन्द्रौ ॥४४॥  
जयतु जयतु रामो जानकीमोदकारी  
दशवदनकुलारी रम्यकोदण्डधारी।  
विविधविपिनचारी विष्णुपूर्णावतारी  
सकलदनुजहारी सर्वलोकाधिकारी ॥ ४५ ॥  
कनकनिकषभासा सीतयालिङ्गिताङ्गो  
नवकुवलयदामश्यामवर्णाभिरामः।  
अभिनव इव विद्युन्मण्डितो मेघराशिः  
शमयतु परिताप सर्वदा रामभद्रः ॥ ४६॥  

२७६  
श्रीरामचन्द्रः श्रितपारिजात  
समस्तकल्याणगुणाभिरामः ।  
सीतामुखाम्भोरुहनश्चरीको  
निरन्तरं मङ्गलमातनोतु ॥ ४७ ॥  
दयानिधे राघव रामचन्द्र  
निरस्य पापानि ममाखिलानि ।  
त्वय्येव भक्ति सुदृढ प्रयच्छ  
सैव प्रसूते सकलान पुमर्थान् ॥ ४८ ॥  
रामेति वर्णद्वयमादरेण-  
सदा जपन मुक्तिमुपैति जन्तुः ।  

कलौ युगे कल्मषमानसाना  
मन्यत्र धर्मे खलु नाधिकारः ॥ ४९ ॥  
रामेति सीतारमणेति मेघ  
श्यामेति काकासुररक्षकेति ।  
पीताम्बरेति प्रियलक्ष्मणेति  
श्रीरामचन्द्रेति वदाशु जिह्वे ॥ ५०॥  
श्रीरामचन्द्रेति सलक्ष्मणेति  
नीलोत्पलश्यामल कोमलोति ।  
आक्रोश रामेत्यधुनैव जिह्वे  
सीतापते राघव राघवेति ॥५१॥  
इन्दीवरश्यामलमायताक्षं  
धनुर्धरं नीलजटावचूडम् ।  
पार्श्वद्वये लक्ष्मणमैथिलीभ्यां  
निषेव्यमाणं प्रणतोऽस्मि रामम् ॥ ५२ ॥  
आकर्णमाकृष्य धनुर्गुणोद्य  
ब्रह्मास्त्रलक्षीकृतराक्षसेन्द्रम् ।  
रथाधिरूढं रणरङ्गधीरं  
रामं भजे रक्तसरोरुहाक्षम् ॥ ५३॥  
अकार्मुकालङ्कृतबाहुदण्डै  
रराक्षसाधीश्वरभङ्गदक्षैः।  
अजानकीन्द्रैरपयोदनीलै  
ररामचन्द्रैरलमन्यदैवैः ॥ ५४ ॥  

श्रीरामशतकम्  
अलं विवादेन न मानुषोऽयं  
रामात्मना राक्षसगर्दनाय ।  
भुजगशय्यां परिमुच्य साक्षा  
नारायणो भूमितल जगाम ॥ ५५ ॥  

कल्याणदं कौशिकयज्ञपालं  
कलानिधि काहनशैलधैर्यम् ।  
कजातनेत्रं करुणासमुद्रं  
काकुत्स्थरामं कलयामि चित्ते ॥ ५६ ॥  
मावतारे अनुजाकृति हरि  
रामाभिदेह [भिधेय रमणीयदेहम् ।  
धनुर्धरं. पद्मपलाशनेत्रं-  
नमामि नित्यं रघुनाथमूर्तिम् ॥ ५७ ॥  
विशालनेत्रं परिपूर्णगात्रं  
सीताकलत्रं शुभसच्चरित्रम् ।  
सुग्रीवमित्रं जगतः पवित्रं  
वन्दे सुवक्त्रं वरभूपपुत्रम् ॥ ५८॥  
कारीरभासा कलयन् विनोद  
शारीरभासा जितशाम्बरारिः।  
वारीशगेहे कृतसेतुरीशो  
मारीचवैरी मम सन्निधत्ताम् ॥ ५९ ॥  
वदन्तु केचिञ्चतुरोऽपि वेदान  
पठन्तु शास्त्राण्यपरेऽखिलानि ।  
अटन्तु तीर्थान्यपरे पृथिव्यां  
वयं तु रामं मनसा स्मरामः ॥ ६०॥  
नमामि राम नतपारिजातं  
करोमि रामाविसरोजपूजाम् ।  
वदामि रामस्य सुदिव्यनाम  
स्मरामि रामं न तु विस्मरामि ॥ ६१ ॥  
अन्नं नराणाममृतं सुराणां  
भृङ्गावलीनां मकरन्द एव ।  
श्रीरामपादाम्बुजसेवकानां  
महात्मनां रामकथैवमुक्ता ॥ ६२ ॥  

२७८  
श्रीशब्दपूर्व जयशब्दम][मध्य]  
जयद्वायावुत्तरतद्वयं चोत्तरतस्तथैव ।  
त्रिसप्तकृत्वो भुवि रामनाम  
जपं तु हन्याद्विजकोटिहत्याम् ॥ ६३ ॥  
यो दण्डकारण्यनिशाचरेन्द्रान्  
कोदण्डलीलाविषयीचकार ।  
वेतण्डशुण्डायितबाहुदण्डो  
कोदण्डपाणी[णिः कुलदैवतं नः ॥ ६४॥  

कोदण्डदीक्षागरुमप्रमेयं  
सलक्ष्मणं दाशरथिं दयालुम् ।  
महानुभावं जगदेकवीर  
मनाथनाथं रघुनाथमीडे ॥ ६५ ॥  
रामः पिता राघव एव माता  
रामः सुबन्धुश्च सुहृत् स एव ।  
रामो गुरुमें परमं च दैवं  
रामं विना नान्यमहं स्मरामि ॥ ६६ ॥  
माता रामो मत्पिता रामभद्रो  
भ्राता रामो मत्सखो राघवेशः।  
भर्ता त्राता रामचन्द्रो दयालु  
र्नान्यं जाने नैव जाने न जाने ॥ ६७ ॥  
रघुनन्दन एव दैवतं नो  
रघुवंशोद्भव एव दैवतं नः ।  
भरताग्रज एव दैवतं नो  
भगवान् राघव एव दैवतं नः ॥ ६८ ॥  
दीनवत्सलमनाथरक्षकं  
दीर्घबाहुभरविन्दलोचनम् ।  
दीक्षितं सकललोकरक्षणं  
दैवतं दशरथात्मजं भजे ॥ ६९ ॥  
इन्द्रनीलमणिसन्निभदेहं  
वन्द्यमानचरणं मुनिबृन्दैः।  
लम्बमानतुलसीवनमालं  
चिन्तयामि सततं रघुवीरम् ॥ ७० ॥  

श्रीरामशतकम्  
२७९  
चापं दधानः स्तनयित्नुघोषं  
कनिषङ्गादिषुमप्यरिनम् ।  
आपत्सु भूयादभयप्रदो मे  
साकं सुमित्रातनयेन रामः ॥ ७१ ॥  
यः पूतनामारणलब्धवर्णः  
काकोदरो येन विनीतदर्पः ।  
यशोदयालङ्कृतमूर्तिरव्या  
नाथो यदूनामथ वा रघूणाम् ॥ ७२ ॥  
जातो वंशे रघूणां मुनिवरवचनात्तटकां ताडयित्वा-  
कृत्वा पुण्यामहल्यां त्रुटितभवधनुर्मैथिलीवल्लभोऽभूत् ।  
प्राप्यायोध्यां निदेशात पितुरटविमगाद्वीतसीतोऽस्तवाली  
बद्धाब्धिस्तलको दलितदशमुखः सीतया राज्यमाप ॥ ७३ ॥  
रामं श्यामाभिरामं रविशशिनयनं कोटिसूर्यप्रकाश  
दिव्यं दिव्यास्त्रपाणिं शरमुखशरधिं चारुकोदण्डहस्तम् ।  
कालं कालाग्निरुद्रं रिपुकुलदहनं विनविच्छेददक्ष  
भीमं भीमाट्टहासं सकलभयहरं रामचन्द्रं भजेऽहम् ॥ ७४॥  
राम वीरासनस्थं हृदयगतकरव्यञ्जितज्ञानमुद्रं  
जानौ विन्यस्तहस्तं जनकतनयया भूषितं वामभागे।  
षट्छास्त्रं व्याहरन्तं पवनसुतनयं चाग्रतो मानयन्तं - संसेवे सेव्यमानं करधृतधनुषा दक्षिणे लक्ष्मणेन ॥ ७५ ॥  

वामे कोदण्डदण्डं निजकरकमले दक्षिणे बाणमेकं  
पश्चाद्भागे च नित्यं विदधदभिमतं सासितूणीरभारम् ।  
वामे भागे लसद्भयां सहमिलिततर्नु जानकीलक्ष्मणाभ्यां  
रामं श्याम भजेऽहं प्रणतजनमनःखेदविच्छेददक्षम् ॥ ७६॥  
शुद्धान्ते मातृमध्ये दशरथपुरतः सञ्चरन्तं मनोज्ञं-  
काञ्चीदामानुविद्धप्रतिमणिविलसत्किङ्किणीनिकणाङ्कम ।  
. फाले मुक्ताललामं मृदुतरनिनदं नूपुरं चारुहार  
बालं रामं भजेऽहं मृदुमधुरगिरं कुण्डलश्रीकपोलम् ॥ ७७ ॥  

1. रामपक्षेः-पूतनामा रणलब्धषर्णः इति पदच्छेदः।  
काकोदरः काकासुरः।  
यशः दया द्वाभ्यां अलङ्कृतमूर्तिः ।  
कृष्णपक्षेः-पूतना राक्षसी ।  
काकोदरः सर्पः कालियः ।  
यशोदा नन्दस्य पत्नी ।  


लोकत्राणानुकारी दशवदनशिरःपङ्क्तिविच्छेदकारी  
सीतासीमन्तकारी मणिमयमदोद्दण्डकोदण्डधारी।  
लङ्कालङ्कारहारी भृगुतनयमनःसर्वगर्वापहारी  
[चालिप्राणापहारी शमयतु दुरितं भूमिभारापहारी ॥ ७८ ॥  
जातः श्रीरघुनायको दशरथान्मुन्याज्ञया ताटकां  
हत्वा रक्षितकौशिकक्रतुवरः कुत्वाप्यहल्यां शुभाम् ।  
भक्त्वा भार्गशरासनं जनकजामुद्वाध रामस्थितो [रामः स्थितं]  
जित्वा चाध्वनि भार्गवं पुनरगात सीतासमेतं भजे ॥ ७९ ॥  
स श्रेयांसि बलीनि सन्दिशतु ते वीरः कृपात्मा शुचिः  
यलेत्राञ्चलरक्तिमा समतनोदब्धीश्वरायस्थितिम् ।  
यद्वक्षो विमतानुजाय सदयं लङ्काधिपत्यं ददौ  
यत्पादाब्जपरागपालिरकरोत् पाषाणमेणीदृशम् ॥ ८० ॥  
गीतार्थाभृतवारिधि रघुपति शीतांशुबिम्बाननं  
सूताङ्गीरसनारदैरभिनुतं वातात्मजाभीष्टदम् ।  
आताम्राधरशोभितं सुरनुतं पीताम्बरालङ्कृतं  
सीताराममहं भजामि शरणं कारुण्यदुग्धार्णवम् ॥ ८१ ॥  
श्रीरामोऽजनि राघवो मुनिमखं पाति स्म सीतापतिः  
कान्ताराणि निनाय वीतभयतां रामेण वाली हतः ।  
आनन्दं हनुमत् ... ... रघुपतिनिन्ये जजृम्भे बले ?  
लकेशःस्वपदात् स्वयं विजघटे रामः स्त्रियागात्पुरीम् ॥ ८२ ॥  
श्रीरामं जगदेकवीरममलं सीतामनोहारिणं  
कौसल्यावरनन्दनं सुरनुतं काकुत्स्थवंशोद्भवम् ।  
लोकानामभिवान्छितार्थफलदं कारुण्यकल्पद्रमं  
वन्देऽहं जनघोरपापनिकरध्वंसव्रतं राघवम् ॥ ८३ ॥  
राम लक्ष्मणपूर्वजं रघुपति सीतापति सुन्दरं  
काकुत्स्थं करुणाकरं गुणनिधि विप्रप्रियं धार्मिकम् ।  
राजेन्द्रं सत्यसन्धं दशरथतनयं श्यामलं शान्तमूर्ति  
वन्दे लोकाभिरामं रघुकुलतिलकं राघवं रावणारिम् ॥ ८४ ॥  
राम चन्दनशीतलं मणिलसद्रुक्माम्बरालङ्कृतं  
कौसल्यातनयं विशालनयनं सम्पूर्णचन्द्राननम् ।  
1. भिन्नवृत्त; श्लोकार्थः  
श्रीरामशतकम्  
२८१ राजानं करुणासमेतमनघं सीतामनोहारिणं  
सीतादर्शनलालसं गुणनिधिं वन्दे सदा राघवम् ॥ ८५ ॥  
रामं रत्नकिरीटकुण्डलधरं केयूरहारान्वितं  
सीतालकृतवामभागममलं वीरासने सुस्थितम् ।  
सुग्रीवादिसमस्तवानरगणैः संसेव्यमानं सदा  
विश्वामित्रपराशरादिमुनिभिः संस्तूयमानं भजे ॥ ८६ ॥  
रामं राजशिरोमणिं रघुवरं देवारिदापहं  
लोकानां हितकारिणं गुणनिधि कारुण्यपूर्णोदयम् ।  
मुक्ताकाश्चनभूषणान्विततनुं चापेषुहस्ताम्बुजं  
कौसल्याकुलभूषणं रघुपति श्रीरामचन्द्रं भजे ॥ ८७ ॥  
राम त्वञ्चरणारविन्दममलं श्रीरामपारायणं  
भक्तत्राणपरायणं भवभयत्राणप्रवीणं सदा ।  
तन्मे कर्तुमुपायनं मम मनः प्रीतिं दिशा सर्वदा [दिश त्वं सदा]  
दीनं दीनशरण्य पूर्णकृपया सीतापते पाहि माम् ॥ ८८ ॥  
रामो नः कुलदैवतं सकरुणं रामं भजे सादरं  
रामेणेशधनुः क्षणेन दलितं रामाय तस्मै नमः ।  
रामानाशमवाप राक्षसकुलं रामस्य दासोऽस्म्यहं  
रामे तिष्ठति विश्वमेतदखिलं हे राम(रक्षस्व)संरक्ष माम् ॥ ८९ ॥  
रामो रक्षतु लक्ष्मणेन सहितो रामं सरामं भजे  
रामेणैव हि रक्षिताः सुरगणा रामाय तस्मै तमः ।  
रामानापरमस्ति देवतमहो रामस्य दासोऽस्म्यहं  
रामे तिष्ठतु मानसं मम सदा हे राम तुभ्यं नमः ॥ ९०॥  
दिव्यस्यन्दनमध्यगं धनरणचापान्वितं भीषणं  
कालाग्निप्रतिमानबाणकलितं घोरास्त्रतूणीद्वयम् ।  
सौमित्यर्कजरावणानुजमरुत्पुत्रादिसंसेवितं  
रामं राक्षसकोटिवीरहरणं श्रीरामचन्द्र भजे ॥ ९१ ॥  
राजीवायतलोचन रघुपति नीलोत्पलश्यामलं  
मुक्तालङ्कृतमण्डपे सुललिते सौवर्णके पुष्पके ।  
आसीनं नवरत्नकाञ्चनलसत्सिंहासने साम्बुजे  
सीतालक्ष्मणवायुसू नुसहितं श्रीरामचन्द्रं भजे ॥ ९२ ॥  
कर्पूराङ्गविलेपनं रघुवरं राजीवनेत्रान्वित  
कस्तूरीतिलकाङ्कितं करिवरप्रत्येयमेकं प्रभुम् ।  
२८२  

कन्दर्पायुतकोटिसुन्दरतर्नु कारुण्यपाथोनिधि  
कान्ताकायसदमननेयमनघं सीतासमेतं भजे ॥ ९३ ॥  
पूर्व रामतपोवनानुगमनं हत्वा मृगं काञ्चनं  
वैदेहीहरणं जटायुमरणं सुग्रीवसम्भाषणम् ।  
वालीनिग्रहणं समुद्रतरणं लङ्कापुरीदाहेनं  
पश्चाद्रावणकुम्भकर्णनिधनं ह्येतद्धि रामायणम् ॥ १४॥  
राकेन्दुप्रतिमाननस्य महिमा हा केन वा वर्ण्यते  
लोके यः स दयापरोऽजनि महान् काकेऽपि सान्द्रागसि ।  
एकेनैव शरेण येन समरे नाकेशसूनुर्हतः  
शोकेनाकुलचेतसां भुवि सतां साकेतवासी गतिः ॥ ९५ ॥  
यन्नामैव सहस्रनामसदृशं यत्कर्म कैवल्यदं  
यद्विद्या हृदयाम्बुजेषु विदुषामानन्दसन्दायिनी ।  
यन्मूर्तिर्विजयान्विता त्रिजगतीरक्षाविधौ दीक्षिता  
तं कल्याणगुणान्वितं प्रतिदिनं श्रीरामचन्द्रं भजे ॥९६ ॥  
मैथिल्या नगरे विवाहसमये कल्याणवेद्यन्तरे  
श्रीमन्तौ तपनीयरत्नखचिते पीठे व[लसन्तौ शुभौ ।  
श्रीमन्तौ निगमार्थतत्त्वविदुषामाशीगिरा पावनौ-  
पायास्तां च वधूवरौ सुललितौ श्रीजानकीराघवौ ॥ ९७ ॥  

यत्पादः सुरसिन्धुवाससदनं यन्नाभिजातोऽब्जभूः  
यः साकेतनिकेतनं यदुदरं लोकैकशय्यागृहम् ।  
यद्वक्षः कमलाविलासभवनं यन्नेत्रयुग्मं दया  
राश्या[लास्या]गारमखण्डमङ्गलनिधिः पायात् स नो राघवः॥९८॥  
कौसल्या जननी पिता दशरथः सल्लक्षणो लक्ष्मणः  
शत्रुघ्नो भरतोऽनुजो जनकजा जाया वसिष्ठो गुरुः ।  
सुग्रीवश्च विभीषणः प्रियसखौ दूतो हनूमान् महान्  
सायोध्या नगरी सुतौ कुशलवौ श्रीरामदासा क्यम् ॥ ९९ ॥  
रक्षोनं रणरागिणं रविसमं रुद्रप्रियं रक्षक  
रूपैकाभरणं रुषादिरहित रुक्माङ्गदाराधितम् ।  
रोचिष्णुं रथिन रमापतिसमं राज्यप्रदं राघवं  
रामं राजशिरोमणिं रघुपति श्रीरामचन्द्रं भजे ॥ १००॥  
साकेते शरदिन्दुकुन्त[द]धवले सौधे महामण्डपे  
पर्यस्तागरुधूपगन्धललिते कर्पूरदीपोज्ज्वले ।  

श्रीरामशतकम्  
२८३  
सुग्रीवाङ्गदजाम्बवत्परिवृतं सौमित्रिणा सेवितं  
लीलामानुषविग्रहं रघुपति सीतासमेतं भजे ॥ १०१ ॥  
दामाङ्गे जनकात्मजां पदतले वायोः सुतं लक्ष्मणं-  
पश्चाच्छत्रुहरं विभीषणयुतं सुग्रीवमग्रे स्थितम् ।  

पा फैकयिनन्दनं तदितरे शत्रुघ्नसंसेवित  
रामं नीरदनीलमजुलतनुं सीतासमेतं भजे ॥ १०२ ॥  
वामे भूमिसुता पुरस्तु हनुमान् पश्चात्सुमित्रासुतः  
शत्रुघ्नो भरतश्च पार्श्वदलयोर्वाय्वादिकोणेषु च ।  
सुग्रीवश्च विभीषणश्च युवराट् तारासुतो जाम्बान्  
मध्ये नीलसरोजकोमलरुचिं रामं भजे श्यामलम् ॥ १०३ ॥  
कालाम्भोधरकान्तिकान्तमनिशं वीरासनाध्यासितं  
मुद्रां ज्ञानमयों दधानमपरं हस्ताम्बुज जानुनि ।  
सीतां पार्श्वगतां सरोरुहकर विशुन्निभां राधवं  
पश्यन्तं मकुटाङ्गदादिविविधाकल्पोज्ज्वलाङ्गं भजे ॥ १०४ ॥  
वैदेहीसहितं सुरद्रमतले हैमे महामण्डपे-  
मध्येपुष्पकमासने मणिमये वीरासने सुस्थितम् ।  

अग्रे वाचयति प्रभञ्जनसुते तत्त्वं मुनिभ्यः परं  
व्याख्यान्तं भरतादिभिः परिवृतं रामं भजे श्यामलम् ॥१०५॥  
वैदेहीकुचमण्डलोपरि लसत्माणिक्यहारावली  
मध्यस्थोपलनीलकोमलरुचिं नीलोत्पलश्यामलम् ।  
कन्दर्पायुतकोटिसुन्दरतर्नु कोदण्डदीक्षागुरुं  
कौलल्याकुलभूषण रघुवरं रामं भजे श्यामलम् ॥ १०६ ॥  
वैदेहीमधिरोप्य जातपुलको लज्जावती सुस्थितां  
काञ्चीकङ्कणहारनूपुरलसत्कर्णावतंसोज्ज्वलाम् ।  
करतूरीघनसारचर्चितकुचां चन्द्राननां जानकी  
कन्दर्पायुतसुन्दरं रघुपति रामं भजे श्यामलम् ॥ १०७ ॥  
वैदेहीमधिरोप्य जातपुलको वामाङ्कमाश्लेषिणी  
वामेन स्तनचूचुकं पुलकित वामं करेण स्पृशन् ।  
तत्त्वं दक्षिणपाणिना कलितया धीमुद्रया बोधयन्  
रामो मारुतिसेवितः स्फुरतु मे साम्राज्यसिंहासने ॥ १०८ ॥  
उत्फुल्लामलकोमलोत्पलदलश्यामाय रामाय नः  
कामाय प्रथमाय निर्मलगुणारामाय रामात्मने ।  

२८४  
ध्यानारूढमुनीन्द्रमानससरोहंसाय संसारवि  
ध्वंसाय स्फुरदोजसे रघुकुलोत्तमाय पुसे नमः ॥ १०९ ॥  
क्षीराम्भोनिधिमध्यवर्तिनिशिता. . . . . सुवर्णाम्बरे-  
रक्तोलोचनहेमपद्मपटले जाम्बूनदे मण्डपे ।  
तेजोधामनि पुष्पके रविनिभे माणिक्यसिंहासने  
हेमाम्भोरहकर्णिकान्तरतले वीरासने सुस्थितम् (?) ॥ ११० ॥  
ये शृण्वन्ति पठन्ति रामचरितं ये भाग्यवन्तः सदा  
धोरोदात्तरघूत्तमस्य वरणौ ध्यायन्ति ये मानसे ।  
ये कुर्वन्ति समस्तधर्मनिचयं रामस्य सुप्रीतये  
तेषां सर्वमनोरथान् वितनुते साझाद्रघूणां पतिः ॥ १११ ॥  
रामं रामानुजं सीता भरतं भरतानुजम् ।  
सुग्रीवं वायुसू नुं च प्रणमामि पुनः पुनः ॥ ११२ ॥  
यन्नामधेयं म्रियमाण आतुरः  
पतन् स्खलन वाप्यवशो गृणन्नरः ।  
.. विमुक्तकर्मार्गल उत्तमां गतिं  
प्राप्नोति यक्ष्यन्ति न तं कलौ जनाः ॥ ११३ ॥  

॥ इति श्रीरामशतकं सम्पूर्णम् ॥ 