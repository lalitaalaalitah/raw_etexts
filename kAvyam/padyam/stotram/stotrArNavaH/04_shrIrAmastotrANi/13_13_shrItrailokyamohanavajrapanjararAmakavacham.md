---
title: १३ १३ श्रीत्रैलोक्यमोहनवज्रपञ्जररामकवचम्

---
 
अस्य श्रीत्रैलोक्यमोहनवज्रपञ्जरकवचस्य ब्रह्मा ऋषिः, गायत्री छन्दः, श्रीरामचन्द्रो देवता, रां बीजं, री शक्तिः, रूं कीलकम् ।  
मम समस्तप्रारब्ध परिहारद्वारा श्रीरामचन्द्रप्रीत्यर्थे जपे विनियोगः ।  
रामित्यादि षडङ्गन्यासः ।  
भूर्भुवस्सुवरोमिति दिग्बन्धः ।  
ध्यानम् ।  

नीलाम्भोधरकान्तिकान्तमानिशं वीरासनाध्यासित  
मुद्रां ज्ञानमयों दधानमपरं हस्ताम्बुजं जानुनि ।  
सीतां पार्श्वगतां सरोरुहकरां विद्युनिभा राघवं  
पश्यन्तं मकुटाङ्गदादिविलसद्रत्नोज्ज्वलाङ्गं भजे ॥१॥  

लमित्यादि पञ्चपूजा।  
ओं श्रीपार्वत्युवाच  
भगवन् सर्वदेश सर्वदेवनमस्कृत ।  
सर्व मे कथितं देव राममन्त्रं विशेषतः ॥२॥  

त्रैलेक्यमोहनं नाम कवचं पूर्वसूचितम् ।  
कथयस्व महाभाग यद्यहं तव वल्लभा ॥३॥  

२६७  
श्रीत्रैलोक्यमोहनवनपञ्जररामकवचम् श्री ईश्वर उवाच  
शृणु वक्ष्यामि देवेशि कवचं परमाद्भुतम् ।  
अत्यन्तगोपितं गुह्यं ब्रह्ममन्त्रौघविग्रहम् ॥ ४ ॥  
कवचस्य ऋषिब्रह्मा गायत्री छन्द ईरितम् ।  

देवता रामचन्द्रोऽस्य विनियोगोऽष्टसिद्धिषु ॥ ५ ॥  
ओम् ।  
प्रणवो से शिरः पातु तारकब्रह्मरूपधृत् ।  

अनन्तोऽग्रिसहस्रन्दुः नासां पातु रघोः पतिः ॥ ६॥  
रां रामाय नमस्तुभ्यं षडो भुक्तिमुक्तिदः ।  
फालं पायानेत्रयुग्मं रामो ब्यक्षरसञ्ज्ञकः ॥ ७ ॥  
रां रामचन्द्राय नमो भ्रूद्वयं पातु मेऽन्वहम् ।  
रां रामभद्राय नमश्चुबुकं पातु मे सदा ॥ ८ ॥  
क्लीं मे पायाच्छोत्रयुग्मं कौँ मे विश्वमोहनः ।  
क्लीं रामाय नमश्चेति मुखं मे परिरक्षतु ॥९॥  
तारं रामचतुर्थ तु क्रोधास्रवह्निकल्पितम् (१)।  

अष्टोऽयं परो मन्त्रो जिह्वां मे पातु सर्वदा ॥ १० ॥  
गुणं बीजं तथा मायां हृद्रामाय ततश्चर।  
शिरो मां राममन्त्रोऽयं गण्डयुग्मं सदावतु ॥११॥  

ओं हृद्भगवते रामचन्द्रभद्रौ च ज्ञेयता।  
अर्कानुद्विविधौ मन्त्रौ रक्षतां मम कन्धरम् ॥ १२ ॥  
रां रामचन्द्राय स्वाहा षड़ोऽव्याद्भुजट्टयम् ।  
श्रीरामाय नमश्चासौ  
खरान्तकः ॥ १३ ॥  
... ... ... नृसिंहो लक्ष्मीपाशाङ्कुशस्ततः ।  
वर्मास्त्राणि वधू युक्तो रव्योऽव्यादुरःस्थलम् ॥ १४ ॥  
श्रीरामचन्द्राय ततो रक्षोन्नाय नमस्त्वयम् ।  
हृदयं मे सदा पातु रघुवंशसमुद्भवः ॥ १५ ॥  
रामाज्ञेतु वराहास्त्रं वह्निजायायुतं मनुः ।  
वीरस्वरूपरामाभ्यां सप्तार्णा पातु पार्श्वको (?) ॥ १६॥  

ओं श्रीं ह्रीं क्लीं ततो रामं च रामाय नमस्त्वयम् ।  
दशाक्षराज्ञो मन्त्रो मे पुरतः पृष्ठतोऽवतु ॥ १७ ॥  

२६८  
श्रीपूर्व जय मध्यस्थं तद्विधा राम राम च।  
नमः पञ्चदशोऽयं सदा पातु ममोदरम् ॥ १८ ॥  
है जानकीवल्लभाय रबहाद्यावतु मध्यमम् ।  
श्रीरामचन्द्राय स्वाहा नाभिमष्टाक्षरोऽवतु ॥ १९ ॥  
क्लीं रामचन्द्राय ततः सीतायाः पतये नमः ।  
सन्वस्यः सक्थिनी पातु राक्षसेन्द्रविमर्दनः ॥ २० ॥  

ओं रामभद्राय नमो गुह्यं मे पातु राघवः ।  
श्रीरामभद्राय नमो मम पातूरुयुग्मकम् ॥ २१ ॥  
प्रणवो रामचन्द्राय स्वापात्यष्टाक्षरोऽवतु ।  
पादयुग्मं सदा पातु वानरेन्द्राश्रयः प्रभुः ॥ २२ ॥  
रामभद्र महेष्वास रघुवीर नृपोत्तम ।  
दशास्यान्तक मां रक्ष देहि नः परमे[मां] श्रियम् ॥ २३ ॥  
द्वात्रिंशदक्षरो य[:]स्यात् सर्वाङ्गं पातु मे सदा ।  

श्री सीतापतये नमः प्राच्यां मां सर्वदावतु ॥ २४ ॥  
हुँ जानकीवल्लभाय स्वाहा याम्यां च सर्वदा।  
क्लीं जानकीवल्लभाय प्रतीच्या सर्वदावतु ॥ २५॥  
श्रीरघुनन्दनाय नमः कौबेयो दिशि रक्षतु ।  

श्री सीतायै ततः स्वाहा रा रामाय नमत्त्वयम् ॥२६॥  
सौतारामाख्यमन्त्रे[न्त्रोऽयं] विदिक्षु मधश्च माम् ।  
नमो भगवते याचचतुर्थ्यां रघुनन्दनः ॥ २७ ॥  
रक्षो घोरदि ... ... मधुरादि समीरयेत् ।  
प्रसन्नवदनायेति पश्चादमितितेजसे ॥ २८॥  
बलाय पश्चाद्रामाय विष्णवे तदनन्तरम् ।  
प्रणवादिनमोऽन्तोऽयं मालामन्त्र उदीरितः ॥ २९ ॥  
सर्वस्थानेषु कालेषु पातु मां रघुनन्दनः।  
वदेहाशरथायेति विद्महेति पदं ततः ॥ ३०॥  
सीतापदं समुद्रत्या[समुच्चार्य]वल्लभायपदं ततः।  
धीमहीत्यथ तं नोऽथ रामश्चापि प्रचोदयात् ॥ ३१ ॥  
एषा स्याद्रामगायत्री सर्वावस्थासु पातु माम्।  
इति ते कथितं देवि सर्वमन्त्रौघविग्रहम ॥ ३२ ॥  

श्रीत्रैलोक्यमोहनवज्रपञ्जररामकवचम्  
२६९  
त्रैलोक्यमोहन नाम कवचं ब्रह्मरूपकम् ।  
प्रातः काले पठेद्यस्तु कनचं मुक्तिसाधकम् ॥ ३३ ॥  
कीर्तिश्रीकान्तिमेधायुभूतिश्च भवति धुवम् ।  
रानमन्त्रमथ ब्रह्मकवचं मनुचोदितम् ॥ ३४ ॥  
गुह्यमभ्यर्च्य विधिवत् पुनश्चर्यां समाचरेत् ।  
अष्टोत्तरशतं जप्त्वा दशांश हवनादिकम् ॥ ३५ ॥  
ततः सुसिटुं कनचं सर्वकार्याणि साधयेत् ।  

मन्त्रसिद्धिर्भवेत्तस्य पुरश्चर्या बिना ततः ॥ ३६ ॥  
लाज आज्यं च।  

गद्यपद्यमयी वाणी तस्य वक्त्रात्प्रवर्तते ।  
वक्त्रे तस्य वसेद्वाणी कलाश्च निश्चला गृहे ॥ ३७ ॥  
पुष्पाञ्जल्यष्टकं दत्त्वा मलेनैव परे सकृत् ।  
अपि वर्षसहस्राणि पूजायाः फलमाप्नुयात् ॥ ३८ ॥  
विलिख्य भूर्जपत्रे तु स्वर्णस्थं धारयेद्यदि ।  
कर्णे च दक्षिणे बाहौ स कुर्या वतं[दवितं]जगत् ॥ ३९ ॥  
त्रैलोक्यं क्षोभयत्येव त्रैलोक्यविजयी भवेत् ।  
तगात्रं प्राप्य शास्त्राणि ब्रह्मास्त्रादीनि यानि च ॥ ४० ॥  
माल्यानि कुसुमानीव सुखदानि भवन्ति हि ।  
सार्धमु......... हवने लक्ष्मीवाणीमुखे वसेत् ॥ ४१॥  
य इदं कवचं ज्ञात्वा यो जपेद्राममन्त्रकम् ।  
शतलक्षमवाप्नोति सोऽचिरान्मृत्यु [न्मुक्ति] माप्नुयात् ॥ ४२ ॥  
त्रैलोक्यमोहन जप्त्वा न मन्त्रासिद्धिसाधकः ।  
स शस्त्रघातमानोति सोऽचिरान्मृत्युमाप्नुयात् ।  

तस्मात् सर्वप्रयत्नेन कवचं धारयेद्बुधः ॥ ४३॥  
॥ इति ब्रह्माण्डपुराणे पार्वतीश्वरसंवादे त्रैलोक्यमोहनवपञ्जररामकवचं नाम  
दिव्यमन्त्रकवचं सम्पूर्णम् ॥  