---
title: २१ २१ श्रीराघवस्तोत्रम्

---
 इन्द्रनीलाचलश्याममिन्दीवरहगुज्ज्वलम् ।  
इन्द्रादिदैवतैः सेव्यमीडे राघवनन्दनम् ॥ १ ॥  
पालिताखिलदेवौधं पद्मगर्भ सनातनम् ।  
पीनवक्षःस्थलं वन्दे पूर्ण राघवनन्दनम् ॥ २ ॥  
दशग्रीवरिपुं भद्रं दावतुल्यं सुरद्विषाम् ।  
दण्डकामुनिमुख्यानां दत्ताभयमुपास्महे ॥ ३ ॥  
कस्तूरीतिलकाभासं कर्पूरनिकराकृतिम् ।  
कातरीकृतदैत्यौघं कलये रघुनन्दनम् ॥ ४ ॥  
खरदूषणहन्तारं खरवीर्यभुजोज्ज्वलम् ।  
खरकोदण्डहस्तं च खस्वरूपमुपास्महे ॥ ५ ॥  
गजविक्रान्तगमनं गजातिहरतेजसम् ।  
गम्भीरसत्त्वमैक्ष्वाकं गच्छामि शरणं सदा ॥६॥  

श्रीरामस्तवः  
३२५  
धनराजिलसहेहं धनपीताम्बरोज्ज्वलम् ।  
घूत्कारतरक्षौघं प्रपद्ये रघुनन्दनम् ॥ ७ ॥  
चलपीताम्बराभासं चलत्किङ्किणिभूषितम् ।  
चन्द्रबिम्बमुख वन्दे चतुरं रघुनन्दनम् ॥ ८ ॥  
सुस्मिताञ्चितवक्त्राब्जं सुनू गुरपदद्वयम् ।  
सुदीर्घबाहुयुगलं सुनाभिं राघवं भजे ॥ ९ ॥  
हसितान्त्रितनेत्राब्जं हताखिलसुरद्विषम् ।  
हार रविकुलोद्भूतं हातकालङ्कृतं भजे ॥ १० ॥  
रविकोटिनिभं शान्तं राघवाणामलङक्रतिम ।  
रक्षोगणयुगान्ताग्निं रामचन्द्रमुपास्महे ॥ ११ ॥  
लक्ष्मीसमाश्रितोरस्कं लावण्यमधुराकृतिम् ।  
लसदिन्दीवरश्यामं लक्ष्मणाग्रजमाश्रये ॥ १२ ॥  
वालिप्रमथनाकारं वालिसू नुसहायिनम् ।  
वरपीताम्बराभासं वन्दे राघवभूषणम् ॥ १३ ॥  
शमिताखिलपापौध शान्त्यादिगुणवारिधिम् ।  
शतपत्रदृशं वन्दे शुभं दशरथात्मजम् ॥ १४ ॥  
कुन्दकुड्मलदन्ताभं कुङ्कुमाङ्कितवक्षसम् ॥  
कुसुम्भवस्त्रसंवीतं पुत्रं राघवमाश्रये ॥ १५ ॥  
मल्लिकामालतीजातिमाधवीपुष्पशोभितम् ।  
महनीयमहं वन्दे महतां कीर्तिवर्धनम् ॥ १६ ॥  
इदं यो राघवस्तोत्रं नरः पठति भक्तिमान् ।  
मुक्तः संसृतिबन्धाद्धि स याति परमं पदम् ॥ १७ ॥  

॥ इति श्रीराघवस्तोत्रं सम्पूर्णम् ॥ २२. ॥ 