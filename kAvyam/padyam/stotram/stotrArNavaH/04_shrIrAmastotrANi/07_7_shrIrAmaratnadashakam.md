---
title: ०७ ७ श्रीरामरत्नदशकम्

---
 वेणुनादलोलबालगोपिकाकदम्बक  
लोलयोद्धृतैकशैलगुप्तगोकदम्बकम् ।  
कामरूपकेलिलोलभूविलासिनीपतिं  
राम राम राम रामनाम जल्प तारकम् ॥१॥  
राजराजमौलिरत्नराजिताध्रिपङ्कजं  
राजराजसोदरोच्छिरःसरोजभञ्जनम् ।  
रामशब्दगीतयुक्तयोगिमुक्तिदायकं  
राम राम राम रामनाम जल्प तारकम् ॥ २ ॥  
जानकीमनःसरोजराजहंसविभ्रमं  
पारिजातजातदेववन्दितोरुविक्रमम् ।  
पादपारेणुधौतगौतमाङ्गनार्चितं  
राम राम राम रामनाम जल्प तारकम् ॥ ३॥  
दूषणादिराक्षसेन्द्रदन्तिकेसरीश्वरं  
सप्तसालभेदकृत्यदक्षदिव्यसायकम् ।  
कामितप्रदानदक्षकल्पवृक्षरूपिणं  
राम राम राम रामनाम जल्प तारकम् ॥ ४॥  
शङ्करादिगीयमानपुण्यनामकीर्तनं  
भानुकोटिकान्तिकान्तरत्नशेखराश्चितम् ।  
सामगानलोलचित्तभक्तलोकनायकं  
राम राम राम राम नाम जल्प तारकम् ॥५॥  
जातयातुधाननाशकारिकार्मुकोज्ज्वलं  
पादरेणुलेशधौतगौसमप्रियानुतम् ।  
जानकीविलासलोलमानसं कृपानिधि  
राम राम राम रामनाम जल्प तारकम् ॥६॥  
भनुवंशवार्धिचन्द्रमिन्द्रनीलसुन्दरं  
भारतीविलासनृत्तमण्टपा युताननम् ।  
बालभानुकोटितुल्यपीतवनसंवृतं  
राम राम राम रामनाम जल्प तारकम् ॥ ७॥  

श्रीराघवाष्टकम्  
२४९  
बारिजातपारिजातसूनशोभिकन्धर-  
हारिहारशोभमानबाहुमध्यसुन्दरम् ।  
कामदेव देह कान्तिपूरसोदराङ्गवैभवं  
राम राम राम रामनाम जल्प तारकम् ॥ ८ ॥  
भोगिराजभोगपीनबाहुदण्डमण्डितं  
राजराजसोदरास्यपद्मशीतदीक्षितम् ।  
वालिसूनुशोकदानधीरधीरविक्रम 'राम राम राम रामनाम जल्प तारकम् ॥ ९॥  
नारदादियोगिबृन्दवन्द्यपादपङ्कजं  
वारिदावलीनिकाशकायकान्तिसुन्दरम् ।  
शारदारविन्दरविन्दपत्ररम्यदीर्घलोचनं  
राम राम राम रामनाम जल्प तारकम् ॥ १० ॥  
पापितापजातभेदकारणं गुणान्वितं  
रामदिव्यनामयुक्तवृत्तपञ्चकद्वयम् ।  
भुक्तिमुक्तिदानबद्धचित्तवृत्तिमन्वहं  
वक्ति यः शृणोति सोऽपि वाञ्छितं समीहते ॥ ११ ॥  

॥ इति श्रीरामरत्नदशकं सम्पूर्णम् ॥  