---
title: ०५ ५ श्रीरामतारावलिः

---
 तारकं ताटकारातिं तापत्रयनिवारकम् ।  
तत्स्वरूपचिदानन्दं रामं वन्दे जगद्गुरुम् ॥ १ ॥  
सर्वशं सर्वदेवेशं सनकादिभिरर्चितम् ॥  
सनातनतमं देवं रामं वन्दे जगद्गुरुम् ॥ २ ॥  
विश्वरूपं विश्वधरं विश्वव्यापिनमव्ययम् ।  
विश्वोत्पत्तिस्थानभूतं रामं वन्दे जगद्गुरुम् ॥ ३ ॥  

तुषाराद्रिसुतावन्द्यं तृणीकृतदशाननम् ।  
तुलारहितरूपाढ्यं रामं वन्दे जगद्गुरुम् ॥ ४ ॥  
वरदं वासुदेवाख्यं वाल्मीकिविनुतं हरिम् ।  
वंशीरवानुरक्तं च रामं वन्दे जगद्गुरुम् ॥ ५ ॥  

२४४  

रेवतीरमणं शान्तं राकावन्द्रनिभाननम् ।  
राक्षसान्तकरं रम्यं रामं वन्दे जगद्गुरुम् ॥ ६ ॥  
निर्मलं नियमाकारं नीलजीमतसन्निभम ।  
नित्यानन्दं निराभासं राम वन्दे जगद्गुरुम् ॥ ७ ॥  
यज्ञेशं यज्ञभोक्तारं यज्ञपुण्य फलप्रदम् ।  
यक्षराक्षसभेत्तारं रामं वन्दे जगद्गुरुम् ॥ ८ ॥  
भगधर्मप्रमेनारं भक्तानामभयप्रदम् ।  
भक्तहनेहवासिनसंवासं] रामं वन्दे जगद्गुरुम् ॥ ६ ॥  
गोधनं क्रोधरहितं गोपीजनमनोहरम् ।  
गोधवार्चितपादाब्जं रामं बन्दे जगद्गुरुम् ॥ १० ॥  
देवेशं देवतावन्द्यं देवान्तकनिषूदनम् ।  
बाधनातीतममलं रामं वन्दे जगद्गुरुम् ॥ ११ ॥  
वराहरूप वागीश वामनाकारमच्युतम ।  
स्नेहीकृतहनूमन्तं रामं वन्दे जगद्गुरुम् ॥ १२ ॥  
सर्वज्ञं सर्वदेवेशं सर्वभूतहिते रतम् ।  
सर्वयज्ञाधिपं सर्वं रामं वन्दे जगद्गुरुम् ॥ १३ ॥  
भीकृतारातिनिकरं प्रकृतेः परमव्ययम् ।  
प्रव्यक्तममलं भव्यं रामं वन्दे जगद्गुरुम् ॥ १४ ॥  
मायातीतं मौनिगम्यं माधवं मत्स्यरूपिणम् ।  
मारीचमदहन्तारं रामं वन्दे जगद्गुरुम् ॥ १५ ॥  
हिरण्यवर्ण सीताभिरामावामाङ्कसंस्थितम् ।  

शरण्यं सर्वलोकानां रामं वन्दे जगद्गुरुम् ॥ १६ ॥  
धीरं नीरधिगम्भीरं शूरं शत्रुनिबर्हणम् ।  
मारकोटिशुभाकारं रामं वन्दे जगद्गुरुम् ॥ १७ ॥  
ईषाशेषमृषाशेषकायिनं बहुमायिनम् ।  
पोषिताशेषदीनौघं रामं वन्दे जगद्गुरुम् ॥ १८ ॥  
नतार्तिशममानन्दमव्ययं चित्स्वरूपिणम् ।  

अव्यक्तममलं भव्यं रामं वन्दे जगद्गुरुम् ॥ १९ ॥  
प्रव्यक्तममलं शान्तं मध्यमं चित्वरूपिणम् ।  
अव्यक्तमभिभेत्तारं रामं वन्दे जगद्गुरुम् ॥ २० ॥  

२४५  
श्रीरामब्रह्मस्तुतिः  
२४५ चोदित तेदनिकरै दविन्दुकलात्मकम् ।  
आधारं सर्वभूतानां रामं वन्दे जगद्गुरुम् ॥ २१ ॥  
दयासिन्धुं सुमनसा हृदयानन्दचन्दिरम् ।  
सदानन्दकरं विष्णुं रामं वन्दे जगद्गुरुम् ॥ २२ ॥  
यो गतिः सर्वभूतानां योगदानादिकर्मिणाम् ।  
योगमायाधारभूतं राम वन्दे जगद्गुरुम् ॥ २३ ॥  
रामतारावलीमेनां प्रत्यहं यः पठेन्नरः ।  
स गच्छेद्रामसायुज्यं न पुनर्लभतेऽसुखम् [जनिम् ] |॥ २४ ॥  

॥ इति श्रीरामतारावलिः सम्पूर्णा ॥  