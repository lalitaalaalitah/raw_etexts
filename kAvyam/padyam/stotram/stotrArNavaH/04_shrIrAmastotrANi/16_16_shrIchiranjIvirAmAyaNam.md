---
title: १६ १६ श्रीचिरञ्जीविरामायणम्

---
 पायात् क्षीराब्धिशायी कमलभवनुतः कोसलेन्द्रस्य पुत्रो  
रामः सौमित्रियुक्तः कुशिकसुतगिरा ताटकाप्राणहारी।  
यज्ञं निर्वयं गङ्गासुचरितमुदितः पावयंस्तामहल्यां  
सीतामुद्वाह्य जित्वा पथि भृगुतनयं प्राप्य हर्षादयोध्याम् ॥ १ ॥  
श्रीराम नौमि कैकेय्यभिलषितवरात खिन्नमालोक्य तातं  
तद्वाचा त्यक्तराज्य झटिति वनगतं मैथिलीलक्ष्मणाभ्याम ।  
स्वर्गस्थे राज्ञि शोकात् कृतनुतिभरतप्रार्थनात् पादुके स्वे-  
दत्त्वास्मै तन्निवृत्त्या स्थितमनुजयुतं सेवितं चित्रकूटे ॥ २ ॥  

हत्वारण्ये विराधं मुनिनिकरमुदे पञ्चवटयामुषित्वा  
वैरूप्यात् शूर्पणख्या[:]निशित[कुपित खरमुखान् ध्वसयित्वार्धयामम् ।  
मारीचं मर्दयित्वा दशवदनहृतां तत्र सीतामदृष्ट्रा  
दग्ध्वा क्रुद्धं कबन्धं शबरिवनितया पूजितं राममोडे ॥ ३ ॥  
पम्पातीरे हनूमत्पटुतरवचनादृश्यमूकं च गत्वा  
कृत्वा सुग्रीवसख्यं निशितशरवरैः सप्तसालांश्च भित्त्वा।  

૨૮૭  
श्रीरामाक्षरमालास्तोत्रम् हत्वा सुत्रामपुत्रं दिनकरजनुषस्तत्य राज्यं च दत्त्वा  
तेनानीतैः कपीशैर्विदित विचित]सकलभूमण्डलं राममीडे ॥ ४ ॥  
सेतुं बद्धा समुद्रे सकलबलपुतं रावणं कुम्भकर्ण ।  
हत्वा तत्पुत्रवर्ग तदनुजमभिषिच्याथ लङ्काधिनाथम् ।  

सीतां लब्ध्वाग्निशुद्धां सवालसुरनुतं पुष्पथानाधिरूढं  
सुग्रीवाद्यैरुपेतं रघुपतिमनिश प्राप्त राज्यं नमामि ॥५॥  
सकृदपि यदि रामेत्युच्चरन् यस्तु मर्त्यः  
सकलदुरितसङ्घः संयुतो वापि नूनम् ।  
न निवसति स मातुर्गर्भवासी कदाचि  
निवसति हरिलोके नास्ति सन्देहलेशः ॥६॥  

॥ इति श्रीचिरञ्जीविरामायणं सम्पूर्णम् ॥  