---
title: ११ ११ श्रीरामनामस्तुतिः

---
 राशब्दोच्चारणादेव मुखानिर्यान्ति पातकाः ।  
पुनः प्रवेशनभिया मशब्दस्तु कवाटवत् ॥ १ ॥  
रामेति वर्णद्वयमादरेण  
सदा स्मरन् मुक्तिमुपैति जन्तुः ।  
कलौ युगे कल्मषमानसाना  
मन्यत्र धर्मे खलु नाधिकारः ॥ २॥  
जानाति राम तव नामरुचिं महेशो  
जानाति गौतमसती चरणप्रभावम् ।  
जानाति दोबलपराक्रनमीशचापो  
जानात्यमोघपटुबाणगतिं पयोधिः ॥ ३ ॥  
जानाति राम तव चित्तगतिं हनूमान्  
जानाति राम तव सख्यगति कपीशः ।  
जानाति राम तव युद्धगति दशास्यो  
जानाति राम तव मोक्षगतिं गजेन्द्रः [खगेन्द्रः1] ॥४॥  
पटुतरजलधीरध्वानमादाय चापं  
पवनजवनमेकं बाणमाकृष्य तूणात् ।  
अभयवचनदायी सानुजः सर्वतो मे  
रणइतदनुजेन्द्रो रामचन्द्रः सहायः ॥ ५॥  

॥ इति श्रीरामनामस्तुतिः सम्पूर्णा ॥  
1. जटायुरित्यर्थः  