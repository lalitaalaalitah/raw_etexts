---
title: ०८ ८ श्रीविघ्नेश्वरगीतम्

---
 
विशदवाससं विस्तृतोरसं विमलतेजसं विद्धराक्षसम् ।  
विगततामसं विष्टरौकसं विभुमुपास्महे विघ्ननायकम् ॥१॥  
विधिहरिस्तुतं विष्टरस्थितं विपुललोचनं वीर्यशालिनम् ।  
विकटविक्रमं विद्ययावृतं विभुमुपास्महे विघ्ननायकम् ॥ २ ॥  
विबुधसत्तमं विप्रपूजितं विधु'कुलोज्ज्वलं विघ्ननाशनम् ।  
विधृतभूषणं वीतरागिणं विभुमुपास्महे विघ्ननायकम् ॥ ३॥  
विभवसंयुतं विभ्रमान्वितं विषधरेट्तनूवेष्टितोदरम्।  
विनुतपौरुषं विस्तरा[विस्तृता]लिकं विभुमुपास्महे विघ्ननायकम् ॥४॥  
विमतमर्दनं विश्वनायकं वितरणोत्सुकं वारणाननम् ।  
विचलितश्रुतिं वीतकल्मषं विभुमुपास्महे विघ्ननायकम् ॥५॥  

॥ इति श्रीविनेश्वरगीतं सम्पूर्णम् ॥  
1. प्रथम  
2.  
क.  
९ ॥ श्रीविद्यागणेशाष्टोत्तरशतनामस्तोत्रम् ॥  
श्रीमद्विद्यागणेशस्य नाम्नामष्टोत्तरं शतम् ।  
वक्ष्यामि शृणु देवेशि सावधानेन चेतसा ॥ १।  
सर्वपापप्रशमनं सर्वविन्ननिवारकम् ।  
सर्वरोगहरं दिव्यं साधकाभीष्टदायकम् ॥२॥  
ब्रह्मादयः सुराः सर्वे वसिष्टाद्या मुनीश्वराः ।  
विद्यागणाधिनाथस्य चक्राराधनतत्पराः ॥ ३ ॥  
स्तोत्रेणानेन सम्पूज्य जप्त्वा रखे रवे पदे स्थिताः ।  
सुखिनोऽद्यापि दृश्यन्ते सद्यः सन्तुष्टमानसाः॥४॥  
तादृशं परमं दिव्यं प्रत्यक्षफलदायकम् ।  

यः पठेत् प्रातरुत्थाय चिन्तयेन्मूनि वे[बालकम् ? ॥ ५॥  
स सर्वदुरितान्मुक्त्वा[क्तो] सर्वान् काभानवाप्नुयात् ।  
चक्रपूजाविधानेन प्रयाणे समुपस्थिते ॥६॥  
शोभनेषु समस्तेषु कार्येध्वन्येषु बुद्धिमान् ।  
स्तोत्रेणानेन सम्पूज्य जप्त्वाभीष्टमवाप्नुयात् ॥ ७ ॥  

धान्यकामी लभेद्धान्य धनकामी धनं लभेत् ।  
सन्तानकामी सन्तानं क्षेत्रार्थी क्षेत्रमुत्तमम् ॥ ८ ॥  
सर्व लभेत् सर्वकामी निष्कामी तत्फलं लभेत् ।  
विद्यागणपतिर्विघ्नहरो गजमुखोऽव्ययः ॥९॥  
विज्ञानात्मा वियत्कायो विश्वाकारो विनायकः।  
विश्वसृग्विश्वभुग्विश्वसंहर्ता विश्वगोपनः ॥ १० ॥  
विश्वानुग्राहकः सत्यः शिवस्तुल्य[शिवतुल्यः] शिवात्मजः ।  
विचित्रनर्तनो वीरो विश्वसन्तोषवर्धनः ॥ ११ ॥  
विमर्शी विमलाचारो विश्वाकारो विनायकः ।  
स्वतन्त्रः सुलभः स्वर्चः सुमुखः सुखबोधकः ॥ १२ ॥  
सूर्याग्निशशिहक् सोमकलाचूडः सुखान[स]नः ।  
स्वप्रकाशः सुधावक्रः[स्वधावक्त्रः] स्वयं वक्त्रः[व्यक्तः] स्मृतिप्रियः॥१३॥  
शक्तीशः शङ्करः शम्भुः प्रभुर्विभुरुमासुतः ।  
शान्तः शतमखाराध्यश्चतुरश्चक्रनायकः ॥ १४ ॥  
कालजित् करुणामूतिरव्यक्तः शाश्वतः शुभः।  
उग्रकर्मोदितानन्दी शिवभक्तः शिवान्तरः ॥ १५ ॥  

श्रीविद्यागणेशाष्टोत्तरशतनामस्तोत्रम्  
१५ चैतन्यधृतिरव्यग्रः सर्वज्ञः सर्वशत्रुभृ[]त् ।  
सर्वाग्रः समरानन्दी संसिद्धगणनायकः ॥ १६ ॥  
साम्बप्रमोदको वज्री मानसो मोदकप्रियः ।  
एकदन्तो बृहत्कुक्षिः [दीर्घतुण्डो] विकर्णकः ॥ १७ ॥  
ब्रह्माण्डकन्दुकश्चित्रवर्णश्चित्ररथासनः ।  
तेजस्वी तीक्ष्णधिषणः शक्तिवृन्दनिषेवितः ॥ १८ ॥  
परापराश्च पश्यन्ती प्राणनाथः प्र[मत्तहृत् ।  
(?) सङ्क्लिष्टमध्यमस्पष्टो वैखरीजनकः शुचिः ॥ १९ ॥  
धर्मप्रवर्तकः कामो भूमिस्फुरितविग्रहः ।  
तपस्वी तरुणोल्लासी योगिनीभोगतत्परः ॥ २० ॥  
जितेन्द्रियो जयश्रीको जन्ममृत्युविदारणः ।  
जगद्गुरुरमेयात्मा जङ्गमस्थावरात्मकः ॥ २१ ॥  
नमस्कारप्रियो नानामतभेदविभेदकः ।  
नयवित् समहक् शूरः सर्वलोकैकशासनः ॥ २२ ॥  
विशुद्धविक्रमो वृद्धः संवृद्धः समुहृद्गणः ।  

सर्वसाक्षी सदानन्दी सर्वलोकप्रियङ्करः ॥ २३ ॥  
सर्वातीतः समरसः सत्यावासः सतां गतिः ॥  
इति विद्यागणेशस्य नानामष्टोत्तरं शतम् ॥ २४ ॥  

यः पठेच्छणुयाद्वापि नित्यं भक्तिसमन्वितः ।  
तस्य साधकवर्यस्य सर्वावस्थासु सर्वदा ।  
नासाध्यमस्ति किमपि विद्याविनेश्वरात्मज[नः] ॥ २५ ॥  
॥ इति [महाशैवतन्त्रे अतिरहस्ये आकाशभैरवकल्पे शङ्करविरचिते]  
श्रीविद्यागणेशाष्टोत्तरशतनामस्तोत्रं सम्पूर्णम् ॥  