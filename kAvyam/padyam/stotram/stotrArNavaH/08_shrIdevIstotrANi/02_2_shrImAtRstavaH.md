---
title: ०२ २ श्रीमातृस्तवः

---
 चाञ्चल्यारणलोचनाश्चितकृपाचन्द्रार्कचूडामणि  
चारुस्मेरमुखी चराचरजगत्संरक्षणीं तत्पदाम् ।  
चञ्चञ्चम्पकनासिकारविलसन्मुक्तामणीरञ्जितां  
श्रीशैलस्थलवासिनी भगवती श्रीमातरं भावये ॥१॥  
कस्तूरीतिलकाञ्चितेन्दुविलसत्प्रोद्भासिफालस्थली  
कर्पूरद्रवमिश्रचूर्णखदिरां मेदोलसवीपिकाम् ।  
लोलापाङ्गतरङ्गितैरधिकृपासारै तानन्दिनों  
श्रीशैलस्थलवासिनी भगवती श्रीमातरं भावये ॥२॥  
राजन्मत्तमरालमन्दगमनां राजीवपत्रेक्षणां  
राजीवप्रभवादिदेवमकुटीराजत्पदाम्भोरुहाम् ।  
राजीवायतमन्दमण्डितरुचां राजाधिराजेश्वरी  
श्रीशैलस्थलवासिनी भगवतीं श्रीमातरं भावये ॥३॥  
षट्ताराङ्गणदीपिका शिवसती षडैरिवर्गापहां  
षटचक्रान्तरसंस्थितां वरसुधां षड्योगिनीवेष्टिताम् ।  
षट्चक्राञ्चितपादुकाञ्चितपदां षडभावगां षोडशी  
श्रीशैलस्थलवासिनी भगवती श्रीमातरं भावये ॥ ४॥  
श्रीनाथात् कृतपालितत्रिभुवनां श्रीचक्रसञ्चारिणी  
ज्ञानासक्तमनोजयौवनलसद्गन्धर्वकन्याकृता तिम् ।  
दीनानामतिवेगभाग्यजननी दिव्याम्बरालङ्कृतां  
श्रीशैलस्थलवासिनी भगवती श्रीमातरं भावये ॥५॥  

देवीरतोत्रेषु लावण्याधिकभूषिताङ्गलतिकां लाक्षारसद्राविणीं  
सेवायातसमस्तदेववनितां सीमन्तभूषान्विताम् ।  
भावोल्लासवशीकृतप्रियतमां भण्डासुरच्छेदिनी  
श्रीशैलस्थलवासिनी भगवती श्रीमातरं भावये ॥६॥  
धन्य(स्सो)[स्तोमविभावनीयचरितां धाराधरश्यामला  
मुन्याराधनमेधिनी शमवतां मुक्तिप्रदानव्रताम् ।  
कन्यापूजनसुप्रसन्नहृदयां काञ्चीलसन्मध्यमां  
श्रीशैलस्थलवासिनी भगवती श्रीमातरं भावये ॥ ७॥  
कर्पूरागरुकुङ्कुमाङ्कितकुचां कर्पूरवर्णस्थिता  
मष्टोत्कृष्टसुकृष्टकर्मदहना कामेश्वरीं कामिनीम् ।  
कामाक्षीं करुणारसाहृदयां कल्पान्तरस्थायिनी  
श्रीशैलस्थलवासिनी भगवती श्रीमातरं भावये ॥८॥  
गायत्री गरुडध्वजां गगनगां गान्धर्वगानप्रियां  
गम्भीरां गजगामिनी गिरिसुतां गन्धाक्षतालहताम् ।  
गङ्गागौतमगर्गसन्नुतपदा गां गौतमी गोमती  
श्रीशैलस्थलवासिनी भगवती श्रीमातरं भावये ॥ ९ ॥  

॥ इति श्रीमातृस्तवः सम्पूर्णः ॥  