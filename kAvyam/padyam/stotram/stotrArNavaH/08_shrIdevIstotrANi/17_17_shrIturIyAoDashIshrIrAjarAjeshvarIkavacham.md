---
title: १७ १७ श्रीतुरीयाोडशीश्रीराजराजेश्वरीकवचम्

---
 
कैलासशिखरे रम्ये देवदेवं जगद्गुरुम् ।  

शङ्करं परिपप्रच्छ कुमारः शिखिवाहनः ॥१॥  
श्रीरकन्द उवाच  
जनक श्रीगुरो देव पुत्रवात्सल्यवर्धन ।  

कवचं षोडशाक्षा पद मे परमेश्वर ॥२॥  
श्रीईश्वर उवाच  
शृणु पुत्र महाभाग कवचं मन्त्रविग्रहम् ।  
गोप्याद्गोप्यतरं गोप्य गुह्याद्गुह्यतरं महत् ॥३॥  
तव स्नेहात प्रवक्ष्यामि नाख्यातं यस्य कस्यचित् ।  
ब्रह्मेशविष्णुशक्रेभ्यो मया यत् कथितं पुरा ॥ ४ ॥  
देवाग्रे नैव दैत्याने न शौनकगुणायके ।  
तव भक्त्या तु कवचं गोप्यं कर्तुं न शक्यते ॥ ५॥  
एकादशमहाविद्या सवर्णा सद्गुणान्विता ।  
सर्वशक्तिप्रधाना हि कवचं मन्मुखोदितम् ॥ ६ ॥  
गणेशश्च रविर्विष्णुः शिवशक्तिश्च भैरवः ।  
पश्चतत्त्वादिसर्वेषां वामावर्तेन तुष्यताम् ॥ ७ ॥  
ऊर्वानायं महामन्त्रं कवचं निर्मितं मया ।  

त्रैलोक्यविजयं दिव्यं तुरीयं कवचं शुभम् ॥ ८॥  
श्रीस्कन्द उवाच  
कवचं परमं देव्याः श्रोतुमिच्छाम्यहं प्रभो ।  
यत्सूचित त्वया पूर्व धर्मकामार्थमोक्षदम् ॥ १ ॥  
तद्विनाराधनं नास्ति जपं ध्यानादिकमणि ।  

तस्याश्च कवचं यस्मात् तस्मात्तद्वद मे प्रभो ॥ १०॥  
श्री ईश्वर उवाच----  
शृणु पुत्र महाप्राज्ञ रहस्यातिरहस्यकम् ।  
तुरीयं कवचं दिव्यं सर्वमन्त्रमयं शुभम् ॥ ११ ॥  
न पुत्राय न शिष्याय न भक्ताय कदाचन ॥  
सपुत्रशिष्यभक्ताय कवचं यत् प्रकाशयेत् ? ॥ १२ ॥  

६७४  
पूजान्ते तु जपात् पूर्व कवचं समुदीरयेत् ।  
अस्य श्रीकवचस्यास्य ऋषिरानन्दभैरवः ॥ १३ ॥  
श्रीविद्या देवता च्छन्दो गायत्री रुचिवृत्तिकम् ।  
रामा बीजं पराशक्तिर्वाग्भवं कीलकं स्मृतम् ॥ १४ ॥  
मम सर्वार्थसिद्धयर्थे जपे तु विनियोगतः ।  
अङ्गुष्ठाग्रे वाग्भवं च हृलेखा तर्जनी न्यसेत् ॥ १५ ॥  
लक्ष्मीबीजं मध्यमायामङ्गिराऽनामिका तथा ।  
परा बीजं कनिष्ठायां लक्ष्मी करतले न्यसेत् ॥ १६ ॥  
हृदये वाग्भवं न्यस्यात् परां शिरसि च न्यसेत् ।  
लक्ष्मीबोज शिखायां च सर्वाङ्गे वाग्भवं न्यसेत् ॥ १७ ॥  
हल्लेख नेत्रयोय॑स्यात् अस्त्रं तु कमलां न्यसेत् ।  
भूर्भुवःस्वेति मनुना दिग्बन्धनमथाचरेत् ॥ १८ ॥  
ध्यानं तस्य प्रवक्ष्यामि धर्मकामार्थमोक्षदम् ।  
न्यासध्यानादिकं सर्व कृत्वा तु कवचं पठेत् ॥ १९॥  

क्षीरसागरमन्मध्ये[मध्यस्थे] रत्नद्वीपे मनोहरे ।  
रत्नसिंहासने दिव्ये तत्र देवी विचिन्तयेत् ॥ २०॥  
कोटिसूर्यप्रतीकाशां चन्द्रकोटिनिभाननाम् ।  
दाडिमीपुष्पसङ्काशां कुङ्कुमोदरसन्निभाम् ॥ २१ ॥  
जपाकुसुमसङ्काश त्रिणेत्रां च चतुर्भुजाम् ।  
पाशाङ्कुशधरां रम्यामिक्षुचापशरान्विताम् ॥ २२ ॥  
कर्पूरशकलोमिश्रताम्बूलापूरिताननाम् ।  
सर्वशृङ्गारवेषाव्यां सर्वावयवशोभिनीम् ॥ २३ ॥  
सर्वायुधसमायुक्तां प्रसन्नवदनेक्षणाम् ।  
सपरीवारसावर्णा सर्वोपचारपूजिताम् ॥ २४ ॥  
एवं ध्यायेत्ततो वीर कवचं सर्वकामदम् ।  

आवर्तयेत् स्वदेहे तु सर्वरक्षाकरं शुभम् ॥ २५॥  
शिखायां मे ह्रौः [हलौ पातु हौ [सहौ] मे चक्ररन्ध्रके ।  
वामदक्षिणभागे च ह्रौ पातु मां सर्वदा ॥ [सर्वदा ह्रौ च मां पातु वामदक्षिणभागयोः]॥ २६ ॥  
ऐं ह्रीं श्रीं सर्वदा पातु षोडशी सुन्दरी परा।  

श्रीं ह्रीं क्लीं सर्वदा पातु ऐं सौं ओं पातु मे सदा ॥ २७ ॥  

६७५  
श्रीतुरीयाषोडशोश्रीराजराजेश्वरीकवचम् ह्रीं श्रीं ऐं पातु सर्वत्र स्नौं रं लं ह्रीं सदा मन ।  
की हसकहल ह्रीं पातु सदा सौः क्लीं मम? ॥ २८ ॥  
सौ ऐं श्रीं ह्री श्रिया पातु सबीजा षोडशाक्षरी।  
आपादमस्तकं पातु महात्रिपुरसुन्दरी ॥ २९ ॥  
श्रीजयन्ती गस्तके मां पातु नित्यं विभूतये ।  
ही मङ्गला सदा नेत्रे पातु सर्वार्थसिद्धये ॥ ३०॥  
क्लो कालिका कर्णयुग्मं पातु सर्वशुभावहा ।  
ऐं भारती घ्राणयुग्मं पातु सर्वजयाप्तये ॥ ३१ ॥  
सौः कराली मुखं पातु सर्वलोकवशाप्तये।  
ऐं शारदा सदा वाचं पातु साहित्यसिद्धये ॥ ३२॥  

ओं कपालिनि मे कौँ पातु सद्गानसिद्धये।  
ह्रीं दुर्गासहिता पातु स्कन्धदेशौ सदा मम ॥ ३३ ॥  
श्री क्षमासहिता पातु हृदयं मम सर्वदा।  
ककारसहिता धात्री पार्श्वयुग्मं सदावतु ॥ ३४॥  
एकारसहिता स्वाहा पातु मे जठरं सदा ।  
ईकारसहिता नाभिं स्वधा मां सर्वदावतु ॥ ३५ ॥  
लकारसहिता ब्राह्मी पृष्ठदेश सदावतु ।  
ह्रीङ्कारसहमाहेशी कटिं पातु सदा मम ॥ ३६ ॥  
हकारसहिता गुह्य कौमारी पातु सर्वदा ।  
सकारसहिता पातु वैष्णवी गुददेशकम् ॥ ३७ ॥  
ककारयुक्ता वाराही ह्यरुयुग्मं सदावतु ।  
हकारसहिता जानुयुग्मं माहेन्द्रि मेऽवतु ॥ ३८॥  
लकारयुक्ता चामुण्डा जङ्घायुग्मं सदावतु ।  
ह्रीङ्कारसहिता गुल्फयुग्मं लक्ष्मीः सदावतु ॥ ३९ ॥  
सकारयुक्ता मे पादयुग्मेऽव्यात् शिवदूतिका ।  
ककारसहिता प्राच्यां चण्डा रक्षतु सर्वदा ॥ ४० ॥  
लकारसहितामेय्यां प्रचण्डा सर्वदावतु॥  
ह्रीङ्कारसहिता पातु दक्षिणे चण्डनायिका ॥ ४१ ॥  
सौःकारसहिता चण्डवेगिनी नैर्ऋतेऽवतु ।  
ऐङ्कारसंयुता चण्डप्रकाशा पातु पश्चिमे ॥ ४२ ॥  

क्लीङ्कारसहिता पातु वण्डिका वायुगोचरे ।  
होकारसहिता पातु चामुण्डा चोत्तरे मम ॥ ४३ ॥  
श्रीकारसहिता रौद्री पायादेशान्यके मम ।  
ऊर्ध्वं ब्रह्माणि मे रक्षेत् षोडशी सह सर्वदा ॥ ४४ ॥  
अधस्थाद्वैष्णवी रक्षेत् पुनः षोडशिसंयुता ।  
सर्वाङ्ग सर्वदा पातु सहिता भुवनेश्वरी ॥ ४५॥  
जले दावानलेऽरण्ये महोत्पाते च सागरे ।  
दिवारानौ च मे रक्षेत् देवी तारत्रची भम ॥ ४६॥  
इदं तुरीयासहितं षोडशाक्षरिकात्मकम् ।  
अभेद्यं कवचं त्वेदं मन्त्रबीजसमन्वितम् ॥ ४७ ॥  
योगिनीचक्रसहितं तब प्रीत्या प्रकाशितम् ।  
धारयस्व मया दत्तं गोपनीयं सुपुत्रक ॥ ४८॥  
न पुत्राय न शिष्याय बन्धुभ्यो न प्रकाशयेत् ।  
इदं त्रिपुरसुन्दर्यास्तुरीयं कवचं शुभम् ॥ ४९ ॥  
गोपनीयं प्रयत्नेन मन्त्रवर्णक्रमोदितम् ।  
प्रातरारभ्य सायान्तं कर्म वेदान्तमौक्तिकम् ॥ ५० ॥  
तत् फलं समवाप्नोति तुरीयकवचव्रतम् ।  
दशधा मातृकान्यासं लघुषोढा ततः परम् ॥ ५१ ॥  
शक्तिन्यासं महाषोढां कृत्वा बाह्यान्तरं न्यसेत्।  
श्रीविद्यायां महान्यासं क्रमात् सावर्णतां गतम् ॥ ५२ ॥  
पूजान्ते यत् फलं प्राप्तं तत् फलं कवचव्रते ।  
सवत्सां दुग्धसहितां साधकः कामधेनुवत् ॥ ५३ ॥  
त्रैलोक्यविजयायेदं कवचं परमाद्भुतम् ।  
यथा चिन्तामणौ पुत्र मनसा परिकल्पिते ॥ ५४ ॥  
तत् सर्व लभते शीघ्रं मम वाक्यान्न संशयः ।  
सायुरारोग्यमैश्वर्यं सदा सम्पत्प्रवर्धनम् ॥ ५५ ॥  
कवचस्य प्रभावेण त्रैलोक्ये विजयी भवेत् ।  

अदीक्षिताय नो देयं श्रद्धाविरहितात्मने ॥५६॥  
नाख्येयं यस्य कस्यापि कृतघ्नायाततायिने ।  
शान्ताय गुरुभेक्ताय देयं शुद्धाय साधते ॥ ५७ ॥  
अज्ञात्वा कवचं चेदं यो जपेत् परदेवताम् ।  
यद्यत् पुराधादिशतं यथेन्दुश्च तयो रविः (१) ॥५८॥  

६७७  
श्रीतुरीयाषोडशीश्रीराजराजेश्वरीकवचम्  
स एव च गुरुः साक्षात् कवचं गस्तु पुत्रक ।  
त्रिसन्ध्यं च पठेन्नित्यमिदं कवचमुत्तमम् ॥ ५९ ॥  
निशाः जपकाले वा प्रत्य यन्त्रमग्रतः ।  

सदा भवति तस्याये पश्चाद्धावति धेनुवत् ॥ ६० ॥  
जगद्वश्यं भवेच्छीनं नात्र कार्या विचारणा ।  
वेदी पुत्रो भवेच्छान्ते त्वं सदा मम सुव्रत (?) ॥ ६१ ॥  
सप्तकोटिमहामन्त्राः सवर्णाः सगुणान्विताः।  
सर्वे प्रसन्नतां यान्ति सत्यं सत्यं न संशयः॥ ६२ ॥  
इति ते कथितं दिव्यं सगुणे भजनक्रमम् ।  
निर्गुणं परमं वक्ष्ये तुरीयं कवचं शृणु ॥ ६३ ॥  

येन विज्ञातमात्रेण पारम्पयं च लभ्यते ।  
यथा च विमलं तोयं तपन्ती तारयत्यपि ॥ ६४ ॥  
कवचस्यास्य माहात्म्यं वर्णितु नैव शक्यते ।  
मूलादिब्रह्मरन्ध्रान्तं श्रीचक्रं समुदीरयेत् ॥ ६५ ॥  
परिचाराच नः सर्व सर्वावरणसंयुतम् ।  

आदिमध्यान्तकं सर्वं पश्चमं पञ्चमं भवेत् (?) ॥ ६६॥  
देहमध्ये च सर्वस्वं श्रीचक्रं चिन्तयेत् सुत ।  
पञ्चविंशतितत्त्वं च सुतलं तलमेव च ॥ ६७ ॥  
गभस्तिमानपातालं सप्तमं च रसातलम् ।  
भूर्भुवःस्वर्लोकमतो महल्लोकजनस्तथा ॥ ६८ ॥  
तपश्च सत्यलोकश्च भुवनानि चतुर्दश।  
सर्व श्रीभुवनं चैव निराकारं विचिन्तयेत् ॥ ६९॥  
मानसे पूजयेत् ध्यायेज्योतीरूपं सुचिन्मयम् ।  
कवचं प्रजपेद्वत्स राजराजेश्वरी भवेत् ॥ ७० ॥  
इति परमरहस्यं सर्वमन्त्रार्थसारं  
भजति परमभक्त्या निश्चलं निर्मलत्वम् ।  
विलसति भुवि मध्ये पुत्रपौत्राभिवृद्धिं  
धनसकलसमृद्धिं भोगमोक्षप्रदं च ॥ ७१ ॥  
॥ इति श्रीचूडामणौ श्रीशिवस्कन्दसर्गपादे त्रैलोक्यविजयाभेा नाम श्रीतुरीयाषोडशीश्रीराजराजेश्वरीमहात्रिपुरसुन्दरीकवचं  
सम्पूर्णम् ॥  