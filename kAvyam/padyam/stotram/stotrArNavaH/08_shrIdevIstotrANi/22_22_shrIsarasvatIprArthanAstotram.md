---
title: २२ २२ श्रीसरस्वतीप्रार्थनास्तोत्रम्

---
 शुभानि विदधातु नः किमपि पाणिपद्मस्थलो  
विभासिशुकपोतकप्रियवचोभिरानन्दितम् ।  
सुधाकरकलासमुल्लसितशेखरं पद्मभू  
वशीकरणचातुरीकलितलीलमाद्यं महः ॥ १ ॥  

सदा हृदि विभासतां विलसदैन्दव श्रीसख  
प्रभानिकरनिधुताखिलजगत्तमःसंहति ।  
सदातनवचस्तुतातुलितवैभवं दुर्दशा  
निशातनदयारसाञ्चितविलोकनं दैवतम् ॥ २॥  
कलक्कणितनूपुरं कलितदीनरक्षाकरं  
शशाङ्ककृतशेखरं शमितभक्तदैन्योत्करम् ।  
कदा दुरितदुर्लभं कमलभूमनोवल्लभं  
महोऽहमवलोकये महितसाहितीलब्धये ॥ ३॥  
रसज्ञहृदयङ्गमस्फुरदसीमभावोदयां  
तदीयरसभावनासमुचितैर्गुणैर्बन्धुराम् ।  
निरर्गलविनिर्गलसुरधुनीतरङ्गक्रमां  
विधातवरवर्णनी वितरताद्वचोवैखरीम॥४॥  
विदूरय ममापदं वितर भद्रमव्याहतं  
विधेहि विमलं यशो विरचय प्रसादं मयि ।  
सुधारससहोदरैः शिशिरयान्तरं मामकं  
दयारसतरङ्गितै वनमातरालोकनैः ॥ ५ ॥  

त्वामेव यामि शरणं जगदम्ब वाणि  
शीतांशुखण्डपरिशोभितमौलिभागे ।  
वाचालनूपुरसमञ्चितपादपझे  
वाचामधीश्वरि विधेहि मयि प्रसादम् ॥ ६॥  
भाष्यकारेण रचिता जीयद्वाग्देवतानुतिः।  
श्रीकालहस्तीशगुरुवर्यपादाब्जसेवया [सेविना] ॥ ७ ॥  

॥ इति श्रीसरस्वतीप्रार्थनास्तोत्रं सम्पूर्णम् ॥  