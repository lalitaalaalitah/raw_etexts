---
title: १८ १८ श्रीमीनाक्षीमणिपालाष्टकम्

---
 मधुरापुरनायिके नमस्ते मधुरालापशुकाभिरामहस्ते ।  
मलयध्वजपाण्ड्यराजकन्ये माय मीनाक्षि कृपां निधेहि धन्ये ॥ १॥  
कचनिर्जितकालमेघकान्ते कमलासेवितपादपङ्कजान्ते ।  
मदुरापुरवल्लभेष्टकान्ते मयि भीनाक्षि कृपां निधेहि दान्ते ॥ २॥  
कुचयुग्मविभिन्नचक्रवाके कृपया पालितसर्वजीवलोके ॥  
मलयध्वजसन्ततेः पताके मयि मीनाक्षि कृपां निधेहि पाके ॥३॥  
तपनीयसरोजिनीतटस्थे तुहिनप्रायमहीधरोदरस्थे ।  
मदनारिपरिग्रहे कृतार्थे मपि मीनाक्षि कृपां निधेहि सार्थे ॥ ४॥  
मधुवैरिविरिञ्चिमुख्यसेव्ये मनसा भावितचन्द्रमौलिलव्ये ।  
मनसापनिहीतयज्ञहव्ये मयि मीनाक्षि कृपां निधेहि भव्ये ॥५॥  
कलकीरकलोक्तिनाददक्षे कलितानेकजगन्निवासकुक्षे ।  
मदनाशुगहल्लकान्तपाणे मयि भीनाक्षि कृपां निधेहि शोणे ॥६॥  
विधिवाहनचैत्रकेलियाने विमतामोटनपूजितापदाने ।  
मधुरेक्षणभावपूतमीने मयि मीनाक्षि कृपां निधेहि दीने ॥ ७ ॥  
जगदम्ब कदन्बमूलवासे मधुरामोदमुखेन्दुमन्दहासे ।  
मदमन्दिरचारुदग्विलासे मयि मीनाक्षि कृपां निधेहि दासे ॥ ८॥  
पठतामनिशं प्रभातकाले मणिमालाष्टकमष्टभूतिदायि ।  
घटिकाशतचातुरी समिन्धे करुणापूर्णकटाक्षसन्निवेशात् ॥९॥  

॥ इति श्रीमीनाक्षीमणिमालाष्टकं सम्पूर्णम् ॥  