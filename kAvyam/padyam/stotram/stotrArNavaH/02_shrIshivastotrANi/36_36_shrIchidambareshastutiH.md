---
title: ३६ ३६ श्रीचिदम्बरेशस्तुतिः

---
 कल्याणमूर्ति कनकाद्रिचा  
कान्तासमाकान्तनिजार्धदेहम् ।  
कालान्तकं कामरिपुं पुरारि  
चिदम्बरेशं हृदि भावयामि ॥१॥  

1. सौव श्लोकाः मातृकायां. सन्ति ।  

श्रीशिवस्तोत्रे विश्वाधिकं विष्णुमुखैरुपास्यं  
त्रिलोचनं चन्द्रकलावतंसम् ।  
उमापतिं पापहरं प्रशान्तं  
चिदम्बरेशं हृदि भावयामि ॥ २ ॥  

विश्वेश्वरं नित्यमनन्तरूपं  
बालेन्दुचूड सुरवन्द्यपादम् ।  
पतिं पशूनां हृदि सनिविष्टं  
चिदम्बरेशं हृदि भावयामि ॥ ३ ॥  
विशालनेत्रं परिपूर्णगात्रं  
गौरीकलत्रं सुरवैरिशत्रुम् ।  
कुबेरमित्रं जगदेकपात्रं  
चिदम्बरेशं हृदि भावयामि ॥४॥  
कैलासवासं जगतामधीशं  
मुरारिमित्रं पुरुहूतवन्यम् ।  
महेशमूर्ति सुरसेव्यमानं  
चिदम्बरेशं हृदि भावयामि ॥ ५॥  
कर्परगात्रं कमनीयपात्रं  
कंसारिमित्रं कमलेन्दुवक्त्रम् ।  
कन्दर्पशत्रु कमलेशमित्रं  
चिदम्बरेशं हृदि भावयामि ॥६॥  
त्वमेव बन्धुस्त्वयि भाति सर्व  
अनेकरूपं परमन्त्रमेकम् ।  
पिनाकपाणिं भयनाशहेतुं  
चिदम्बरेशं हृदि भावयामि ॥ ७ ॥  
कृपासमुद्र सुमुखं त्रिणेत्रं  
जटाधरं पार्वतिवामभागम् ।  
सदाशिवं रुद्रमनन्तरूपं  
चिदम्बरेशं हृदि भावयामि ॥ ८ ॥  

॥ इति श्रीचिदम्बरेशस्तुतिः सम्पूर्णा ॥  