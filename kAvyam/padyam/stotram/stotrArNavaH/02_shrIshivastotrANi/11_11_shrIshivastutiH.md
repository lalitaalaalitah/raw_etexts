---
title: ११ ११ श्रीशिवस्तुतिः

---
 त्रैलोक्यं सकलं त्रिकालविषयं सालोकमालोकितं  
रागद्वेषभयप्रियान्तकजरालोलत्वलोभादयो  
नालं यत्पदलङ्घनाय स महादेवो मया वन्द्यते ॥१॥  
दुग्धं येन पुरत्रयं शरभुवा तीव्रार्चिषा वह्निना  
योऽपानृत्यति मत्तवत् पितृवने यस्यात्मजो वा गुहः ।  
सोऽयं किं मम शङ्करो भयतृषारोषार्तिमोहक्षयं  
कृत्वा यः स तु सर्ववित्तनुभृतां क्षेमङ्करः शङ्करः ॥ २॥  
? यत्नाद्येन विदारितं कररुहेर्दैत्येन्द्रवक्षस्थलं  
सारथ्येन धनञ्जयस्य समरे योऽमारयत्कौरवान् ।  
नासौ विष्णुरनेककालविषयं यज्ज्ञानमव्याहत  
विश्व व्याप्य विजृम्भते स च महाविष्णुर्विशिष्टो मम ॥ ३॥  
यो जग्ध्वा पिशितं समत्स्यकवलं जीवन्ती शून्यं पदं (?)-  
कर्ता कर्मफलं न भुङ्क्त इति यो वक्ता स बुद्धः कथम् ।  
यज्ज्ञानं क्षणवति वस्तु सकलं ज्ञातुं न शक्तं सदा  
यो जानन् युगपज्जगत्त्रयमिदं साक्षात्स बुद्धो मम ॥४॥  
पूर्वस्यामुदपादि रागबहुलं चेतो यदीयं पुनः  
पात्रं दण्डकमण्डलुप्रभृतयो यस्याकृतार्था स्थितिम् ।  
आविर्भावयुतं भवन्ति स कथं ब्रह्मा भवेन्मादृशं  
क्षुत्तृष्णाश्रमरागरोषरहितो ब्रह्मा कृतार्थोऽस्तु नः॥५॥  

1. इयं स्तुतिः शिवविष्णुब्रह्मबुद्धपरा, अनन्वितपदार्था च भवति ।  


ब्रह्मा चर्माक्षसूत्रीसुरयुवतिरसावेशविभ्रान्तचेताः-  
शम्भुः खटाङ्गधारी गिरिपतितनयापाङ्गलीलानुबद्धः ।  
विष्णुश्चक्राधिपः सन् दुहितरमगमद्गोपनाथस्य मोहा  
दस्मिन् विध्वस्तरागो जितमयमरणः कोऽयमेष्वाप्तताथः ॥ ६॥  
यो विश्वं वेद वेद्या जनभजलानिधेर्भगिनः पारदृश्वा (?)  
पौर्वापर्याविरुद्धं वचनगनुपमं निष्कलङ्कं यदीयम् ।  
तं वन्दे साधु वन्धं सकलगुणनिधि ध्वस्तदोषं द्विषन्तो  
बुद्धं वा वर्धमानं शतदलनिलयं केशवं वा शिवं वा॥७॥  

ईशः किं छिन्नलिङ्गो यदि विगतभयः शूलपाणिः कथं स्वात.  
नाथः किं भैक्षचारी यतिरिति स कथं सङ्गनः सात्मजश्व ।  
आद्राजः किं त्वजन्मा सकलविदिति किं वेत्ति नात्मान्तरायं  
सङ्क्षेपात्सम्यगुक्तं पशुपतिमपशुः कोऽत्र धीमानुपास्ते ॥८॥  
नाहङ्कारवशीकृतेन मनसा न द्वेषिणा केवलं  
नैरात्म्यं प्रतिपद्य नश्यति जने कारुण्यबुद्धधा मया।  
राज्ञः श्रीहिमशीतलस्य सदसि प्रायो विदग्धात्मनो  
बौद्धौघान् सकलान् विजित्य सघटः पादेन विस्फाटितः॥९॥  

॥ इति श्रीशिवस्तुतिः सम्पूर्णा ।  