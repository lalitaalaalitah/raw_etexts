---
title: १५ १५ श्रीमलयराजस्तुतिः

---
 यो न धियामधिगम्यस्तस्य कुतः सम्भको गिरां वृत्तेः ।  
स्तोमि तथापि भवन्तं मनोरथो यात्यभूमिमपि ॥ १ ॥  
यामि मनोवाकायैः शरणं करुणाकरं जगन्नाथ ।  
जन्मजरामरणार्णवतरणकरण्डं तवाघ्रियुगम् ॥ २ ॥  
सर्वत एव श्रुतिमान सर्वगतधेति गीयसे सद्भिः ।  

अत इदमर्हसि भगवन् स्थागो कृपणाद्वचः श्रोतुम् ॥ ३ ॥  
शरणमसि संश्रयो ह्यसि गतिरसि नाथोऽसि सर्वभूतानाम् ।  
भूतेश तेन ते मयि विज्ञायातिक्षमा कार्या ॥ ४ ॥  
येनाष्टधा विभज्य प्रजासु हितहेतुना तनुर्धत्ता ।  
कस्तादृशं न यायात्त्वामिह करुणाकरं शरणम् ॥ ५ ॥  
प्रणतजनरक्षणेन क्षणमेकं कालकाल वामेन ।  
त्रिनयन समग्रदर्शिन दासजनं चक्षुषा पश्य ॥ ६ ॥  

पातालं दिवमथ वा गच्छामि पलाय्य यदि दिगन्तं वा ।  
तत्रापि त्राता मे मृत्योर्नान्यस्त्वयैव विना ॥ ७ ॥  
कालव्याधो धावति भगवन्नासन्नमेव हन्तुं माम् ।  
क्रन्दामि त्वामीशं पाशच्छेदाथ तेनातः ॥ ८ ॥  
आसन्नमरणमशरणमुन्मार्गभ्रमणखिन्नमवसन्नम् ।  
त्रायस्व शिव समाश्रितमन्धमधस्तात्पतितं भाम् ॥ ९ ॥  
परिललितकमलदलगतजललवचलमेतदायुरपयाति ।  
त्वद्भक्तिश्च न सुलभा पुनरिति मत्वा प्रसीद विभो ॥ १० ॥  
प्राणैर्वियोज्य जन्तुं त्यजति रिपुर्जगति पापशीलोऽपि ।  
मृतमपि न विमुञ्चति यत्रायस्व ततोऽरिषड्वर्गात् ॥ ११ ॥  
गायन्तं च रुदन्तं शान्तं कृपणं हसन्तं च ।  
रक्ष विभो मामात गृहीतमाशापिशाचिकया ॥ १२ ॥  
भवमकमार्गभ्रमणश्रान्तस्य शिव प्रसीद दीनस्य ।  
त्वयि [त्व]मानसे प्रसन्ने शाम्यति तीव्रा हि मे तृष्णा ॥ १३ ॥  

यरिमन्निपतितमेव ग्रसते रागोरगो महाभोगः ।  
देहि विभो भवकूपे त्रियम्बकालम्बनं पततः ॥ १४ ॥  
येनैकमेव सर्व द्वैतेन त्वां महेश पश्यामि ।  
सदृष्टिप्रतिबन्धं छिन्धि ममाज्ञानतिमिरं तत् ॥ १५ ॥  
भगवन्त्रिभुवनभयकृत्कृतान्तकृष्णाहिदंष्ट्रया दष्टः ॥  
तृष्णाभिधानया यस्त्वमेव तन्निर्विषीकुरुषे ॥ १६ ॥  
मोहमहाव्याधिमिमं देव चिकित्सस्व दुश्चिकित्सं मे।  
भिषजं भैषज्यं च त्वां हि महान्तः प्रशंसन्ति ॥ १७ ॥  
तं देवनरकहुतवहबहुलज्वालाकलापसम्ञापम् ।  
त्वदृष्टिर्वृष्टिरिव प्रशमयतु शिव प्रसीद विओ ॥ १८ ॥  

देव महाकारुणिक प्रसीद करुणाईया दशा पश्य ।  
शाम्यति यया मनो मे दुःसहदुःखानलज्वलितम् ॥ १९ ॥  
शिव शिव भगवन् भगवन् अन्धमनाथं च रक्ष रक्ष विभो ।  
तव पादपीठलग्नं हरति हठादेव मृत्युर्माम् ॥ २० ॥  
अतिकृपणमार्तमशरणमाक्रन्दन्तं वशीकृतं पाशैः ॥  
आक्रान्तमन्तकभटैमा शिव शरणागतं रक्ष ॥ २१ ॥  
शरणागतानशरणान् मरणभयाभिद्रुतान् द्रुतं दयया ।  
रक्षाम्यहमिति मय्यपि कुरु प्रतिज्ञां विभो सफलाम् ॥ २२ ॥  
परमात्मन् परमेश्वर वेत्थ ममान्तरस्थमेव देव त्वम् ।  
यदि तव चरणाम्बुजयोः स्वनेऽप्यहमन्यथाचेताः ॥ २३ ॥  
सर्वेश सर्वशक्ते सर्वग सर्वज्ञ शर्व सर्वात्मन् ।  
स्यक्तस्य देव भवता भविता नान्यो मम त्राता ॥ २४ ॥  
कमपरमधुना याचे कञ्च क्रन्दामि मन्दपुण्योऽहम् ।  
कमशरणः शरणं वा ब्रजामि देव त्वया त्यक्तः॥ २५॥  
दीनेषु दया कार्येत्यार्येषु कृता त्वयैव मर्यादा ।  

आर्य त्वं त्वय्येव हि दैन्यं मय्येव हि पर्याप्तम् ॥ २६ ॥  
किं त्यजसि मामनाथं नाथ कथं ते दया न मयि दीने।  
पापिनमपि शरणागतमशरणमुज्झन्ति न महान्तः ॥ २७॥  

.  
श्रीमलयराजस्तुतिः  
त्रातरि सर्वगते त्वयि शिवनामनि नाम परनकारुणिके ।  
देव दिशः कथमेताः सञ्जातास्त्राणशून्या मे ॥२८॥  
उभयमसम्भाव्यमिदं सुखमिह दुःखं त्वदाचितेऽन्यत्र ।  
कः श्रद्दधाति तुहिनं दहने दाहं च शीतांशौ ॥ २९ ॥  
क्रन्दन्तमेव देव त्वनपि यदीशान संश्रितं त्यजसि।  
तदशरणं शरणागतवत्सलतां हन्त निहन्त्येव ॥ ३०॥  
अभ्यर्थितः प्रसीदसि भगा नित्यपि ममैष कुविकल्पः ।  
जगदर्थमर्थितरत्वं कुर्वन् बहुधा तर्नु केन ॥ ३१ ॥  
सुचिरं मया न सेवितमिति शिव न त्रायसे न तद्धटते ।  
किं सय एव पीतं नामृतमजरामरं कुरुते ॥ ३२ ॥  
परितुष्टे किल भगवन् स्वात्मनि तुष्टिं ददासि लोकानाम् ।  
तुष्टेऽपि त्वयि दुःखं न श्रुतपूर्व कदाचिदपि ॥ ३३ ॥  
त्वयि निखिलदुःखहन्तरि हृदयगते दुःखितुं न युक्तं मे ।  
उदिते भगवति भास्वति तिमिरमनष्टं क वादृष्टम् ॥ ३४ ॥  
क्षणमपि यत्र महान्तो वसन्ति तत्रापदो विनिम्नन्ति ।  
वससि सदा मम हृदये दुःखित्वं किमिदमाश्चर्यम् ॥ ३५ ॥  
दारयति दारुणमिदं दुःखं दहतीव मे हृदयम् ॥  
विफलीभवति बहुफलो यद्यत्सङ्कल्पकल्पतरुः ॥ ३६ ॥  
यस्येच्छयैव गच्छति जगदखिलं सम्भवं च नाशं च ।  
तत्र त्वय्यपि शम्भो सति दुःखं हा हतोऽस्मि ततः ॥ ३७ ॥  
तव चरणशरणगमनानो भग्ना नापदः सपदि यच्च ।  
आत्मा तेन ममायं भगवन्निन्यस्त्ववन्द्यश्च ॥ ३८ ॥  

चिन्तामणिमपि लब्ध्वा कष्टमभव्यो दरिद्र एवारिम।  
शिवमपि शरणं गत्वा मरणभयाद्यन्न मुक्तोऽस्मि ॥ ३९ ॥  
त्रिभुवनमप्युद्धर्तुं त्वद्भक्ताः शक्ततां गताः सर्वे ।  

अहमिह पुनरवसन्नः पापी स्वयमेव संसारे ॥ ४०॥  

श्रीशिवस्तोतेषु  
व्यग्रः समग्रशक्ते दासजनानुग्रहः कासौ ।  
भवतो यतो न मां प्रति सम्प्रति करुणायते चेतः ॥ ४१ ॥  
श्वेतहिताय कृतान्तं कृतवानसि भस्मसाद्यया सहसा।  
सा तव भगवन् करुणा निष्करुणा माय कथं जाता ॥ ४२ ॥  
पापाः पापनानां कृपणाः करुणाईचेतसां सततम् ।  
तरुणाः करुणाक्षेत्रं भवादृशां मादृशा एव ॥ ४३ ॥  
दीनं दयाहृदयास्त्रायन्ते भवाहशा उपेत्य विभो।  
त्वं तु मयि याचमाने न त्राता चित्रमेतदहो ।  
४४ ॥ नैषा कृपा कृपावन परमेश विशेषवृत्तिना [ता]येयम् ।  
दीनेषु दयावन्तः सन्तः साम्येन वर्तन्ते ॥ ४५ ॥  
तव दासभावमपुनस्यायैवं वदन्ति यदि सन्तः ।  
लोभहतकस्य दास्यं तदिह ममाद्यापि नाथ कथम् ॥ ४६॥  
अद्य श्वो वा मरणं त्राणं त्वत्तो न मेऽस्ति गतिरन्या ।  
भ्राम्यति ताम्यति जुट्यति मुह्यति शुष्यति च मम चेतः॥४७॥  
धरणितलेन कलेबरमेतन्मे काष्ठवद्यावत् ।  
तावत्प्रसीद सीदति न हि ते शरणागतो जगति ॥ ४८॥  

आविशति विवशमेतञ्चेतो यावन्न मोहपातालम् ।  
तावत्प्रसीद सीदति न हि ते शरणागतो जगति ॥४९॥  
धनिनो धनेन धन्याः सेवन्ते त्वां गुणैश्च गुणिनोऽपि ।  
एतत्त भक्तिमात्रं सर्वस्वं मे गृहाण विभो ॥ ५० ॥  
पापात्मकोऽयमिति मयि विजुगुप्सां मा कृथा जगन्नाथ ।  
जगति न तदस्ति पापं हरति न यत्तेऽधिसंस्मरणम् ॥५१॥  
हुतवहनिचयो हिमतां तुहिनं दहनत्वमेतु कदाचिदपि ।  
न तु तव चरणस्मरणं मोघममोघस्मृतेर्भवति ॥ ५२ ॥  
दिवमधिरोहतु धरणी तारानिकरोऽपि लुठतु भूमितले ।  
न तु तव चरणस्मरणं मोघममोघस्मृतेर्भवति ॥ ५३॥  

1.  
च कदाचित्  
श्रीमलयराजस्तुतिः मुखकमलमभिमुखं कुरु देहि वयो जलदनादश्नघोषम् ।  
यत्तु सदाभयदानं भीतेवोच्चैः समुच्चरसि ॥ ५४॥  
विज्ञापयामि किं वा नाथ बहु त्वां कृतान्तभयभीतः।  
नाज्ञानं ते किञ्चित् मद्भक्तरात्मशक्तेश्च ॥ ५५ ॥  
इति तरुणकरुगमुच्चैः कुपणस्याक्रन्दितं ममाकप्यं।  
नाथ तथा कुरु कृपया कृपणेषु यथोचितं त्वत्तः ॥ ५६ ॥  
जगति तव शक्तिरतुला सकलजगद्धस्मरा रयात्सपदि।  
कामोऽपि लीलयैवं नयनानलशलभतां यातः ॥ ५७ ॥  
कुलिशं कुसुमति दहनस्तुहिनति वारां निधिः स्थलति ।  
शर्मित्रति विषमप्यमृतति शिव शिदेति प्रलपतो भक्त्या ॥५८॥  
आर्तमनाथमशरणं दुस्तरभवभङ्गसागरे मग्नम् ।  
उद्धर रक्ष विलोकय परिपालय मां जगन्नाथ ॥ ५९ ॥  
यदिदमनुचितं दयालो नाथ मयाक्रन्दितं कृतान्तभयात् ।  
एतत् क्षमस्व भगवन्नाततया किमपि न क्रियते ॥ ६०॥  
स्वल्पाभोगा भोगा भङ्गी प्रियसङ्गमो गलत्यायुः।  

चलमखिलमित्यवेक्ष्य ब्रजति जनः शङ्करं शरणम् ॥ ६१॥  
आर्तेन मलयनाम्ना विज्ञप्तरत्वं मया जगन्नाथ।  
शर्वः सर्वार्तिहरस्तेन स्यात्सर्वलोकानाम् ॥ ६२ ॥  
शशभृदिव शीतलत्वे शिव देव शिवस्वभाव एव त्वम् ।  
अभ्यर्थ्यतां प्रयातः कष्टं मन्मन्दपुण्यतया ॥ ६३ ॥  
या कुपितकृतान्तमुखत्रस्तानां जगति भवति गतिरेका ।  
तां भक्तवत्सल विभो नमामि शम्भो भवद्भक्तिम् ॥ ६४ ॥  
त्वनाम यथा सुलभं भगवन् भूतेश मादृशस्यापि ।  
मश्चेतः प्रार्थयते त्वामेतां दुर्लभां भक्तिम् ॥ ६५ ॥  
विद्या यौवनमायुः प्रियस्य सङ्गो विभूतिरारोग्यम् ।  

युगपदपि सुलभमेतन्न पुनरुदारा भवद्भक्तिः ॥ ६६ ॥  
तेन त्वामेव विभो याचे तां दुर्लभां भवद्भक्तिम्।  
विफला दातरि न त्वयि वाञ्छा वल्लीव कल्पतरौ ॥ ६ ॥  

जातस्य दिव्यभवने तिर्यग्योनौ मनुष्ययोनौ वा।  
सा मे सदैव भूयात्त्वयि भक्तिरचञ्चला भगवन् ॥ ६८ ॥  
पड़र्गविपिनकृन्तनसन्निशिवकुठारधारया सततम् ।  
सा मे सदैव भूयात्त्वयि भक्तिरचञ्चला भगवन् ॥ ६९ ॥  
या परमज्ञानाङ्कुरसम्पद्धनविमलबहुलजलधारा ।  
सा मे सदैव भूयात्वयि भक्तिरचञ्चला भगवन् ॥ ७० ॥  
शैदजननयनमणिनिष्यन्दनचन्द्रधारा या।  
सा मे सदैव भूयात् त्वयि भक्तिरचश्चला भगवन् ॥ ७१ ॥  
इति रचयति स्म भगवत इन्दुकलाशेखरस्य मलयाल्यः ।  
भक्त्या भक्तिस्तोत्रं भवे भवे भक्तिरेवास्तु ॥ ७२ ॥  

॥ इति श्रीमलवराजरस्तुतिः सम्पूर्णा ॥  