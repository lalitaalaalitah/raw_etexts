---
title: २५ २५ श्रीनमश्शिवाष्टकम्

---
 आद्याय सर्वजगतामखिलेष्टदाय  
नित्याय निर्जितसुरासुरवैभवाय ।  
कुन्देन्दुगौरवपुषे कुसुमास्त्रहन्त्रे  
देवाय भक्तवरदाय नमः शिवाय ॥ १ ॥  
गङ्गाधराय गरुडध्वजवन्दिताय  
गौरीसखाय करूणामृतसागराय ।  
उद्गातने (?) कुसुमकङ्घरकन्धराय  
पूर्णाय पुष्करकचाय नमः शिवाय ॥ २ ॥  
संसारसागरसमुत्तरणलवाय  
सोमानलार्कनयनाय सुरार्चिताय ।  
दुष्कर्मधर्मजलदाय दुरासदाय  
दुष्टात्मनां पुरहराय नमः शिवाय ॥ ३ ॥  
वेदाय वेदनिलयाय विदां वराय  
विज्ञानमात्रवपुषे विविधात्मकाय ।  
यज्ञान्तकाय यजतामभयप्रदाय  
यज्ञार्चिताय गिरिशाय नमः शिवाय ॥ ४ ॥  
यन्नाम जन्तुरवशोऽपि गृणन् कदाचित्  
यामी न याति भयदामिह यातनालिम् ।  
तस्मै जरामरणजन्मभयातिगाय  
गन्धर्वगीतयशसेऽस्तु नमः शिवाय ॥ ५ ॥  
नान्तं च मध्यमथवादिमजः स चाहं  
विष्णुस्तथैव यमितेन्द्रियचेतसोऽपि ।  
जानन्ति सन्मुनिवराश्च तथामरेशाः  
गन्धर्वगीतयशसेऽस्तु नमः शिवाय ॥६॥  
भूतेश्वराय भुजगेन्द्रविभूषणाय  
'भूतित्रयाय भुवनाधिपवन्दिताय ।  
.. पीताम्बरप्रियसखाय पिनाकदोष्णे  
नानाविचित्रगतयेऽस्तु नमः शिवाय ॥ ७ ॥  

श्रीनमरिशवाय गडा रुद्राय भद्रचरिताय महोक्षगाय  
शूलाभयानि भृगचर्मपराङ्कुशाय (?) ।  
पादानतार्तिदलनाय पलाशिहन्त्रे  
मृयुञ्जयाय विजयाय नमः शिवाय ॥ ८ ॥  

॥ इति श्रीनमश्शिवाष्टकं सम्पूर्णम् ॥  