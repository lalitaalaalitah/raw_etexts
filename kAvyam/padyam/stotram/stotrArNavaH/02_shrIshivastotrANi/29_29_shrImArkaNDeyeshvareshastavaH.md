---
title: २९ २९ श्रीमार्कण्डेयेश्वरेशस्तवः

---
सर्वेषां दैवतानां सकलसुखफलप्राप्तये पूजकानां -  
कार्याधीशो गणेशो नगवरतनयानन्दचेष्टाभिरामः ।  
यस्य श्रीशेश्वरस्य प्रथितगुणगणालङ्कृतस्यात्मजस्तं  
मार्कण्डेयेश्वरेशं पशुपतिमनिशं पार्वतीशं भजेऽहम् ॥ १ ॥  
वैकुण्ठाधीशमायामयसुखगवधूरूपसन्दर्शनाद्यो ।  

मोहात्सम्भ्रान्तमान[म्यमाण]स्सहगमनकलाचातुरीयुक्तचित्तः।  
तन्मायास्त्रीशरीरे वटुकमजनयद्भासते यः शिवस्तं  
मार्कण्डेयेश्वरेशं पशुपतिमनिशं पार्वतीशं भजेऽहम् ॥ २॥  
यस्याङ्गे[निः]फालभागे सुललितनयनं सव्यभागे भवानी  
हस्ते ब्रह्मोत्तमा सगरलसुगले ब्रह्मशीर्षालिमाला ।  
अङ्गेऽनङ्गाङ्गभूतिः पदकमलयुगे विष्णुनेत्राम्बुजातं.  
मार्कण्डेयेश्वरेशं पशुपतिमनिशं पार्वतीशं भजेऽहम् ॥३॥  
यस्य श्रीमौलिभूषा कुमुदहितकलाभासमानोत्तमाङ्गे  
विद्युत्पुञ्जाभकान्ते विलसितसुजटामण्डले व्योमगङ्गा ।  
कण्ठे वज्रासिनीलोपलनिभगरलं भासते यः शिवरतं  
मार्कण्डेयेश्वरेशं पशुपतिमनिशं पार्वतीशं भजेऽहम् ॥ ४॥  
हस्ताब्जे भासमानैर्निशितमुखयुतैः शूलमुख्यायुपैः सं  
दीप्ताङ्गः सर्वशत्रून् खररणसमये निर्जयन् यो बलाढ्यः।  
मार्ताण्डाग्नीन्दुनेत्रत्रययुतसुमुखैः पञ्चभिः संयुतस्तं  
मार्कण्डेयेश्वरेश पशुपतिमनिशं पार्वतीशं भजेऽहम् ॥५॥  
शान्तं चन्द्रायुताभं शशियुतमकुटं पद्मवक्त्रं त्रिनेत्रं  
भास्वत्केयूरहाराङ्गदकटकमुखाशेषभूषाभिरामम् ।  
गौरीगङ्गासमेतं प्रमथगणयुतं स्कन्दविनेशसेव्यं  
मार्कण्डेयेभरेशं पशुपतिमनिशं पार्वतीशं भजेऽहम् ॥ ६॥  
मार्कण्डेयर्षियर्यः शमनभटभयाद्यस्य पादारविन्द  
द्वन्द्वं संश्रित्य भक्त्या शिव भव शरणं ते नमः पालयेति।  
उक्त्वा मृत्युं वि[च]जित्वा चिरमतुलसुखं प्राप्तवांस्तं यमारि  
मार्कण्डेयेश्वरेशं पशुपतिमनिशं पार्वतीशं भजेऽहम् ॥ ७ ॥  
सर्देवासुरेन्द्रैः प्रमथितकलशाम्भोधिमध्ये फणीन्द्र-  
स्यात्यानीके सुरोषाद्विगलितगरलं रुद्रनेत्राग्नितुल्यम् ।  

लोकानीकावनार्थ 'कबलितसुमतियों महेशः शिवस्तं  
मार्कण्डेयेश्वरेशं पशुपतिमनिशं पार्वतीशं भजेऽहम् ॥ ८ ॥  
ब्रह्मा लोकपालैः प्रणमितचरणाः प्रार्थनाकृष्टचित्त  
स्तान कारुण्येन वीक्ष्य त्रिपुरदितिसुतानेकबाणेन दग्धुम् ।  
सर्वोपायैः समर्थः ससुररियुपुरीदाहको यः शिवस्तं  
मार्कण्डेयेश्वरेशं पशुपतिमनिशं पार्वतीशं भजेऽहम् ॥ ९ ॥  

नन्दीशानन्दनाट्यप्रियमखिलकलाकोविदं सर्वविद्या  
साम्राज्यानन्दपीठस्थितपरमशिवं सुन्दरं मन्दहासम् ।  
छन्दोगुह्यार्थतत्त्वात्मकमभयमजानन्दकन्दं मुकुन्दं  
मार्कण्डेयेश्वरेशं पशुपतिमनिशं पार्वतीशं भजेऽहम् ॥ १० ॥  
मार्कण्डेयेश्वरस्य स्तवमिदमघतूलाद्रिवैश्वानराभं ।  

नित्यं यो भक्तियुक्तः पठति स पुरुषः पापसङ्घाद्विमुक्तः।  
सद्भूमौ सर्वभोगैरनवरतसुखं प्राप्तवान् [प्राप्नुयात् ] सर्वदेवैः ।  

सन्मान्यः श्लाघनीयः स भवति भगवान् श्रीगुरोः सत्प्रसादात् ॥११ ॥  

॥ श्रीमार्कण्डेयेश्वरेशस्तवः सम्पूर्णः ॥  
1  
कबलयान्त  