---
title: १६ १६ श्रीमातृभूतेश्वरस्तोत्रम्

---
 प्रसन्नवक्त्रमेकदन्तमादिपूज्यमीश्वरं  
सुरासुरेन्द्रसेव्यमानपादपद्ममव्ययम् ।  
समस्तशोकनाशकारणं सुखप्रदं नृणां  
उमासुतं नमामि तं समस्तविन्नशान्तिदम् ॥ १॥  
अजायमानमप्यनेकधा सुजायमानमुं(?)  
पुराणमप्यहं युवानमादिकारणं शिवम् ।  
अपाणिपादमप्यनेकपादपाणिचक्षुषं  
नमामि मातृभूतसाम्बमूर्ति मेव सन्ततम् ॥ २ ॥  
अनन्तरूपनामधेयमप्यनामरूपकं  
कपालभिक्षमप्यशेषलोकसर्वकामदम् ।  
अनाथमप्यशेषलोकनाथमीशमच्युतं  
नमामि मातृभूतसाम्बमूर्ति मेव सन्ततम् ॥ ३ ॥  
अजीवमप्यनन्तजीवरक्षकं सुजीविनं  
महान्तमप्यणुं हृदि स्थितं न दृश्यमीडितम् ।  
बहिस्थितं नरामरैः स्वभक्तनेतगोचरं ।  
:: नमामि मातृभूतसाम्बमूर्ति मेव सन्ततम् ॥ ४ ॥  
..  
श्रीमातृभूतेश्वरस्तोत्रम् उमावचःप्रतिप्रभाषणाज्ञमप्यधीश्वर  
सुवाग्मिनामपि प्रियं जितेन्द्रियोत्तमं रतौ ।  
अजय्यमप्युमामुदे सुसेषुणा विनिर्जितं  
नमामि मातृभूतसान्बमूर्ति मेव सन्ततम् ॥ ५ ॥  

कुरङ्गलोचनागजाविलासहर्षमानसं  
गजास्यशौरिबालकेलिदर्शनातिविस्मितम् ।  
सुनन्दिबाणभृङ्गिचण्डिरावणादिपूजितं  
नमामि मातृभूतसाम्बमूर्ति मेव सन्ततम् ॥ ६ ॥  
सुमृत्तिकाशिलादिषूधियामपीष्टदायकं (?)  
सुपुत्रनीलकण्ठनागधेयवक्तुरिष्टदम् ।  
मृगं हरेषुमाहरेति वक्तुराशु मुक्तिदं  
नमामि मातृभूतसाम्बमूर्ति मेव रान्ततम् ॥ ७ ॥  

समस्तलोकदग्धुकामकालकूटभक्षक  
भिषग्वरं त्रिविष्टपस्य मातृभूतमीश्वरम् ।  
मृकण्डुसूनुरक्षणाय मृत्युदर्पभञ्जकं  
नमामि मातृभूतसाम्बमूर्ति मेव सन्ततम् ॥ ८॥  
अनाथगर्भिणीत्रियः शिशोः सुतस्य मे सदा  
सुखप्रदं सुमातृवत् शरण्यमेव नान्यथा ।  
कृपारसामानसेशमच्युतप्रियं शिवं  
नमामि मातृभूतसाम्बमूर्ति मेव सन्ततम् ॥ ९॥  
सुगन्धिकुन्तलाम्बिकासमेतमद्रिवासिनं  
समीपवर्तिरङ्गनाथजम्बुकेश्वरप्रभुम् ।  
अनाथगर्भिणीवधसुखप्रसूतिकारक  
नमामि मातृभूतसाम्बमूर्ति मेव सन्ततम् ॥ १० ॥  
इयं समस्तकामदा नवप्रसूनमालिका  
नृणामशेषकर्मजन्यशोककक्षपावका ।  
सुदर्शनाख्यपण्डितेन भक्तियुक्तचेतसा  
विलिख्यते शिवप्रसादलेशलाभवैभवात् ॥ ११ ॥  
या कृपा गर्भिणीत्राणे या कृपा मुनिनन्दने।  
मातृभूतेश्वर क्षिप्रं सा कृपा मयि दीयताम् ॥ १२ ॥  

या कृपा मुनिसन्त्राणे चा कृपा कपिनायके ।  
या विभीषणरक्षायां सा कुपा मयि दीयताम् ॥ १३ ॥  
अग्रतः पृष्ठतश्चैव पार्वतश्च महाबलौ ।  
बाकर्णपूर्णधन्वानौ रक्षेतां रामलक्ष्मणौ ॥ १४ ॥  

॥ इति श्रीमातृभूतेश्वरस्तोत्रं सम्पूर्णम् ॥  