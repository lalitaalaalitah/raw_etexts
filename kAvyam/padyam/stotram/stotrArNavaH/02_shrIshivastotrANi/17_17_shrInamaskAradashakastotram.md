---
title: १७ १७ श्रीनमस्कारदशकस्तोत्रम्

---
 नमः शिवाभ्यां जगदीश्वराभ्यां  
जगत्पतिभ्यां जयविग्रहाभ्याम् ।  
जम्मारिमुख्यैरभिवन्दिताभ्यां  
नमो नमः शङ्करपार्वतीभ्याम् ॥ १ ॥  
नमः शिवाभ्यां जटिलालकाभ्यां  
जरामृतित्राणविचक्षणाभ्याम् ।  
जनार्दनाब्जोद्भवपूजिताभ्यां  
नमो नमः शङ्करपार्वतीभ्याम् ॥ २ ॥  
नमः शिवाभ्यां कलिनाशकृद्भयां  
कारुण्यकल्याणवपुर्धराभ्याम् ।  
कैलासशैलायनिकेतनाभ्यां  
नमो नमः शङ्करपार्वतीभ्याम् ॥ ३ ॥  
नमः शिवाभ्यां वृषवाहनाभ्यां  
विरिञ्चिविश्वभरपूजिताभ्याम् ।  
विभूतिपाधीरविलौचनाभ्यां  
नमो नमः शङ्करपार्वतीभ्याम् ॥ ४ ॥  
नमः शिवाभ्यामतिसुन्दराभ्याम्-  
अत्यन्तमासक्तवपुर्धराभ्याम ।  
अशेषलोकैकशिवङ्कराभ्यां  
नमो नमः शङ्करपार्वतीभ्याम् ॥ ५ ॥  

1. अधश्नोर्वच रक्षेता रामकृष्णो धुन्धरा इति वा पाठः  
श्रीवालिशैलाधिनाथत्रयम्  
नमः शिवाभ्यां रविलोचनाभ्यां  
रवीन्दुवैश्वानरलोचनाभ्याम् ।  
राकाशशिस्तोममुखाम्बुजाभ्यां  
नमो नमः शङ्करपार्वतीभ्याम् ॥ ६ ॥  
नमः शिवाभ्यां शशिशेखराभ्यां  
समस्तसम्पत्परिपूरिताभ्याम् ।  
समस्त विद्याभिरूपासिताभ्यां  
नमो नमः शङ्करपार्वतीभ्याम् ॥ ७ ॥  
नमः शिवाभ्यां नयनोत्सुकाभ्यां  
नमस्कृताभीष्टवरप्रदाभ्याम् ।  
नारायणेनार्चितपादुकाभ्यां  
नमो नमः शङ्करपार्वतीभ्याम् ॥ ८ ॥  
नमः शिवाभ्यां नवयौवनाभ्यां  
परस्पराश्लिष्टवपुर्धराभ्याम् ।  
नगेन्द्रकन्यावृषकेतनाभ्यां  
नमो नमः शङ्करपार्वतीभ्याम् ॥ ९ ॥  
नमः शिवाभ्यामशिवापहाभ्यां  
अशेषकल्याणविशेषिताभ्याम् ।  
असम्भवाभ्यां श्रुतिसम्भवाभ्यां  
नमो नमः शङ्करपार्वतीभ्याम् ॥ १० ॥  
नमस्कारात्मकं स्तोत्रं व्यासेन परिकीर्तितम् ।  
यः पठेच्छावयेद्भक्त्या सर्वान् कामानवाप्नुयात् ॥ ११ ॥  

॥ इति श्रीवेदव्यासकृतं नमस्कारदशकस्तोत्रं सम्पूर्णम् ॥  
. ...  