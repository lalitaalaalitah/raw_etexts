---
title: ३२ ३३ श्रीअगस्त्येशलिङ्गाष्टकम्

---
 श्रीमत्पर्वतपुत्रिकाश्रिसलसद्वामाङ्गमिजदूज्ज्वल-  
कोटीरं कनकादिकार्मुकवरं कल्पद्रुमालावली  
सक्तोरःस्थलमन्तकान्तकननन्ताहीन्द्रसद्भूषणं  
श्रीगुण्टूरिपुराविवारामतुलागस्त्येशलिङ्गं भजे ॥१॥  
.. भक्ताभीष्टफलप्रदं भवहरं पापौघविच्छेदन  
शक्राद्यष्टदिगीशसन्नुतपदं शुम्भद्गणाधीश्वरम् ।  
गङ्गोत्तङ्गतरङ्गिणीयुदजटाजूटं मुनीन्दार्चितं  
श्रीगुण्टूरिपुराधिवासमतुलागरत्येशलिङ्गं भजे ॥ २ ॥  
मार्कण्डेयमुनीन्द्ररक्षणमज मृत्युञ्जयं शाश्वतं  
मत्तामयविरोधिगर्वनगगीदम्भोलिधारायितम् ।  
वित्ताधीशसखं वियत्तललसत्केशं त्रिलोकेश्वरं  
श्रीगुण्टूरिपुराधिवासमतुलागस्त्येशलिङ्गं भजे ॥ ३॥  
भूम्यापोऽग्निसमीरणाम्बरलसत्सोमार्कयज्वाभिधै  
रष्टैरिष्टवरप्रदानचतुरैः स्पष्टैः स्वरूपैः सदा ।  
भास्वन्तं जगतीतले गजहरं कर्पूरगौरं शिवं  
श्रीगुण्टूरिपुराधिवासमतुलागस्त्येशलिङ्गं भजे ॥ ४ ॥  
सूर्या नीन्दुविलोचनं सुरवरं फालाग्निभस्मीकृत  
प्रद्युम्नं परमेश्वरं गुरुवरं कालाग्निरुद्रं हरम् ।  
कण्ठाकल्पविलासभासुरमहाहालाहलं शङ्करं  
श्रीगुण्टूरिपुराधिवासमतुलागस्त्येशलिङ्गं भजे ॥ ५ ॥  
श्रीमद्भमिरथं विरिञ्चिविलसत्सूतं नगाधीशस  
चापं विष्णुशरं रथाङ्गयुगलीभूतार्कचन्द्रं शिवम् ।  
पूर्वामर्त्य पुरत्रयान्तकरणोद्युक्तं शिवालिङ्गितं  
श्रीगुण्टूरिपुराधिवासमतुलागस्त्येशलिङ्गं भजे ॥ ६ ॥  
दक्षाक्षुद्रमखागतामरगणान् तत्रत्यऋत्विग्वरान्  
चन्द्रं तच्छृशुरं भगं मुनिगणानग्निं च दक्षं लसत् ।  
स्वेदोद्भूतविनीलदेहरुचिना वीरेण सन्त्रासितं त्रासकं]  
श्रीगुण्टूरिपुराधिवासमतुलागस्त्येशलिङ्गं भजे ॥ ७ ॥  
1. प्रभञ्जना  
2. स्वात्मा  
श्रीलक्ष्मीशविरिश्चिपूजितपदं शम्भत्रिशूलायुधं  
श्रीमद्भृङ्गिकुमारनन्दिगणपश्रीवीरभद्रादिभिः ।  
सर्वैर्भक्तियुतैर्महागणवरैः संसेव्यमानं सदा  
श्रीगुण्टूरिपुराधिवासमतुलानरत्येशलिङ्गं भजे ॥ ८॥  
श्रीकोप्पराजकुलवार्धिनिशाकरेण  
स्तोत्रं कृतं जगति सुब्बयनामभाजा गस्त्येश्वरस्य निजभक्तजनावनस्य  
यो वै पठेल्लभति सोऽपि सदा विमुक्तिम् ॥ ९ ॥  

॥ इति श्रीअगस्त्येशलिङ्गाष्टकं सम्पूर्णम् ॥  