---
title: ०६ ६ श्रीशिवोत्कर्षसाक्षिपञ्चकम्

---
 गायत्रीवल्लभत्वादशरथतनयस्थापिताराधितत्वात्  
शौरेः कैलासयात्रात्रतमुदिततयाभीष्टसन्तानदानात् ।  
नेत्रेण स्वेन साकं दशशतकमलैर्विष्णुना पूजितत्वात्  
तस्मै चक्रप्रदानादपि च पशुपतिः सर्वदेवप्रकृष्टः ॥ १ ॥  
कन्दर्पध्वंसकत्वाद्गरलकबलनात् कालगर्वापहृत्त्वात्  
दैतेयावासभूतत्रिपुरविदलनाद्दक्षयागे जयित्वात् ।  
पार्थस्य स्वास्त्रदानान्नरहरिविजयान्माधवे स्त्रीशरीरे  
शास्तुः सम्पादकत्वदपि च पशुपतिः सर्वदेवप्रकृष्टः ॥ २ ॥  
वाराणस्यां च पाराशरिनियमिभुजस्तम्भनात् प्राक्पुराणां  
प्रध्वंसे केशवेनाश्रितवृषवपुषा धारितक्ष्मातलत्वात् ।  
अस्तोकैब्रह्मशी.रनिशगलगतालङ्कृताऽऽभूषितत्वात्  
दानात् प्रज्ञानमुक्त्योरपि च पशुपतिः सर्वदेवप्रकृष्टः ॥ ३ ॥  
भूमौ लोकैरनेकैः सततविरचिताराधितत्वादमीषा  
मष्टैश्वर्यप्रदानादशविधवपुषा केशवेनार्चितत्वात् ।  
हंसकोडाङ्गधारिद्रहिणमुरहरान्विष्टशीर्षाविकत्वात्  
जन्मध्वंसाद्यभावादपि च पशुपतिः सर्वदेवप्रकृष्टः ॥ ४ ॥  
वैशिष्ट्ये योनिपीठायितमुररिपुसंश्लिष्टभावेन शम्भोः  
स्वस्यैकाप्रतीकायितहरिवपुषालिङ्गितत्वेन यद्वा ।  
अप्राधान्याद्विशिष्टाद्वयसमधिगमे दानवानामरातेः  
शम्भोरुत्कृष्टभावादपि च पशुपतिः सर्वदेवप्रकृष्टः ॥ ५ ॥  

॥ इति श्रीशिवोत्कर्षसाक्षिपञ्चकं सम्पूर्णम् ॥  