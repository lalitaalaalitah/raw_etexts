---
title: ४७ ४७ श्रीमहादेवस्तुतिः

---
 रुद्राय शितिकण्ठाय सुरूपाय सुवर्चसे।  
कपर्दिने करालाय हर्यक्ष्णे वरदाय च ॥ १॥  
तृष्णे (?)पूष्णे दशभिदे देवानामधिपाय च ।  
क्षेम्या[य] हरिनेत्राय स्थाणवे पुरुषाय च ॥ २॥  
हरिकेशाय मुण्डाय क्रोधायोत्तारणाय च।  
भास्वराय सुतीर्थाय देवदेवाय रंहसे ॥३॥  
उष्णीषिणे सुवक्त्राय पशुहस्ताय पार्षिणे।  
हिरण्यबाहवे राजन्योपाय पतये दिशाम् ॥ ४ ॥  
पशूनां पतये चैव भूतानां पतये नमः।  
वृषाय मातृभक्ताय सेनान्ये मध्यमाय च ॥ ५ ॥  

महात्मने चानङ्गाय सर्वाङ्गाय प्रमाथिने ।  
तथा रुद्राणिपतये पृथवे कृत्तिवाससे ॥ ६ ॥  
कपालभूषिणे नित्यं सुवर्णभकुटाय च ।  
महादेवाय कृष्णाय त्र्यम्बकाय हराय च ॥ ७ ॥  
क्रोधनायानृशंसाय मृत्यवे बाहुशालिने ।  
दण्डिने दृप्ततपसे तथैवाक्रूरकर्मिणे ॥ ८ ॥  
सहस्रशिरसे चैव सहस्रचरणाय च ।  
विरूपाय सुरूपाय महारूपाय दंष्टिणे ॥ ९ ॥  
पिनाकिनं महादेवं महाभोगिनमव्ययम् ॥  
त्रिशूलपाणिं वरदं त्र्यम्बकं भुवनेश्वरम् ॥ १० ॥  
त्रिपुरनं त्रिणयनं त्रिलोकेशं महौजसम् ।  
प्रभवं सर्वभूतानां धातारं धरणीधरम् ॥ ११ ॥  
ईशानं शङ्करं शर्व शिवं विश्वेश्वरं भवम् ।  
उमापतिं पशुपतिं विश्वरूपं महेश्वरम् ॥ १२ ।  
विरूपाक्षं दशभुजं विष्यद्गङ्गं वृषध्वजम् ।  

उग्रं स्थाणुं शिवं घोरं शवं गौरीशमीश्वरम् ॥ १३ ॥  
शितिकण्ठमजं शुभ्रं पृथु विधुहरं हरम् ।  
विश्वरूपं विरूपाक्षं बहुरूपमुमापतिम् ॥ १४ ॥  
प्रणम्य शिरसा देवं नागाङ्गदधरं हरम् ।  
शरण्यं शरणं यामि महादेवं चतुर्मुखम् ॥ १५ ॥  
विरोचमानं वपुषा दिव्याभरणभूषितम् ।  

अनाद्यन्तम शम्भुं सर्वव्यापिनमीश्वरम् ॥ १६ ॥  
निस्वैगुण्यं निरुद्योगं निर्मलं निधिमोजसाम् ।  
प्रणम्य प्राञ्जलिः शर्व प्रयामि शरणं हरम् ॥ १७ ॥  
निष्कलं निर्मलं नित्यमकारणमलेपनम् ।  

अध्यात्मवेदमासाद्य प्रयामि शरणं मुहुः ॥ १८ ॥  
यस्य नित्यं विदुः स्थानं मोक्षमध्यात्मचिन्तकाः ।  
।  
योगीशं तत्त्वमार्गस्थाः कैवल्यपदमक्षरम् ॥ १९ ॥  

१३१  
श्रीज्ञानामृतरसायन यं विदुः सङ्गनिर्मुक्ताः सामान्यं समदर्शिनः ।  
तं प्रपद्ये जगद्योनिमयोनि निर्गुणात्मकम् ॥ २० ॥  
असृजवस्तु भूतादीद सप्तलोकान् सनातनान ।  
स्थितः सत्योपरि स्था' तं प्राचे सनातनम् ॥ २१ ॥  

भक्तानां सुलभं तं तु दुर्लभं दूरपातिनाम् ।  
अदूरस्थममुं देवं प्रकृतेः परतः स्थितम् ।  
नमानि सर्वलोकस्थं व्रजामि शरणं शिवम् ॥ २२ ॥  
॥ इति श्रीमहाभारते आश्वमेधिके पर्वणि संवर्तगरुत्तसंवादे-  
मञ्जवगिरिवासमहादेवस्तुति म सप्तमाध्यायः  

सम्पूर्णः ॥  