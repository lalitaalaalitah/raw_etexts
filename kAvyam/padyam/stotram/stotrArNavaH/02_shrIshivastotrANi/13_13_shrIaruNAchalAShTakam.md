---
title: १३ १३ श्रीअरुणाचलाष्टकम्

---
 दर्शनादभ्रसदसि जननात्कमलालये।  
काश्यां तु मरणान्मुक्तिः स्मरणादरुणाचले ॥१॥  
करुणापूरितापाङ्गं शरणागतवत्सलम् ।  
तरुणेन्दुजदामौलिं स्मरणादरुणाचलम् ॥ २॥  
समस्तजगदाधारं सच्चिदानन्दविग्रहम् ।  
सहलरथसोपेतं(?)स्मरणादरुणाचलम् ॥ ३॥  
काञ्चनप्रतिमाभासं वाञ्छितार्थफलप्रदम् ।  
मां च रक्ष सुराध्यक्षं स्मरणादरुणाचलम् ॥ ४ ॥  
बद्धचन्द्रजटाजूटमर्धनारीकलेबरम् ।  
वर्धमानदयाम्भोधिं स्मरणादरुणाचलम् ॥५॥  
काञ्चनप्रतिमाभासं सूर्यकोटिसमप्रभम् ।  
बद्धव्याघ्रपुरीध्यानं स्मरणादरुणाचलम् ॥६॥  
शिक्षयाखिलदेवारिभक्षितक्ष्वेलकन्धरम् ।  
रक्षयाखिलभक्तानां स्मरणादरुणाचलम् ॥ ७॥  

अष्टभूतिसमायुक्तमिष्टकामफलप्रदम् ।  
शिष्टभक्तिसमयुक्तान् स्मरणादरुणाचलम् ॥ ८ ॥  
विनायकसुराध्यक्ष विष्णुब्रह्मेन्द्रसेवितम् ।  
विमलारुणपादाब्जं स्मरणादरुणाचलम् ॥ ९॥  
मन्दारमल्लिकाजातिकुन्दचम्पकपङ्कजैः।  
इन्द्रादिपूजितां देवीं स्मरणादरुणाचलम् ॥९॥  
सम्पत्करं पार्वतीशं सूर्यचन्द्राग्निलोचनम् ।  
मन्दस्मितमुखाम्भोज स्मरणादरुणाचलम् ॥ ११ ॥  

॥ इति श्रीअरुणाचलाष्टकं सम्पूर्णम् ॥  