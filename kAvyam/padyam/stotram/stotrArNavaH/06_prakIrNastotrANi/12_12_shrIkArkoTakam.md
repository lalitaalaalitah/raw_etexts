---
title: १२ १२ श्रीकार्कोटकम्

---
 त्रिभुवनजयविहारी विहरतु हृदि वो महाकालः ।  
गिरिवर तनचा]कुचतटविलुठितनयनत्रयीसुभगः ॥ १ ॥  
कार्कोटकेश्वरो जीयादर्नकोटिनिभप्रभः ।  
कर्कशेतरसौभाग्यतर्कदुग्रहविग्रहः ॥ २ ॥  
कार्कोटकेश्वरस्यास्तु स्वस्ति तस्यै वपुःश्रियै ।  
कर्कोटकादयो यस्यै शेषेण सह शेरते ॥ ३ ॥  
कार्कोटकेश्वरं पश्य करुणावरुणालयम् ।  
लक्ष्मीविलोकिते यस्य विष कण्ठे विजृम्भते ॥ ४॥  
कार्कोटकेश्वरो देवः कामान् कस्य न वर्षति ।  
कामदाहमनुस्मृत्य पश्चात्तापवशादिव ॥ ५ ॥  
कर्कोटकेश्वरं नाम कल्पकद्रुममाद्रिये ।  
कनं किसलयं यस्य कराज्रिदशनच्छदम् ॥ ६ ॥  
कर्कोटकेश्वरं वन्दे कन्दं कमपि जन्मिनाम् ॥  
धन्या यमुपजीवन्ति तपसा झान्तमानसाः ॥ ७ ॥  
कर्कोटकेश्वरं देवं के वा कैवल्यवर्षिणम् ।  
कामदेहिनमालम्ब्य कृतार्थपदलद्धिताः ॥ ८ ॥  
कर्कोटकेश्वरं चेतः कदा नु मम गाहते ।  

यस्मिन् विस्मयमापना यतयः श्रुतयोऽपि च ॥९॥  
कर्कोटकेश्वरं धीरा गाहन्ते हन्त चेतसा।  

नादिर्यस्य न चाप्यन्तो नापि मध्यं सुखाम्बुधेः ॥ १० ॥  
कर्कोटकेश्वरभव नवरत्नमेतत्  
इष्टामभीष्टमभिवर्षतु चाश्रितानाम् ।  
किञ्च प्रपञ्चपरिलद्धिमहासुखोर्मि  
मात्मीयमुक्तिमुपदर्शय मोक्षलक्ष्मीम् ॥ ११ ॥  

॥ इति श्रीकृष्णलीलाशुकमहाकविमुनिविरचितं  
श्रीकार्कोटकं सम्पूर्णम् ॥  
.  