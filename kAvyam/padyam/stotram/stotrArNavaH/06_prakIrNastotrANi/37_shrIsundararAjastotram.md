---
title: ३७ श्रीसुन्दरराजस्तोत्रम्

---
लक्ष्मीदिव्यकरारविन्दमृदुलं सम्फुल्लपद्मारुणं  
ब्रह्मेशानसुरासुरेन्द्रकनकश्रीमौलिनीराजितम् ।  
वज्राब्जध्वजशङ्खचक्रविलसत्कल्पाकुशैलान्छितं  
वन्दे सुन्दरराजपादयुगलं श्रीभूषणैर्भूषितम् ॥ १॥  

श्रीसुन्दरराजस्तोत्रम्  
. ५७७.  
श्रीमन्तः शठकोपसंयनिमुखा वैकुण्ठभक्तास्तु ये  
तेषां श्रेष्ठतमो द्विजोत्तमवरः श्रीविष्णुचित्तो महान् ।  
यस्मिन् श्रीमधुरापुरे त्वभिजगी श्रीमङ्गलाशासनं  
तं वन्दे मधुराधिराजममलं व्यूहात्मकं सुन्दरम् ॥ २ ॥  
श्रीमान् श्रीपरतत्वनिर्णयमनाः श्रीवल्लभाख्यः प्रभुः  
सम्पत्पूर्णगुरूत्तमा दिवि बुधानाहूय शुल्कं धनम् ।  
सङ्कल्प्यारभते तदा तु समये श्रीविष्णुचित्तो गुरु  
स्तद्गोष्ठयां मधुरामगाबुधवरान जेतुं महावैभवः ॥ ३॥  
श्रीमन्तं वटपत्रशायिकृपया वेदान्तपारङ्गतं  
लक्ष्मीनाथनिवासभूतहृदयं श्रीविष्णुचित्तं गुरुम् ।  
दृष्टोत्थाय महानुभावमनघं नम्रोऽभवत्तद्गुरु-  
स्तत्काले महिमानभिज्ञविबुधाः कुर्वन्ति कोपं परम् ॥४॥  
सम्पत्पूर्णगुरूत्तमस्तु विबुधक्ष्मापालचूडामणि  
स्तत्काले वदति स्म शास्त्रनिपुण श्रीविष्णुचित्तं गुरुम् ।  
कर्तव्यः परतत्त्वनिर्णय इह श्रीविष्णुचित्त त्वया  
तेनोक्तः सदसि स्थितान् स च बुधान संरम्भते सादरम् ॥ ५॥  
वेदान्तस्मृतिशास्त्रवेद्यमहिम श्रीपाञ्चरात्रस्तुतं  
श्रीरामायणभारतादिविदितं निर्बाधमाधं महत् ।  
श्रीनारायणनामकं च सगुणं तत्त्वं परं शाश्वतं  
श्रोतव्यं विबुधा भवद्भिरमलं ज्योतिः फणामो वयम् ॥६॥  
सत्यं ज्ञानमनन्तमव्ययमज ज्योतिः सदा निर्मल  
तत्त्वं निर्मलदिव्यमङ्गलगुणं नारायणाद्याख्यकम् ।  
वेदान्तस्मृतिपाञ्चरात्रविदितं त्रैलोक्यभूपालक  
ब्रह्मेशानमहेन्द्रदेवजनकं शान्तं महावैभवम् ॥७॥  
वेदानामपहारदुःखितमना लोकप्रसिद्धो विधि  
स्तत्काले ह्यसुरं निहत्य भगवान् नारायणो वत्सलः ।  
कारुण्येन ददाति वेदमखिलं सस्माज्जगन्नायकः  
को वा शंसत पक्षपातरहिता यूयं बुधाः केवलम् ॥ ८ ॥  
ईशानः कमलासनस्य शिरसः छेदादभूत् पातकी  
प्रायश्चित्तमयं दधार शिरसा वैकुण्ठपादोदकम् ।  
तस्मादेव हि पावनत्वमगमगङ्गाधराख्यां ततः  
को वा शंसत पक्षपातरहिता यूयं बुधा ईश्वरः ॥९॥  

५७८  
प्रकीर्णन्तोत्रेषु  
ब्रह्माण सृजति स्म वै स भगवान् श्रीनाभिपङ्ककहात्  
रुद्रं सोऽपि पितामहश्च स हरः पञ्चाननः षण्मुखम् ।  
तस्माद्वेदपुराणरत्नविदितान्नारायणात् कः प्रभुः  
युयं शंसत पक्षपातरहिता विद्वद्वरा ईश्वरः ॥ १० ॥  
इत्थं वेदपुराणशास्त्रवचनैः श्रीपाचरात्रादिकैः  
श्रीरामायणभारतादिवचनैः श्रीविष्णुचित्तो गुरुः।  
तगोष्ठयां परतत्त्वनिर्णयमहो कृत्वा बुधान् पण्डितान्  
जित्वा तत्र जवेन सर्वविदितं चिच्छेद शुल्कं मुदा ॥ ११ ॥  
इत्याश्चर्यचरित्रमस्य विबुधाः सर्वे महापण्डिताः  
सम्पत्पूर्णगुरूत्तमश्च जगतां राजाधिराजः प्रभुः ।  
दृष्टा तत्र महावबोधविभवं श्रीविष्णुचित्तं मुदा  
कुर्वन्ति स्तुतिमङ्गलं पुलकिताः कल्याणशङ्खध्वनिम् ॥ १२ ॥  
श्रीमान् भूक्लयाधिराजविदितः श्रीवल्लभाल्यः प्रभुः  
गोष्ठयां तत्कृततत्त्वनिर्णयमहासन्तोषपूर्णाशयः ।  
सम्पत्पूणेगुरूत्तमादिविबुधैः साक महापण्डितः  
सम्मानं कुरुते महोत्सवमिव श्रीविष्णुचित्तप्रभोः ॥ १३ ॥  
स्कन्धारूढमिमं गजस्य च महावीथिं वलन्तं स्तुतं ।  
भेरीकाहलशङ्कगीतविलसत्कोलाहलपोज्ज्वलम् ।  

श्रीश्रीवल्लभदेवमुख्यविबुधैर्लोकः समस्तैर्वृतं  
वैकुण्ठः स च वीक्षते स्म रमया श्रीविष्णुचित्तं मुदा ॥ १४ ॥  
आकाशे गरुडे लसन्तममलं लक्ष्मीपतिं सादरं  
दृष्टा तत्सुकुमारविग्रहमहासौन्दर्यमालोकयन् ।  
अस्थाने भयशङ्कया भगवतः श्रीविष्णुचित्तो गुरु  
१ प्यद्दन्तिगलस्थ एव स जगौ श्रीमङ्गलाशासनम् ॥ १५ ॥  
विद्वद्धृन्दसमानताधियुगलं सम्मानसाम्राज्यगं  
विद्याशुल्कधनाढ्यकं गुणनिधिं देवादिभिर्वन्दितम् ।  
श्रीश्रीवल्लभदेवराजमहितं श्रीविष्णुचित्ताह्वयं  
लक्ष्मीनाथसमीक्षितं गुरुवरं वन्दे महावैभवम् ॥ १६ ॥  
तद्गोष्टयाः स च निर्गतः श्रुतिशिरस्सारार्थपारङ्गतः  
श्रीश्रीवल्लभदेवराजसहितः श्रीविष्णुचित्तो गुरुः।  
दिव्याष्टाङ्गविमानरत्ननिलयं व्यूहात्मकं सुन्दरं  
तेजोराशिमयं महागुणगणं संसेवितुं सत्वरम् ॥ १७॥  

श्रीसुन्दरराजस्तोत्रम् साध राजगुरूत्तमादिविबुधैः श्रीगोपुरं सुन्दरं  
नत्वा श्रीबलिपीठकं च गरुई सेनापति सादरम् ।  
अष्टाङ्गाख्यविमानमद्भुतगुणं संसेव्य साष्टाङ्गतः  
तस्यान्तः प्रविशन्तमम्बुजमुखं श्रीविष्णुचित्तं भजे ॥ १८ ॥  
वन्दे सुन्दरराजमिन्दुपदन वात्सल्यदिव्याद्भुत  
क्षान्त्यौदार्यदयादिसद्गुणनिधि नारायणं श्रीपतिम् ।  
मुक्तारत्नकिरीटदिव्यतुलसीमालामणीन्द्रादिक  
श्रीभूषासगलङ्कृतं रशनया भास्वत्कटीसुन्दरम् ॥ १९ ॥  
अष्टाङ्गाख्यविमानराजनिलयं ब्रह्मादिभिर्वन्दितं  
मन्दरमेरशुभारविन्दवदनं कारुण्यवारान्निधिम् ।  
सन्तानं नमतां स्वकीयचरणौ सौलभ्यभूमावधि  
वन्दे सन्ततमम्बुजाक्षममलं व्यूहात्मकं सुन्दरम् ॥ २० ॥  
श्रीवत्साब्धिसुतामणीन्द्रतुलसीमालालसद्वक्षसं  
श्रीमद्दिव्यसुवर्णरत्नमफुट भूषालसद्विग्रहम्।  
श्रीमदिव्यविमानगोपुरमणिप्राकाररत्नोज्ज्वल  
स्थूणासंवृतदिव्यसनिधिशुभं व्यूह भजे सुन्दरम् ॥ २१ ॥  
दिव्याष्टाङ्गविमानदिव्यकनकस्थणासहस्रोज्ज्वल  
श्रीमन्मण्टपगर्भगेहविलसद्दिव्यस्थलीभूषणम् ।  
दिव्यश्रीमणिवत्समौक्तिकमणिश्रीहारभूषामणि  
श्रीमन्तं मधुराधिराजममलं व्यूहं भजे सुन्दरम् ॥ २२ ॥  
दिव्याष्टाक्षरमन्त्ररत्नचरमश्लोकार्थनिष्टावतां  
शिष्टानां महतां त्वदीयचरणद्वन्द्वाश्रितानां सताम पादाभोजविशेषभक्तिसहित मां वीक्ष्य नित्यं स्मर  
श्रीमन् सुन्दर वारिजाक्ष कमलानाथ प्रभो देहिनाम् ॥ २३ ॥  
अस्मिन् श्रीमधुरापुरे तव कृपासन्धुक्षितज्ञानिना  
गीतं येन मया तु मङ्गलकरं यन्मङ्गलाशासनम् ।  
तस्मात्तेन मया समर्पितमिदं दिव्यप्रबन्धात्मकं  
लक्ष्मीनाथ महाप्रभो गुणनिधे त्वत्सन्निधौ पाहि माम् ॥ २४ ॥  
इत्थं श्रीभगवन्तमम्बुजमुखं व्यूहात्मकं सुन्दरं  
स्तुत्वा तेन समीक्षितस्तु भगवान् श्रीविष्णुचित्तो गुरुः।  
श्रीश्रीवल्लभदेवमुख्यविबुधैः सर्वैरनुज्ञापित  
स्तस्माद्वै वटपत्रशायिनमगादाह्रादपूर्णाशयः ॥ २५ ॥  

५८०  
तत्रासौ वटपत्रशायिनि महादिव्यस्थले भक्तिमान  
श्रीमन्मण्टपमर्धमण्टमपि श्रीगोपुरं सुन्दरम् ।  
तत्कारुण्यविशेषलब्धकनकरित्यादिकं नित्यशः-  
कैकयं कृतवन्तराद्भुतगुणं श्रीविष्णुचित्तं भजे ॥ २६ ॥  
इत्थं श्रीभगवान् महाद्भुतगुणः श्रीविष्णुचित्तो गुरुः  
भक्त्या नित्यमहाप्रभावममलं स्तौति स्म यं सुन्दरम् ।  
तं वन्दे द्विजनाथवन्दितपदं व्यूहात्मकं सुन्दरं  
श्रीमन्तं मधुरेश्वरस्तुतपदं सर्वात्मना सुन्दरम् ॥ २७ ॥  
भियः कान्ताय जाज्वल्यश्रीवत्साङ्कितवक्षसे ।  

कल्याणनिधये व्यूहसुन्दरेशाय मङ्गलम् ॥ २८ ॥  
विमाने विश्वकर्मीये वेगवत्यास्तु दक्षिणे।  
वसते श्रीमते व्यूहसुन्दरेशाय मङ्गलम् ॥ २९ ॥  

॥ इति श्रीसुन्दरराजस्तोत्रं सम्पूर्णम् ॥  