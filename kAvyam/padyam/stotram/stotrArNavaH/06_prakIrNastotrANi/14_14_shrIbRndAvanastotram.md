---
title: १४ १४ श्रीबृन्दावनस्तोत्रम्

---
 वाञ्छिताय भवतां विजृम्भतां  
मत्तहस्तिवदनं महन्महः ।  
लाञ्छितं ललितभृङ्गसुन्दरी  
लेखया च शशिलेखया च यत् ॥ १ ॥  
देवी सरस्वती स्वैरं सेवावसरकाशिणी ।  
देवदेवमियं धन्या सेवतां देवकीसुतम् ॥२॥  

अस्ति बृन्दावनं नाम वनं भुवनपावनम् ।  
बृन्दया नश्च[न्द] सूनोश्च कृपया परिरक्षितम् ॥ ३॥  
यत्र गावश्च गोपाश्च गोप्यश्च तरवश्व तम् ।  
अवतीर्णाः सह स्वर्गात् सेवन्ते स्म जगत्प्रभुम् ॥ ४ ॥  
यत्र रामश्च कृष्णश्च रेमाते बाललीलया।  
निरन्तरपरीरम्भनिर्भरोऽद्भुतहर्षया ॥५॥  
यत्र दृष्टा विषास्पृष्टं कदम्बममृतोक्षितम् ।  
स्पृष्ट्वा कृष्णेन निर्भीभ्यां पद्भयां पेदे फणिनह]दे ॥ ६ ॥  
यत्र कालियनागस्य मध्यमं भुवनोत्तमम् ।  
फणं चकार भगवान् पादाम्बुरुहलीलया ॥ ७ ॥  
यत्र द्वादश मार्ताण्डा शीतात कालियं हृदे।  
कृष्णं क्षणमुपस्पृश्य करैर्जग्मुः कृतार्थताम् ॥ ८॥  
यत्र द्वादश मार्ताण्डाः प्रतापं वीक्ष्य शाङ्गिणः ।  
तत्क्षणानिव कान्तः सेवन्तेऽद्यापि तैः करैः॥ ९॥  
यत्र गोपीसहस्रेण खेलमानं सहस्रशः ।  
प्रेक्ष्य देवं सहस्राक्षः सहस्राक्षफलं ययौ ॥१०॥  

श्रीबृन्दावनस्तोत्रम्  
४७३  
यत्र त्रिभुवनाभोगसुभगां तनुमुद्वहन् ।  
धन्यैरन्यापि गोविन्दा लोचनैः परिचुम्ब्यते ॥ ११ ॥  
यत्र केशिनमाक्रम्य वामपादेन केशवः ।  
वामहस्तेन चाकृष्टः प्राणैरन्यापि खलति ॥ १२ ॥  
इति यत्र विचित्राणां विष्णोर्खाल्यमुपेयुषः ।  
पवित्राणि चरित्राणि गीयन्ते मुनिपुङ्गवैः ॥ १३ ॥  
यत्रोद्गीतं गोपिकानां हिमाद्रे.  
श्रुत्वा शम्भुानभङ्गानुपेत्य ।  
गुप्तस्तृप्तं कृष्णमीशिष्टदीर्घ  
शृण्वन् गीतं भाति गोपीश्वराख्यः ॥ १४ किमत्र बहुनोक्तेन निःश्रेयसविधिः स्वयम् ।  
निःश्रेयसवनं गत्वा यत्र रेभे रभासखः ॥ १५ ॥  
तदेतदमृतस्यन्दि बुन्दावनमहो दृशोः ।  
चिरोत्क्रन्दितमागम्य जन्मनः फलमाप्नुमः ॥ १६ ॥  

वन्दे वनमिदं मूर्ना यत्र चित्रं जगत्प्रभोः।  
प्राप्य प्रतिपदं रेजे स्थलपद्मपदं पदम् ॥ १७ ॥  
अपि वा भुवनोल्लविसौभाग्यं वीक्ष्य चक्रिणा ।  
पादमुद्रापदेशेन यच्चक्रेणात्मसात्कृतम् ॥ १८ ॥  
जगजन्मस्थिति[ल]या लीला यस्य जगत्प्रभोः ।  
तस्यास्य कृष्णदेवस्य लीलोद्यानमिदं कियत् ॥ १९ ॥  
बृन्दादेव्या बद्धरक्षं तदेतत्  
बृन्दारण्यं पुण्यभाजो भजन्ते ।  
गोपीरूपैर्यत्र लक्ष्मीसहस्रैः  
देवः स्वैरं सेवितो दैवतैश्च ॥ २० ॥  
वन्दे भगवतीं बृन्दा वनस्यैतस्य रक्षिणीम् ।  
यत्र दत्त[क]हरः स्वैरं चिक्रीडति जगत्प्रभुः ॥ २१ ॥  
वन्दे बृन्दावनेन्द्रस्य विश्वनाथस्य शैशवम् ।  
वैभवोद्गन्धिमङ्गाल्यकटाक्षोक्षितदिङ्मुखम् ॥ २२ ॥  
वन्दे कन्दर्पसाम्रज्यबृन्दावनवनेचरम् ।  
बृन्दैरिन्दीवराक्षीणां वन्दितं तमितस्ततः ॥ २३ ॥  


तावकं भगवन् भातु तत्त्वमस्तमितोपमम् ।  
निस्तरङ्गनिरातकनीरन्ध्रसुखसकुलम् ॥ २४ ॥  
भगवान् पुण्डरीकाक्षो भासतां मम मानसे।  
मृगलाञ्छनवंशस्य मणिलाञ्छनतां गतः ॥ २५ ॥  
मधुराभिजनं धाम मधुराधरपल्लवम् ॥  
हृदयङ्गसमभ्येतु हृदयं गलितोपमम् ॥ २६॥  
देवकीवसुदेवाभ्यां दत्त्वा नेत्रोत्सवं सकृत् ।  
ददौ नन्दयशोदाभ्यां यत्तत्पुत्रोत्सवोत्सवान् ॥ २७ ॥  
तदेतदवलिभ्या[लम्ब्या दो बाललीलाः सहस्रशः।  

अनुचुम्बितकैशोरकेलिः खेलतु मे हृदि ॥ २८ ॥  
देवः क्रीडन् गोपगोपीसहस्रैः दत्तास्थाने गोसहस्रः परीतः।  
क्लप्तच्छायः कल्पकश्रीसहर्गायन वेणुं गाहतां मानसं मे ॥ २९ ॥  
वृन्दारण्ये पण्यगोपाङ्गनाभिः कलेकूले क्लप्तहये लताभिः ।  
क्रीडन् कृष्णः कृष्णया बद्धदूरं वीचीहस्तैर्भातु बद्धाञ्जलिमें ॥३०॥  

अविशङ्कमनङ्गसकुलाभिर्वनिताभिर्विनताभिरात्तरासः ।  
कमलारमणः किशोरवेषं परिपुष्यन् मम चित्तमभ्युदेतु ॥ ॥ ३१ ॥  
मध्ये मध्ये कुष्णमाणिक्य मिश्रा भाला काचिद्वल्लवीनां सहस्रैः।  
चित्ताभोगै गिनां धन्यधन्यैर्जीयादेषा दीर्घमाध्रायमणा ॥ ३२ ॥  

व्योमाभोगे विस्मयाविष्टनेत्रैः साथैर्दिव्यैर्निर्निमेषं निषेव्यम्।  
गोपीलक्षः क्लप्तरासं समन्ताद् गोपं कश्चित्पञ्चबाणोऽप्युपास्ते ॥ ३३ ॥  
चपलं भवतु चरित्रमेतत् कमलाकेलिभुजात [न्त]रे निलीना।  
मुनयश्च मुहुर्मुहुर्मुरारे विहरन्ते तव चापलं गृणन्तः ॥ ३४ ॥  
मदान्धगोपीजनवल्लभाय नमोऽस्तु नारायणचापलाय ।  
यद्वीक्ष्य लक्ष्मीर्भुजमध्यलीना हा हन्त लीलावसरप्रतीक्षा ॥ ३५ ॥  
त्वयि देव दयाम्बुधे मुरारे निखिलं न्यस्य भरं. . . . गतान्ध्य ।  
विहराणि विजृम्भमाणतत्वञ्चरणाम्भोरुहचुम्बनोत्सवेन ॥ ३६ ॥  
नन्दप्रजाभरण नीलमणिप्रवाळ नाथ त्वदीयचरणाम्बुजचुम्बनान्धः।  
पुण्यैः पुरा परिणतैः परिरस्यमानैर्भूयो भवेय भगवन् भुवनान्तरेऽपि ३७ ॥ जीयाजगत्त्रयीकान्त कृपार्णव जयार्णव ।  
जिग्ये फणिफणा येन पादेन च करेण च ॥ ३८ ॥  

श्रीबृन्दावनस्तोत्रम् न केवलं भवान् देव पोतो नन्दयशोदयोः।  
किन्तु सिन्धुममुं घोरमुत्तरीतुं च मादृशाम् ॥ ३९ ॥  

भुवनेश्वरमालम्बे तन्त्वां बृन्दावनेश्वरम् ।  
स्मरताममृतोद्गारिकैशोरकदयाद्भुदुतम् ॥ ४०॥  
बुन्दारण्ये वीरगोपालबालं वारं वारं वारितोदान्तदैत्यम् ।  
नागांल्लोकानिष्पतत्तुष्पवीचीधारावर्षस्मेरमौलि स्मरामः ॥ ४१ ॥  
भजतां हृदयाम्भोजभागधेयमुपास्महे ॥  
यजतामधिदैर्व यद्यञ्च ब्रजभृगीदृशाम् ॥ ४२ ॥  
पतरुहप्रतिभट पदपल्लवेन पारङ्गतं त्रिभुवनाद्भुतविभ्रमाणाम् ॥  
पिञ्छावतंसपरिलाञ्छितकेशहस्तं पीताम्बरं किमपि धाम वयं भजामः॥४॥  

यशोदाया यशःपुञ्जमञ्जनाभमुपास्महे ।  
विस्मयं यत्र विन्दन्ति वृन्दावनमृगा अपि ॥ ४४ ॥  
बृन्दावनचरं देवं बृन्दाहतपदाम्बुजम् ।  
नन्दात्मजमुपासीना नन्दाम शरदःशतम् ॥ ४५॥  
न हन्त तपसा सिद्धा न च मुग्धाः प्रत्र]जाङ्गनाः ।  
तदिह त्वदृशोः पात्रं भवितुं देव के वयम् ॥ ४६ ॥  
पश्येम तव विश्वेश बृन्दावनविहारिणः ।  
वैभवं शैशवोद्गन्धिसिन्धुकन्यारतनाहतम् ॥ ४७ ॥  
कस्तूरिकाकर्बुरकण्ठकाण्डं कञ्चित्किशोरं कमलायताक्षम् ।  
विस्तारिणीभिः स्मितचन्द्रिकाभिर्विलोचनं लोचनयोर्वहामः ॥४८॥  
गोगोपीगोपलक्षैः परिवृतमभितः कल्पकच्छायशीतं  
गीतं वंश्या दुहानं त्रिदशपुरमहापुष्पवृष्टिप्रहृष्टम् ।  
अधिस्तिर्यगाशामखशतभरितर्भाग्यभाजां परार्धेः  
दैवं लेलिहामानं त्रिभुवनविजयं दीप्यतां नेत्रयोमें॥४९॥  
चपला सफला ममास्तु दृष्टि श्चतुरं वीक्ष्य चतुर्भुजस्य बाल्यम् ।  
अधरामृतवाहिवेणुनादै रधिबृन्दावनमिन्दिरावलेह्यम् ॥५०॥  
इन्दीवरदलश्याममिन्दिरानयनोत्सवम् ।  
बृन्दावनचरं बालं वन्देमहि कथं दृशाम् ॥५१॥  
. मन्दस्मितामृताईण वदनेन मनोहरम् ।  
कन्दर्पतातकैशोर कदा मम शोः पदम् ॥ ५२ ॥  


नन त बजाङ्गनालक्षनयनोत्सवनिःसितम् ।  
कन्दर्पतातसौभाग्यं कदा मम दृशा स्पृशे ॥ ५३ ॥  
साधारणपदातीतराधारणरसाहतः ।  
नारायणभवन्बाल्यपारयणपरे दशौ ॥ ५४॥  
कदा नु कमलाबन्धो बृन्दावनदिलासिनः ।  
विलासि बदनाम्भोज [विलोक्य विलह्य सफले दृशौ ॥ ५५ ॥  

सफले चपले कृष्ण कदा तव मदालसम् ।  
वदनाम्बुरुहं बुन्दावनेऽप्याचुम्ब्य गद्दशौः ॥ ५६ ॥  
वृन्दावने विहरतस्तव दिव्यवेषं दृग्भ्यां निपातुमतिलम्पटयोईशोर्मे।  
यावत्प्रशस्यसि जगत्त्रयकान्त कृष्ण तावत्तवानुचरणं चरणे करोमि ॥५७॥  
त्वत्पादपङ्कजरजःपरिचारकस्य किन्नाम  
किङ्करजनस्य जगत्यसाध्वम् ।  
दिव्यां दशन्दिश यया किल दिव्यवेषं त  
[अन्त] बहिस्तव विलय भवन्ति धन्याः॥५८ ॥  
यद्वा चित्तपथे विचिन्त्य भवतो भक्तैकचिन्तामणे  
भावं भावनया कयापि भगवन् प्राप्स्याम्यभीप्सास्पदम् ।  
किं वा केवलया तवैव कृपया हे कृष्ण कृष्णासख  
स्वामिन् कामदुधैः कटाक्षविभवः सार्धं लभे लिप्सितम् ॥ ५९ ॥  
बृन्दावनव्यसनिनस्तव देव कृष्ण  
लीलाशुकेन रचित निचितं रसौषैः ।  
प्रत्यक्षरं परिदुहन्मधुकर्णयोरते  
स्तोत्रं तदेतदनिशं विलिहन्तु धन्या ॥ ६०॥  
॥ इति श्रीकृष्णलीलाशुकमहाकविमुनिविरचिन्त षष्टिसङ्घयं  
स्तोत्ररत्नसोदरन्नाम बृन्दावनस्तोत्रं  

सम्पूर्णम् ॥  