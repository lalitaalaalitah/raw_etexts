---
title: १५ १५ श्रीभक्तिवैजयन्तीस्तोत्रम्

---
 
॥ श्रीजीवदेवविरचितम् ॥  
श्रीकृष्णाय नमः समस्तहृदयाम्भोजावदातत्विषे  
भक्तौघस्मयमानमानसवते दैत्यावलीविद्विषे ।  
गोपीवल्लविकाय नायकगुणग्रामप्रणालीजुषे  
लीलावैणविकाय कायसुषमानीलाम्बुजश्रीजुषे ॥१॥  

४७७  
श्रीभक्तिवैजयन्तीस्तोत्रम् अव्यक्तं श्रुतिशेखरान्तरवने व्यक्तं च वृन्दावने  
गूढं वेदविचारचारुदददं च गोपीजनैः ।  
अस्पष्टं हृदि योगिनामपिः पुनः स्पष्टं च सेवावतां  
श्रीकृष्णं कमनीयकान्तिकुहकं ब्रह्माद्भुतं संश्रये ॥ २ ॥  

पद्मापीनपयोधरप्रणिहितं प्राणप्रदं प्राणिनां  
पिछाडम्बरपीवरं प्रणायिनीप्रेमाप्रियं भावुकम् ।  
पीतं पद्मविलोचनापरिषदा प्रत्यक्षतः प्रीतया  
पायाद्वः प्रतिमाभिनापहितं पीताम्बरं प्राभवम् ॥ ३॥  
कालो गत्वर एष केनचिदहो मार्गेण यास्यत्यलं  
योगक्षेमविचारघोरनरके रात्रिन्दिवं मन्जताम् ।  
येषां याति मुकुन्दचित्रचरितश्रेयोऽमृताकर्णन  
प्रेयोनन्दितचेतसा सुमनसां तेभ्यो महद्भयो नमः ॥ ४ ॥  
बाह्रोरङ्कितशङ्खचक्रयुगलं कण्ठे तुलस्याञ्चितं  
स्वान्ते प्रस्फुटकृष्णपादकमलं नामामृतात्यं मुखे ।  
नेत्रे हर्षजलोज्ज्वलं शुचितरे गात्रे च रोमाञ्चितं ।  
धन्या एव विलोकयन्ति नयनैर्विष्णोः समं वैष्णवम् ॥ ५ ॥  

सत्यं ज्ञानमनन्तमेकममलं ज्योतिः स्वतो भास्वरं  
ब्रह्मानन्दघनं परं गुरुमुखाद्विज्ञाय वेदान्ततः ।  
सद्यः स्मेरसरोजसुन्दरतरं लक्ष्म्या मुदोपासितं  
तद्विष्णोः परमं पदं हृदि सदा पश्यन्ति यत्सूरयः ॥ ६॥  
अव्यक्तं परमं निराकृति हरे रूपं वचश्चेतसोः - दूरं केवलचित्प्रकाशमतुलं ज्ञात्वा श्रुतेः शेखरे ।  
व्यक्तं विस्तृतपुण्डरीकनयनं वंशीनिनादप्रियं  
बृन्दारण्यविनोदवञ्चनपरं संसेव्यतां मुक्तये ॥ ७ ॥  
आन्तिःकरणं गुणैर्भगवतस्त्यक्तान्यमार्गभ्रम  
रोमाञ्चैविपुलैः समावृततर्नु हर्षाश्रुपूर्णक्षणम् ।  
आनन्दोदयमोदमानमनिशं श्रीकृष्णनामामृतैः  
मुक्तिः सन्तनुते स्वयंवरविधिं दृष्ट्वा स्वयं वैष्णवम् ॥ ८॥  
धिग्जिह्वां पिशुनस्य कृत्तमुसलीपुच्छोपमं विह्वला  
दुस्तर्कोपलताडनैर्भगवतो भक्तेर्द्विषाणां मृषा ।  
कैवल्यागमकर्तरी कलिपटीनिर्माणकाले तुरी  
मर्मोद्भेदनसूचिका निजहतेः संसूचिकां सूचिकाम् ॥९॥  

४७८  
भेदोऽयं याद नाम जीवपरयोः स्वाभाविको वर्तते  
यद्वौपाधिक एव मूर्तिपदवीपर्यन्तभत्र ध्रुवः ।  
तत्रैवं सति सेव्यसेवकभिदा सिद्धा प्रसिद्धा श्रुतौ  
निष्कामो निजमुक्तये परमुपासीतेति वाक्यैः स्फुटम् ॥ १० ॥  
एके षोडशषट्पदाविषयज्ञानं समाचक्षते  
कमैवेति विचारयन्ति कतिचिद्योगं च केचिजगुः ।  
पुंसोऽथ प्रकृतेश्च जीवपरयोज्ञान परे मेनिरे  
सर्वं कृप्तमिदं गुणैर्भगवतो भक्तिः परं मुक्तये ॥ ११ ॥  
या काचित् परिकल्पिता खलकथा तामाग्यजातभ्रमाः  
पाकायातिभयङ्कराय विरसाकाराय लब्धाश्रमाः ।  
नाकाधीशपतेरपारपरमानन्दाप्तिमन्दाकिनी  
शाकास्वादपराः सुधामिव सुधा नेच्छन्ति भक्तिं बुधाः ॥ १२ ॥  
कं कः सेवत इत्युदीरयति योऽभेदे स कङ्कः स्वयं ।  

का का भक्तिरितीरयन्ति बहु ये काका वराका हि ते ।  

ब्रह्माहं विषमेऽत्र मे कृतशमे किं मे भवेदीश्वरः  
लेव्योऽसाविति संलपन्नुरुगलः सोऽयं खलश्छागलः ॥ १३॥  
स्वाध्यायाध्ययने तथोपनिषदां जातेऽक्षराणां ग्रहे  
विज्ञाते श्रवणे च जीवपरयोरैक्ये विमुक्तेक्षणः ।  
श्रीकृष्णं भजमान एव बहुधा सङ्कीर्तनाद्यैः सदा  
सत्यं ज्ञानमनन्तमेकमखिलं तद्ब्रह्म सम्पद्यते ॥ १४ ॥  
एतैः षोडशभिः पदार्थनिचयैतैिर्विमुक्तिः कथं  
जल्पस्तत्र फलं परस्य विजयः स्यात्तेन किं वा ततः ।  
ज्ञानं चेत परमेश्वरस्य तदिदं भक्त्यर्थमेवोचित  
सिद्धान्तेष्विदमूचिरे स्फुटतरं प्रामाणिकास्तार्किकाः ॥ १५ ॥  
द्रव्यादौ विदिते पदार्थनिवहे कैवल्यसिद्धिः कथं  
पाणिन्यादिविवेचनादिव सुखं ज्ञाता भवेत् प्रक्रिया ।  
शब्दस्याप्यनुमानभावभजनं बौद्धस्य पन्था न किं  
तस्मादीशमुपासितुं श्रुतमिदं द्रव्यादिचिन्ताफलम् ॥ १६ ॥  
ब्रूते षोडशषट्पदार्थकलनात् का वा विमुक्तिं श्रुतिः  
किं वा संस्मरणं पुराणवचनं न्यायोऽपि कस्तादृशः ।  
तकों वेदविचारणाय घटितेऽनुग्राहकः केवलं  
तस्यै तत्प्रतिपक्षता यदि तदा सिद्धान किं बौद्धता ॥ १७॥  

श्रीभक्तिवैजयन्तीस्तोत्रम् भेदोऽयं घटकुम्भयोः समुचितं प्रत्यक्षतो गृह्यते  
श्रुत्या केवलमेव जीवपरयोः कैवल्यमुद्भाव्यते ।  
भेदाभेदविवेचने प्रभवति प्रत्यक्षयोवारपदे  
तस्यागोचरके कथं प्रसरतु भ्रान्तेऽपि तुल्योदयम् ॥ १८ ॥  
भेदं लोकनितं वदिष्यति कथं पश्चादभेदश्रुतिः  
भीता लोकमितेभविध्यति पुनः स्वार्थीपचारे कथम् ।  
बाधं लौकिकमानतः कथमियं गच्छेदापौरुषी ।  
योषा पुरषोदिता स पुरुषः किं त्वादशोऽन्याशः ॥ १२॥  
यस्मिन् सर्वमिदं विभाति निहितं यस्मात् पुनर्जायते  
यस्मिन्नेव लयं प्रयाति सकलं कर्मापि यत्प्रीतये ।  
सर्व कर्मफलं विमुक्तिपदवी यस्य प्रसादाद्भवेत्  
यच्छासप्रतिमा श्रुतिः स भगवान् कैश्चित कथं नेष्यते ॥ २० ॥  
द्रोहं श्रीपरमेश्वरे विद्धते ये लौकिकैः कल्पनैः  
वेदान्तैरुपगीयमानचरिते न्यायैश्च संसविते ।  
ते व्यर्थ पशुमारणैकरसिकाः सन्मार्गसन्दूषकाः-  
कन्थां कर्ममयीं निधाय निभृता मीमांसका राक्षसाः ॥ २१ ॥  

कमैव प्रतिपाद्यतां स्वसमयैायैः सहस्रैः स्फुटं  
तस्यानुष्ठितिसिद्धये क्रमवती व्याख्यायतां पद्धतिः ।  
जाने सूयमिहात्मनाशरसिका मीमांसका हिंसकाः  
यद्रोहात् परमेश्वरस्य भवतां स्वर्गोऽपवर्गो हतः ॥ २२ ॥  
मोहोऽयं कपिलस्य जैमिनिमुनेद्रोहोऽयमीशे परे  
तद्भुक्ति कणभुक् तथाक्षचरणस्तर्केण चक्रे पराम् ।  
व्यासः कृष्णमतानुसारि कृतवान् सूत्रं निरस्तभ्रमः  
कृष्णोपासनया समाधिविभवः पातञ्जलेः प्रक्रमः ॥ २३ ॥  
स्वर्गो दुर्गतिमागतोऽक्षयमुखो मोक्षोऽपि विक्षोभितः  
स्वेच्छाकल्पनयानया रचनया वेदोऽपि विप्लावितः ।  
मोक्षार्थ मिलतां सुमुधामतिमतां सायेन सङ्कथावतां  
द्वेषार्थः परमेश्वरस्य नितरां लाभो महागौरवः ॥ २४ ॥  
वेदानीश्वरसेवनव्यसनिनो मुक्त्वा तदेकवतान  
विद्याभावनयाल्पया प्रकटयं तां पल्लवग्राहिणीम् ।  
नारत्येवेश्वर इत्युदीरयति यः सूत्रेण बद्धो गले  
नाशायैव कृतोद्यमः स हि पशुः कालस्य नूनं बलिः ॥ २५ ॥  

४८०  
प्रकीर्णस्तोत्रे  
ईशद्रोहपरायणं मतभिदं नवोज्ज्वलं कापिलं  
ग्राह्य जैमिनिकल्पितं भगवतो द्रोहाहते कर्मताम् ।  
नास्त्येवेश्वर इत्युदीरणपरो द्रोहं विष दोन्धि गां ।  
तत् पीत्वा निपतत्यपारनिरये भूयो विनष्टस्मृतिः ॥ २६ ॥  
न्याया यान्तु विदूरमेव भवतां भक्तौ कृतज्ञो यदा  
मीमांसे बहिरास्व भक्तिवचने यद्यर्थवादाध्वनी ।  
वेदान्ताः सुतरां न दान्तहृदया भक्तेन शेषा यदा  
भक्त्यर्था यदि वो नमः समुचिते मार्गे सुखं स्थीयताम् ॥ २७ ॥  
भेदाक्रन्दनवावदूकरसनस्तर्केण तर्केण किं  
तत्तद्वेदकथाविमर्दकुहनासावयेन साङ्खयेन किम् ।  
स्वान्ताश्रान्तनिरोधयोधकलनोद्योगेन योगेन किं  
भक्तिं भागवती श्रयन्तु सुधियः स्वर्गापवर्गप्रदाम् ॥ २८ ॥  
यद्वेदाः समुदीरयन्ति बहुधा स्वेषां च तज्जन्यता  
स्वेनैव प्रतिपादयन्ति नियतां तच्छेषतां कर्मणाम् ।  
एषामर्पणमेव यत्र नियतं मोक्षाय सञ्जायते  
तस्याभावमुदीरयन् विजयते स स्यात् कथं वैदिकः ॥ २९ ॥  
लब्ध्वा मानुषजन्म पूर्वसुकृतैः पुण्यां च मेधावितां  
तत्तजातिनिजाश्रमस्थितिमिमां श्रीवैष्णवैः सङ्कथाम ।  
शोच्या यूयममी भविष्यथ तदा ज्ञानं श्रिता दुर्लभ  
मुक्तम्मन्यतया यदा भगवतो भक्तिः परित्यज्यते ॥ ३०॥  
यूय तत्त्वविदः श्रुतिस्मृतिगिरां ज्ञानेन धौताशयाः  
मुक्त्यै भागवती परं भगवती भक्तिः समाश्रीयताम् ।  
संसाराम्बुधिपारमाप्तुमनसो धृत्वैव वो मज्जयन्  
धीराः कोऽपि दुराग्रहो हि भवतां ग्राहो भविष्यत्ययम् ॥ ३१ ॥  
ज्ञानं स्त्यानमिदं कुरुध्वममलैः श्रीविष्णुभक्ते रसैः  
कर्माणि प्रतिकर्मनर्मसुभगं भक्त्या तनुध्वं हरेः।  
योग भोगसमाश्रितं भगवतो रूपैः श्रयध्वं सदा  
भक्तेः शेषतया विधाय सकलं धीराः समाध्वं सुखम् ॥ ३२ ॥  
योगो रोग इवेह दुर्लभतरः खेदाय सञ्जायते  
ज्ञानं ग्लानिमिदं प्रयाति नितरां यत्नेन सम्पादितम् ।  
मर्मच्छेदनमेव कर्म कलितं क्लेशाय सञ्जायते  
विष्णोभक्तिरियं यदा न भवतां मुक्तिः प्रियम्भावुकी ॥ ३३ ॥  

श्रीभक्तिवैजयन्तीस्तोत्रम्  
नेदान्ताध्ययनादतः प्रकृतता तस्योचिता वृत्तता  
तस्यानन्तरताथ शब्दघटिता तत्राधिकारीदृशः।  
तेन ब्रह्मणि वेदमातृविदिते ज्ञातुं विशेषेण तत्-  
कार्येच्छेत्यनुवक्ति वेदवचनं सूत्रं च वैयासिकम् ॥ ३४ ॥  

जन्माद्यस्य यतो भवेत् स भगवान् ब्रह्मेति वेदोदित  
सूत्रेणानुकृतं ततोऽस्य जगतां निर्माता लक्षणम् ।  
तत्सामान्यविशेषतः श्रवणतो ज्ञात्वा विशुद्धाशयः  
तस्योपासनमाचरेदविरतं मुक्त्यै निरस्तेषणः ॥ ३५ ॥  
विश्व विश्वकृता कृतं पुनरिदं तस्यैव माया स्फुट  
सा तद्भक्तिविशेषतो यदि निवर्ततेति वेदोदितम् ।  
उत्सूत्रः श्रुतिलक्षणेन रहितस्तत्कल्पनानिष्फलः  
शास्त्रारम्भसमर्थनाय विकलोऽध्यासः कथं वर्तते ॥ ३६ ॥  
ईशाद्विश्वमितीरणं श्रुतिगिरां तेन प्रकारेण तत्  
ज्ञात्वोपासनमामनन्ति विदुषः कैवल्यसंसिद्धये ।  
अध्यस्त परमेश्वरे जगदिदं नैतादृशो दृश्यते  
वेदः कोऽपि वृथैव जल्पनमिदं कैश्चिद्वलात् कल्पितम् ॥ ३७॥  
भ्रान्तिश्चेत् परमेश्वरस्य विहता सर्वज्ञता तद्गता  
जीवस्येति यदा स एव कथमन्योऽन्याश्रयाज्जीयताम् ।  
तत्रानादितया यदा परिहतिर्जन्मान्तरीयं स्मरन्  
किं सर्व कथमुल्लसेदनुभवो नैतादृशो विभ्रमः॥ ३८ ॥  
अज्ञाते यदि रङ्गसीसशकले जायेत रूप्यभ्रमः-  
तस्याभावविनिश्चितेः स न भवेत् काधिष्ठितेतिता ।  

तज्ज्ञानं यदि पूर्वमिष्टममलब्रह्मात्मनाधिष्ठितेः  
संसारभ्रम ईदृशः किमुदये कस्मात् पुनर्लीयताम् ॥ ३९ ॥  
यत्रेदं रजतं विभाति निहितं ज्ञातं पुरा किं ततो  
बाधे तब्यतिरेक एव रजतं नेदं भवेदित्यतः ।  
तत्तत्वप्रथनं निवर्तयति न भ्रान्ति ततस्तेन किं  
न ज्ञानेन निवर्तयेत् क्षतरुजः शङ्खस्मृतेः पीतिमा ॥४॥  
अज्ञानाद्यदि जीवता कथमिदं सर्वेश्वरो जायतां  
जीवे चेनितरां परस्परहतं माया ततः श्रीहरेः ।  
झानाभावनिवर्तकं तत इदं ज्ञानं मतं ज्ञानिनां  
मायासन्तरणे परं भगवतो भक्तेः श्रुतौ श्रूयते ॥४१॥  

५८२  
येयं नाश्रयमोहिनी परवशा कतुश्च, माया हे सा-  
यासावाश्रयमोहिनी निगदिता विद्या न कर्तुशा।  

सा ज्ञानेन निवर्तते भगवती माया पुनर्वैष्णवी  
भक्त्यैवेह विलीयते भगवतो लीलाकृतेः श्रीपतेः ॥ ४२ ॥  
स्वेनाध्यस्तमिदं जगद्भगवता स्वस्मिन् यदेतीयते  
का युक्तिः श्रुतिरेव का न सकलज्ञानस्य युक्तो भ्रमः।  
ईशाजातमिदं समस्तमिति चेत् सूत्रं श्रुतिः श्रूयते  
बुद्धेर्बन्धनमेव कैश्चिदुदिताध्यास वृथा फक्किका ॥ ४३ ।  
सर्वज्ञस्य कुतो भ्रमः कथमसौ जीवो नु भूयः स्मरेत्  
अध्यस्येदिह यद्भवेन विदितेऽध्यासः कथं जायताम् ।  
नैवाधिष्ठितिनिश्चयाद्विघटतेऽध्यासो यथा पीतिमा  
शङ्ख रोगशमात् परं न खलु तज्ज्ञानं भवेनिश्चितम् ॥ ४४ ॥  
अज्ञातेऽपि पुरेह शुक्तिशकले प्यानुभूतिस्मृतेः  
तल्यातिभ्रमबाधनं च रजताभावप्रकाराद्भवेत् ।  
भारोप्यानुभवो यथा यदि तथाधिष्ठानसंवेदनं  
पूर्व ब्रह्म यदा मतं कथमसौ संसाररूपो भ्रमः ॥ ४५ ॥  
तज्ज्ञानेन विना यदा कथमधिष्ठानं भ्रमो बोधयेत्  
वाधस्तत्र न हि प्रभुः स हि समारोप्यस्य विध्वंसकः ।  
नात्मा चेद्विदितः षडूमिरहितो देहाद्विभिन्नो विभुः  
नित्यं कः कुरुतां धनक्षयकरं दुःखाकरं कर्म तत् ॥ ४६॥  
अज्ञात्वाक्षरमत्र यो हि यजते तस्याखिलं क्षीयते  
श्रुत्यैवं प्रतिपादितं भगवता गीतासु तव्याकृतम् ।  
ज्ञानं मोचकमत्र बन्धकमिदं कर्मेति कैश्चिन्मतं  
तज्ज्ञाने भगवन्मते न घटते वैदैः सदा सम्मते ॥ ४७ ॥  
बन्धार्थ फलमेव तत्परिहृतं कर्मैव भक्त्यात्मना  
श्रीकृष्णर्पितमेककं विजयते संसारतो मुक्तये।  
ज्ञानानन्तरमीरितं भगवतः संसेवन भूरिभिः  
वाक्यमुक्तिफलान्वितैः श्रुतफलं नैवार्थवादायते ॥४८॥  
ज्ञानं पापविनाशनं यदि भवेत्तत्रापि मोक्षश्रुतिः  
सैषाङ्गेषु फलश्रुतिर्नयवशादत्रार्थवादायते ।  
ज्ञानञ्चेन्न विधीयते तव जना नैतत्प्रधानं भवेत्  
तस्याङ्ग किमिहास्तु यस्य भविता भाव्यश्रुतेर्वादता () ॥४९॥  

४८३  
श्रीभक्तिवैजयन्तीस्तोत्रम् भतिर्ज्ञानमपेक्ष्य साधयति ते द्वारं विमुक्ति[क्तेः]तदा  
तस्याः कारणता मतं श्रवणतस्त-स्यादिति व्याहतम् ।  
(?) ब्रह्माहं न हि मे भिदा भगवत।  
काचिद्यथार्था श्रुतिः  
कैवल्यप्रतिपादिका भगवती किं त्वेकमभ्यर्थये ॥ ५० ॥  
यावत्कालभुपाधिरेष कोलतो देहात्मना दृश्यते  
तावत्कालमहं अजामि सततं भक्तप्रियं श्रीप्रियम् ।  
पीतं पङ्कजलोचनाक्षिपुटकैः पीतं दिलासाम्बरे  
रक्तं गोपनितम्बिनीकुचतटे रक्तं वरोल्लासने ॥ ५१॥  
शुक्ल कोमलमन्दहासकुसुमे शुलं युगोपक्रमे-  
कृष्णं चारुकलेबरे गुणवरे कृष्णं श्रिये संश्रये ।  

जातिः काचिदिहास्तु कश्चन विधिः प्राप्तस्तथैवाश्रमः  
तद्धर्मस्थितिपालनं फलपरित्यागेन कृष्णार्पणम् ॥ ५२ ॥  

ज्ञानं तस्य निजाधिकारनियमः सम्पाद्य लक्षीपतेः  
पादाम्भोरुहसेवनं हि तनुते लोकस्य निःश्रेयसम् ।  
सजाते श्रवणे ततः समुदिते ज्ञाने परात्माश्रये  
शुद्धेऽन्तःकरणे नरस्य सुकृते जात्याश्रमस्थे कृते ॥ ५३॥  
कामे निर्गलिते मुकुन्दपदयोराविष्कृतायां रतौ  
साकारस्य हरेरुपासनमिदं सिद्धं श्रुतौ मुक्तये ।  
सत्य ज्ञानमनन्तमेकमखिलं ब्रह्मामृतं निश्चितं  
सर्वात्मा परमेश्वरः स सकलं सन्निर्ममे मायया ॥ ५४॥  
निर्माय स्वयमेव तत्र कृतवान् स्वस्य प्रवेशं प्रभुः  
तत्रोपाधिसमावृतस्य नियता भक्तिर्भवेदात्मनः।  
ज्ञा[ना]नासूत्रकृतस्तथोपनिषदां व्याख्याकृतः पण्डिताः  
तत्राप्युत्तमबुद्धयो मतकृतः केचिद्विवादप्रियाः॥ ५५ ॥  
श्रीकृष्णस्य कला भवन्तु न समारतेनेति निर्धारितं  
तस्मात्तन्मतबाधनं कथमिदं तेषां मतेर्जायते ।  
अव्यक्तं समुपास्यमित्युपहतव्यक्तस्य सेवा श्रुता  
सर्वासूपनिषत्सु निश्चितमिदं कृष्णेन गीतामृतैः ॥५६॥  
भक्तमुक्तिरितीरितं भगवता सारूप्यचिन्तात्मिका  
स्पष्टे राजपथे सुखामृतरसे धीरा रमध्वं सुखम् ।  
हे धीराः किमिहोदितैर्बहुतरैश्चित्तस्य चिन्ताकरैः  
युष्माभिः सकलं श्रुतिस्मृतिगतं व्याख्याशतं ज्ञायते ॥ ५७ ॥  

५८४  
प्रकीर्णत्तोत्रेषु शाने शास्त्रकृते कृतं मतिमतामर्थार्थमत्यादरैः  
सर्व तत्परिमुच्यतां निजकृते कृष्णः परं सेव्यताम् ।  
वादैर्भक्तिरियं गतेति हृदयं भूयस्तरां पते  
विद्वांसो विमलाशयाः प्रतिभयात् सर्व स्वयं जानते ॥ ५८ ॥  
निति परमेश्वरेण बहुधा गीतासु सर्व मतं-  
स्पष्टं भागवत भागवते तथा निगदित स्वर्गापवर्गप्रदम् ।  
एकं ब्रह्म यथार्थमेतदखिलं तब्याकृतं जृम्भते  
सर्वे निर्जरनायकाच तदिमे सर्व जगत्तन्मयम् ॥ ५९॥  
सर्वा मूर्तिरिय स्फुटा भगवतो नारायणस्य प्रभोः  
चेतः केवलमीहते कलयितुं गोपाललीलं महः ।  

• • • • • • • • • • • • • • • • • •  
. . . . . . . . . . . . . ॥ ६० ॥  
मायासैर्बहुभिर्विवादविहितैः सिद्धान्तचिन्ताभवैः-  
मायामव्यसनैरलं श्रुतिशिरस्तत्त्वं परं चिन्त्यताम् ।  

मायाविभ्रमदायिनी मरकतश्यामा मनोमोहिनी  
माया काचन मानसे मिलतु मे मायूरपिञ्छप्रिया ॥ ६१ ॥  
सेवा भक्तिरपि प्रपत्तिरपरा तत्संश्रितिः प्रता  
तद्वत्तत्परता तदीयपरतोऽपास्ता शरण्या गतिः।  
इत्येकार्थपदैः श्रुतिस्मृतिपुराणाद्यैः समुल्लासिता ।  
भूयाद्वो भवबन्धभेदनकरी भक्तिर्विभोर्भासुरा ॥ ६२॥  

यो ध्यातो विमलेन्द्रनीलरुचिरः कृष्णेति सङ्कीर्तितः-  
सद्यः शचयं निहत्य वितरत्यानन्दबोधोदयम् ।  

हे धीरा बहुशास्त्रतत्त्वकलनासंशुद्धबुद्धाशयाः  
श्रीकृष्णे विलसत्युदारमहिमाम्भोधौ कथं खिद्यते ॥ ६३ ॥  
तल्लीलाश्रवणं शुभेन मनसा तन्नामसङ्कीर्तनं  
तन्मूर्तिस्मरणं च तत्प्रतिकृतेः पादाम्बुजोपासनम् ।  
तत्पूजा विविधा नमस्कृतिनुतिस्तस्मिंश्च तहासता  
तत्तख्यात्मनिवेदनेन विविधा भक्तिः श्रुता वैष्णवी ॥ ६४॥  
एषा षोडशति केऽपि नवधा केचित्तथैवाष्टधा  
प्राहुः केऽपि तथैकथेति मुनयो यस्मिन्न कश्चिद्ग्रहः ।  
एकाप्रेण तदाश्रितेन मनसा तिष्ठन् मुहुवैष्णवः  
सर्व युक्तमिदं करोति पिवतस्तृप्तिः सुधायां कथम् ॥६५॥  

श्रीनक्तिवैजयन्तीस्तोत्रम्  
४८५  
पीतं कर्णपुटेन यादवपतेश्चित्रं चरित्रामृतं  
गीतं वैणिकशेखरेण मुनिना मत्या[भक्त्या महत्या मुहुः ।  
नीतं भावनयानुरागधनया स्वस्यान्तरं सान्तरं  
पीतं दुर्लभसौरभोज्ज्वलरसं तापत्रयोन्मूलनम् ॥ ६६ ॥  
स्वाद स्वादुरसायनं श्रवणयोः सन्तर्पणं चेतसः  
कामायासपिपासुतोपशमनं निर्वाणमाशाक्षुधाम् ।  
आलानं भ्रमतो मदेन बहुशः सङ्कल्पदुर्दन्तिनः  
संसारज्वरनाशनं भगवतो वार्तामृतं पीयाताम् ॥ ६५ ॥  
केशिलेशन कंससूदन कृपाम्भोधे कलानां निवे-  
क्रीडाकोल कलापचूड कमलाकान्त कमकीडन ।  

कल्किन् केशव केशय क्रतुपते कञ्जाक्ष कम्बुनिय  
क्रोधाधीश्वर कालकाल कलये कल्याणदां ते कथाम् ॥ ६८ ॥  
विस्फोटप्रतिमे दृशौ भगवतो रूपावलोकं विना  
हस्तौ तत्परिचर्यया विरहितौ दुर्दग्धदर्वीसभौ।  
तन्नामामृतपानरङ्गरहिता जिह्वा जलव्यालिका  
पुच्छं वृश्चिकजं मनो हरिकथाहीनं नृणामान्तरम् ॥ ६९॥  
नेत्रे प्रेरय मे तवाकृतिकृते कौँ कथाकर्णने  
घ्राणं पूजितमाल्यगन्धकलने पादाम्बुशैत्ये त्वचम् ।  
नैवेद्यान्नरसायनं रसयितुं जिह्वां मनः सन्ततं  
लीलाकल्पितरूपचिन्तनविधौ भक्तप्रिय श्रीपते ॥ ७०॥  
सख्यं श्रीपुरुषोत्तमेन कलयेत् को वा जनः प्राकृतः  
तस्याभिन्नतया परप्रियतया किश्वेतदुज्जृम्भते ।  
प्रेमानन्दविडलस्य मनसः किं किं न सम्भाव्यते  
सत्यं तस्य परेशितुर्निरवधि प्रेमास्पदं तत्पदम् ॥ ७१॥  
इष्टं दत्तमिदं हुतं निशमितं दत्तं च तप्तं च यत्  
क्षेत्रापत्यकलत्रमित्रभवनोद्यानानि यद्यत् प्रियम् ।  
तत्सर्व विनिवेदये भगवते कृष्णाय हृष्टात्मना  
प्रारब्धोपहृतं वपुः परमुपासार्थ परस्याश्रयन् ॥ ७२ ॥  
श्रीकृष्णाच्युत देव राम नृहरे जिष्णो हरे श्रीपते  
विष्णो माधव केशवेश्वर विभो विश्वेश वाणीपते ।  
गोपालाव्यय गोप यादवपते गोविन्द गोपीपते  
नामैकावलिका गले मिलतु मे मोक्षाय लक्ष्मीपतेः ॥७३॥  
..  
४८६  
मल्लीकोरकमुग्धमाल्यमाहिता मन्दारमूलश्रिताः  
माकन्दाञ्चितमाधवीमधुझरीमेदस्विमन्दस्मिताः ।  
मन्दान्दोलनमोदमानमुरलीमाधुर्यमाद्यजनाः  
मोदन्तां मम मानसे मधुपतेर्मुक्तिप्रदा मूर्तयः ॥ ७४ ॥  
मन्दोदश्चितहासमुन्नतमुख माकन्दमूलस्थित  
मारोन्मादकरं मनोरमगुणं नायूरबर्हाञ्चितम् ।  
मन्द्रापूरितवंशिकामुखरितं मालासमालालित  
मायामानववित्रहं मुरि भोक्षाय मन्यामहे ॥७५॥  
केकारावकरम्बिते कुतुकिता कुञ्ज कनरकेतके  
क्रीडाक्लप्तकदम्बकोरककुलालङ्कारकल्लोलिनीम् ।  
काशत्कल्पितकाञ्चनारकुसुमां कार्तस्वराभास्वरां  
कैवल्याक्रमकौतुकाय करुणाकादम्बिनीं कामये ॥ ७६॥  
माकन्दस्य मनोरमस्य महिते मूले मिलन्तं मुदा  
मारोदश्चितमन्दहासमुखरं मल्लीरजा मण्डितम् ।  
मुग्धं मौरलिकं मरालगमनामुक्तावलीमध्यग  
मायामाणवकं महोदयमहो मान्यं महो मन्महे ॥ ७ ॥  
वेदान्तैर्बहुधोदितं बुधगणैबृन्दारकैर्वन्दितं  
बृन्देन स्फुरितं गवां विदधतं बाल्योचितां विक्रियाम् ।  
विश्वस्तं व्रजयौवतस्य विलसद्वकालकं बालक  
विद्मो वैणविकं विलासविवशं बृन्दावने वञ्चकम् ॥७८॥  
चातुर्यागमदेवता परिचिता चर्यावती चामरैः  
चाम्पेयस्तबकावतंससुभगा चर्चावती चम्पकैः ।  
चन्द्राकारविशोभमानवदना चूडावती चन्द्रकैः  
चर्चा काचन चेतसि स्फुरतु मे चर्चावती चन्दनैः ॥ ७९ ॥  
चूडाचुम्बितचारुचन्द्रकचयं चामीकराभास्वरं  
चञ्चञ्चन्दनसौरभं चटुतरं चातुर्यचर्चाचणम् ।  
चारीरश्चितचाल्यमानचरणं चाम्पेयमालाधरं  
चेतश्चिन्तय चञ्चलापरिवृतं चर्चासु चन्द्राननम् ॥ ८॥  
नित्योत्सारितभेदवेदशिरसां नीलोत्पलस्थासकं  
गोपीनां मृगनाभिलेपरचनावक्षोजकुम्भान्तरे।  

1. स्थासक-पदवासः ।  

श्रीशक्तिवैजयन्तीस्तोत्रम  
४८७  
४८७.  
भक्तानां परितापशान्तिविधये कल्याणकादम्बिनी  
जन्मारम्भफलं दृशां च जयतात् काचित् कला कैशवी ॥ ८१॥  
नानारङ्गवशो निरञ्जनरसो निःश्रेयसोद्भावनो  
नेत्रानन्दकरो नवोदयवरो नीलोत्पलश्रीधरः।  
नादास्वादपरो नवीनमदनो नन्दात्मजो नायको  
नित्यं नोऽस्तु निरन्तरं नयनयोनित्यप्रियो नीलिमा ॥ ८२ ॥  
कालिन्दीकमनीयकूलमिलितं कस्तूरिकाकन्दलं-  
कन्दर्पोदयकार्मणैकवदनं कर्परकुन्दस्मितम् ।  
कृष्णा[चुम्बिकदम्बकुज[अ]कुहरे केलिक्रियाकोमलं  
कृष्णाख्यं कलये कदा नु कलये कौतूहलं केवलम् ॥ ८३॥  
रासोल्लासरसायने च रसिकं रामाभिराराधित  
राकाचन्द्रसमाननं रतिकरं राजीवराजेक्षणम् ।  
रक्तिमस्तुतरङ्गरागरचनं रक्तोल्लसत्कुण्डलं  
रक्ताशोकतरोरधो रसमयं राधासखं राधये ॥ ८४ ॥  
गत्वा श्रीहरिमन्दिरं भगवतो रूपं विलोक्याद्भुतं  
प्रक्षाल्यास्य भवादिवन्धचरणं गङ्गादितीर्थाम्बुभिः ।  
मालाभूषणगन्धपीतवसनै नोपहारक्रमैः  
धन्या एव दिवानिशं भगवतः सेवासुखं तन्वते ॥ ८५ ॥  
सर्वव्यापिकदम्बमूलमिलितं लोकत्रयीपालक  
गोपालं परिपूर्णसंविदमहो गोपीजनैर्वश्चितम् ।  
इन्द्रादीप्सितदायकं ब्रजवधूसन्तोषयाच्यापरं  
कौमारोपचितं पुराणपुरुषं ब्रह्म प्रपद्ये परम् ॥ ८६ ॥  
राधाकिङ्करमीश्वरं त्रिजगतां सर्वज्ञमज्ञं बजे  
चिन्तारत्नविराजमानचरणं मुक्ताविभूषाश्चितम् ।  
पीयूषास्पदलालसं विरचितस्तेयं पुनर्गोरसे  
संसेवे महिमानमद्भुतगुणं नानागुणं निर्गुणम् ॥ ८७ ॥  
कर्पू रैः कुसुमैमनोज्ञसुषमैधूपैः प्रदीपोत्तमैः  
सूपैः स्वादुरसैनवोदितघृतानूपैरपूपैः सदा।  
पूजा श्रीपुरुषोत्तमस्य विभवो] यद्यस्ति विस्तार्यतां .  
नो चेदस्ति जलं फलं वनभवं देव्यास्तुलस्या दलम् ॥.८८॥ . चश्वञ्चम्पकसारसारसदलं नीलोत्पलपोल्लस  
न्मल्लीकेसरनागकेसरलसत्पुन्नागभाजा खजा।  

4D  
१८८  
मूर्तिः श्रीमधुसूदनस्य महिता सुस्थैर्गृहस्थैर्यथा  
वन्यैः काशफुशै रसादपचितैर्दुःस्थैर्दनस्थैस्तथा ॥ ८९ ॥  
उत्तालैः कलकाहलीकलकलैर्मूर्छन्मृदङ्गारवैः  
घण्टापोङ्कृति घण्टौघैः कृत घोषणैर्बहुतरेभैरीरवाडम्बरैः ।  
गानैरुत्तमधातुमातुरचनैः संशुद्धगाधनैः  
साटोपैदनैर्मनोज्ञघटनैः पनापति प्रीणये।  
।  
९० ॥ गानणिकमाधुरीसममिलत्तानैः समानैः शुभैः-  
वाद्यैः श्रोत्ररसायनीयमहसामाःि सतोद्यैस्ततैः [हतातोद्यकैः]।  

नृत्ये रम्यरसानुरूपघटनाकृत्यैः स्वभृत्यैः कृतः  
नव्यैः स्तोत्रपदैर्वचोमय गवीगव्यैः सुभव्यैर्यजेत् ॥ ९१ ॥  
कस्तूरीसुरभीकृतैर्जलकणासिक्तस्तुलस्या दलैः  
पन्नीरागुरुसारचन्द्रकणिकासम्मेलितैश्चन्दनः ।  
क्लप्तोपाहृति पूजयन् यदुपति देवासुरैः पूजिते  
तस्मिन्नेव महोदये स्वसमये तेजोमये युज्यते ॥ ९२ ॥  
उत्फुल्लैः कुसुमैमनोज्ञसुषमै रत्नोपमैः सद्रुमैः  
कर्पूरारचनैरशेषमनसामानन्दनैश्चन्दनैः ।  
नानाकारनिवेदनै रसघनैः [पीयूषकल्पैर्नवैः]  
येऽत्रार्चन्ति रमापति सविभवास्तेषां भवोऽसम्भवः ॥ ९३ ॥  
एषा षोडशिभिस्तथैव दशभिस्तद्वत् पुनः पञ्चभिः  
पूजा श्रीपुरुषोत्तमस्य रचिता येनोपचारैः क्रमात् ।  
तस्मिन्नेव तनोति मुक्ति महिला कामेन रागोदयं  
वस्यायुः कृतकृत्यभावमयते तस्यैव जन्मोज्ज्वलम् ॥ ९४ ॥  
पारावारशयं परावरमयं पारायणं पापिनां  
पुण्यप्रच्युतिपूरकं प्रभुवरं पार्थप्रियं पूर्वजम् ।  
पुष्पामोदपरिष्कृतं पुलकितं पारिप्लवं पावनं  
प्रत्युप्तं प्रमदाशतैः प्रमुदितं प्राणाधिकं पूजये ॥ ९५ ॥  
रोमाश्चैः समुदञ्चितैश्चुलुकितं बिभ्रद्वपुः सुन्दरं  
नेत्रे हर्षजलोज्ज्वले विकसितस्मेरारविन्दश्रिणी।  
चेतः प्रेमपरिप्लुतं भगवतो लीलाप्रवीणैर्गुणैः  
यः स्तौति प्रतिवासरं मुरहरं मुक्त्यै सशक्तः परम् ॥ ९६ ॥  

1. गवीगव्यं गोक्षीरम् ।  

2.  
महिला-त्री  
श्रीभक्तिवैजयन्तीरतोत्रम्-  
४८१ संसारज्वरचन्दनैः सुमनसामानन्दनैर्वन्दनः  
आनन्दादति नन्दनन्दनममुं वन्देतयरसुन्दरैः।  
तद् बृन्दारकवन्दितं पदमिदं धिक्कृत्य पौरन्दरं  
विन्दत्यव्ययसंविद स परमानन्दाद्वितीयं महः ॥ ९७ ॥  
योगी तं तनुते पुरो मुररिपोर्नामामृतैरागतैः  
योगीन्द्रः श्रुतिशासने सुषमतो मोहोल्लसन्मानसः।  
भोगीशस्फुटतल्पकल्पनममुं सेवेत यः केशवं  
भोगीशः स पुमान् स एव चतुरो भुक्तेश्च मुक्तेः क्षमः ॥ २८॥  
कालोल्लासिकदम्बकोरककुले कापूरिते केतकैः-  
केलीकुञ्जकुटीरके कलकलैः कल्लोलिते केकिनाम्।  
क्लिष्टानां कमनीयकान्तिसुषमः कस्तूरिकाकोमलः  
कल्याणानि करोतु कौतुकमयः क्लतोदयः कालिमा ॥ ९९॥  
मौलौ नीलमणिच्छटा मृगदृशां नीलोत्पलं कर्णयोः  
चक्षुष्यञ्जनरञ्जनं कुचयुगे कस्तूरिकालेपनम् ।  
नीलं त्रिदलं नितम्बफलके पादाम्बुजे षट्पदं  
सर्वस्वं श्रुतिशेखरस्य कलये बृन्दावने व्याकृतम् ॥ १० ॥  
मुग्धेन्दीवरमालिकाविरचनं वृन्दावनमारहा  
मामोदाय गवां नवाम्बुदसमं सारं तमालाकुरम् ।  
माद्यन्मन्मथमानयौवनमदाघूर्णनुवां सुभ्रुवा  
मास्वाद्यं महये महो महदहो माधुर्यमूलायनम् ॥ १०१॥  
दिक्पालावलिमौलिरञ्जितपदाम्भोजं त्रिलोकेश्वरं  
गोपस्त्रीजनवस्त्रमोषणकलापरीणपाटचरम् ।  
लक्ष्मीकल्पितदिव्यतल्पविलसत्पर्यङ्कपर्याकुलं  
कालिन्दीतटसैकतीयशयने स्वेच्छासुषुप्तं श्रये ॥ १०२ ॥  
यद्दण्डग्रहणं कषायवसनादानं शिरोमुण्डनं  
भक्तिं भागवती विना हतमतेः तत्केवलं दण्डनम् ।  
कृष्णाने यदि दण्डवनिपतनं तद्यातनां दण्डयेत्  
यातायातकृतां भवेत् [वे] परिभवे तत्सम्भवेन्मण्डनम् ॥ १०३ ॥  
दण्डेनैकतरेण किं गुरुतरैर्दण्डैत्रिभिः किं कृतं  
दीर्घश्मश्रुभवैर्जटायतजटाभारैरपारैरलम् ।  

1. नेत्रम्-जटा वस्त्राञ्चलं च ।  

४९०  
केशव्हेशनवेष एष भगवद्भक्तिं विना सज्जनाः - श्रीनारायणमाश्रयध्वमिह वो मुक्तौ यदा कामना ॥ १०४॥  
नैवेद्यौदनभोजनं भगवतो निर्माल्यमाल्योत्तमैः  
भूषा तञ्चरणाजकुङ्कुमकणैर्फालस्थलोद्धृलनम् ।  
तन्युक्ताम्बरडम्बरैरनुपमैरुष्णीषसंवेष्टनं  
भूयासुमैम मुक्तये मुनिमताः सेवाभिषेकोत्सवाः ॥ १०५ ॥  
नैवेद्यं पुरुपोत्तमस्य सुरसं पीयूषसारोपमं  
सामोदैस्तुलसीदलैः परिचितं सर्वाधगर्दापहम् ।  
करोत्करसौरभं शुभतरं चक्षुर्मनोरञ्जनं  
भुञ्जानो भवरञ्जनं कलयते विष्णोः पदं केवलम् ॥ १०६॥  
दास्याय क्षणिकायुषां प्रभवते देवावलीसम्पदा  
नैराश्याय फलेषु दर्शितमहालोभेषु भोगेच्छया।  
लास्याय प्रियसम्पदां विदधते विख्यातमाचार्यकं  
दास्याय स्पृहयामहे भगवतो मोक्षकदीक्षागुरोः ॥ १०७ ॥  
नित्यं कर्मकरौ करौ शुचितरौ सेवाकथातत्परौ  
पादौ सुन्दरमन्दिरागमसुसंवादौ सदाझैं कृतौ।  
घ्राणं मौलिविमुक्तमुग्धतुलसीघ्राणे कृतप्रीणने  
विद्वत्ता कविता विचित्रचरिते कृष्णस्य मे नन्दताम् ॥ १०८॥  
जारत्वं गुरुतल्पदोषशमनं गोपीषु यस्य प्रभोः  
सद्यो ब्रह्मवधं धुनोति बहुधा यद्ब्रह्मरक्षोवधः।  
स्त्रीभिः शीधुनिषेवणं गुरुसु[स]धापानं क्षिणोति क्षणात्  
स्तेयं गोरसमोषणं शतमहो तत्सङ्गमः सङ्गमः॥ १०९ ॥  
वेदान्तैर्बहुधावृतं श्रुतिशतैः सङ्घाकृतं श्रीकृतं  
सिद्धान्तैरुररीकृतं मुनिवरैः सर्वैः पुराणैर्वृतम् ।  
चित्त त्ता स्वास्थ्यहृतं हरेण विवृतं मोक्षाथेमत्याहत  
श्रीकृष्णस्य निपीयतां रसभृतं श्रोत्रेण नामामृतम् ॥ ११० ॥  
लीलासंश्रवणे हरोऽतिरसिकः श्रीनारदः कीर्तने  
ब्रह्मा संस्मरणे पदाम्बुरुहयोः संसेवने पद्मजा।  
पूजायां सुरनायकः स्तुतिविधौ व्यासो गरुत्मान् पुनः  
दास्ये सख्यकृते नरोऽप्यतिरतः स्वात्मार्पणे श्रीपतेः ॥ १११ ॥  
एकोऽपि त्रिगुणानुबिम्बकलया त्रैविध्यमाभासयन्  
मायाकल्पलताश्रयः शुकमुखैः संसेवितो यो द्विजैः ।  

श्रीभक्तिवैजयन्तीस्तोत्रम्  
४९१ आयासैरफलैरलं कृतधियः सोऽयं परं सेव्यतां  
नीलक्ष्माधरमौलिमण्डनमणिः कैवल्यकल्पद्रुमः ॥ ११२ ॥  
देवश्रेणिकिरीटपङ्कजविसंवादेन पादेन त  
द्वेदोदीरितचित्प्रकाशपरमाहादेन नादेन तत् ।  
सिद्धं चेदखिलं मनोज्ञमुरलीनादेन मादेन नो  
वागाडम्बरजृम्ममाणकलहोन्मादेन वादेन किम् ॥ ११३ ॥  
इत्येषा पुरुषोत्तमस्य कथिता भक्तिर्विमुक्तिप्रदा  
नास्यां वादकथा तथा मतिमतां कल्याणिनी शोभते ।  
साकारस्य हरेरुपासनमिदं नाकारसम्मेलन  
पुंसः सन्तनुते तनोति परमब्रह्मामृतं केवलम् ॥ ११४ ॥  
को मूढः सुपथे स्थितेऽपि चतुरैर्विद्वजनैःसंश्रिते  
नानोपद्रववर्जिते स्वसुकृतैरावर्तितैरर्जिते।  
यैः कैश्चित् कृपणैः कृतं परिहतं विज्ञैः कद कृतं  
करमुग्रदुःखविकटं दुष्टं दुरध्वं श्रयेत् ॥ ११५ ॥  
हे सौमत्य जितं त्वया भगवता पाण्डित्यकृत्यं कृतं  
वादित्वप्रतिपादितं तदशमं तत्वे कवित्वस्थितम (१) ।  
मार्गान् दुर्गमकण्टकातिविकटान भूयः कृताधोगतीन्  
यन्मुक्त्वा हरिराश्रितः सुमनसा स्वर्गापवर्गप्रदः॥ ११६ ॥  
श्रीजीवः कविडिण्डिमो नृपगुरुः षड्दर्शिनीपण्डितो  
भक्तिप्रस्थितदेशिकोऽखिलकलालङ्काररत्नाकरः।  
विंशत्यूप्रशतीमितैर्व्यरचयत् पद्यैः क्रमाद्गुम्भितैः  
श्रीकृष्णस्य समर्चनाविधिकृते श्रीवैजयन्ती शुभाम् ॥ ११७ ॥  
श्रीनीलाचलवासिनो भगवतो मोकचिन्तामणेः  
लीलाविग्रहशालिनः श्रुतिशिरोराजिष्णुचूडामणेः ।  
श्रीमजीवकवीश्वरेण चरणाम्भोजातयोरपिता  
सम्मृष्टा गुणशालिनी विजयतां श्रीवैजयन्ती चिरम् ॥ ११८ ॥  
॥इति श्रीमत्कविराजराजगुरुत्रिलोचनाचार्यतनय श्रीमद्भक्तिप्रस्थानप्रणयनाभिनव बादरायण श्रीनारायणचरणपरायणकविडिण्डिमवाहिनीपति गजराजराजगुरु श्रीजीवदेवाचार्यविरचितं  
भक्तिवैजयन्तीस्तोत्रम  
सम्पूर्णम् ॥  