---
title: ३४ ३५ श्रीरङ्गनाथस्तुतिमाला

---
 विघ्नविघाताय परं चित्ताश्रय वाहिनीपति रुचिरम् ।  

सद्रत्नावलिविततं कमलाकरभावतः प्रथितम् ॥१॥  
राजदनल्पकवनितासहवासपरं सुचिन्तनीयपदम् ।  

अमरकृतादरमाश्रय रङ्गपति चित्त सत्कविप्रथितम् ॥ २॥  
रजेश नामसदृशं खलु चेष्टितं ते  
रथ्यासु हन्त वनितां च पुरस्करोषि ।  
गृह्णासि वेषनिचयं च सहस्रधा त्वं  
• लोकांश्च नर्तयसि कर्मगुणैर्निबद्धान् ॥ ३॥  
रजेश तिष्ठसि रमानिकटे कुतस्त्वं  
नृत्ताय किं कथय युक्तमिदं तथा चेत् ।  
रत्नाकरस्य दुहिता खलु सर्वदात्री  
भक्ताय दातुमिति किन्नु विरक्तयत्नः ॥ ४ ॥  

५४८.  
सम्राजकमालाङ्गके सुविमले भास्पद्रथाङ्गप्रिये  
पद्मानन्दविधायिनि प्रकलितावास्ते तवास्थेकथा ।  
भक्तानाममृतप्रदे द्विजवरैः संसेच्यपादे सति  
श्रीरङ्गोडुपदा(ता)वपूर्वविभवे कोऽसावलज्जः शशी (?) ॥५॥  
तिष्ठन किं गृहकार्य कमलायै रङ्गनाथ वेदयति ।  

रत्नाकरतनयायै धनिकश्वशुरत्वमेवमेव भुवि ॥६॥  
श्रियश्च भूमिश्च सुपश्यसाच  
श्रीरङ्गबन्धो भवतोपदिष्टा ।  
अस्त्यप्रमादाय धनाधिकैर्हि  
कर्तव्यता कार्यवशेन लोके ॥ ७ ॥  
सूर्यप्रभाख्यपेटीमध्येन्द्रमणिप्रभासुपरिपाटी।  
रङ्गेन्दुदृष्टिधाटी लसति स्मरतापत्रितवधूटी ॥ ८ ॥  
भास्वन्मण्डलशोभिते नरवरैः सम्मानिते सत्करैः  
आज्ञापालनतत्पराखिलजने हत्त्यश्वसेनाधने ।  
सिंहाङ्कासनशोभमानवपुषि प्रोद्वेजितरवद्विषि  
श्रीरङ्गाम्बुधिमेखलापरिवृढे वन्दीबुभूषामहे ॥ ९ ॥  
कारुण्यमञ्जुलदरस्मितकान्तिपूरा  
शक्रोपलासितशरीरसुकान्तिधारा ।  
आनन्दनी कुवलयस्य चिरं गतव  
सूर्यप्रभापि भवतास्ति शशिप्रभेव ॥ १० ॥  
भाराधितो शुमणिनासि पुरा तदानीं  
दत्ता कथं नु भवते परमा प्रभा स्वा ।  
तेनार्यमेव भुवने प्रथितेन भाव्यं  
प्राप्तेन विष्णुपदमप्यरुणेन पूर्वम् ॥ ११ ॥  
या विनतानन्दनता ताय॑स्य हि रङ्गधुर्य विख्याता ।  
तां हंसाय च दिशता प्रथिता भवता कृपाकरता ॥ १२ ॥  
तावकमरालपत्रं मनसामीशाद्य मृग्यते चित्रम् ।  
तव च पदाजं सत्रं वहतीदं किं न चित्रपदमित्रम् ॥ १३ ॥  
सत्वेव पत्रिनिवहेषु चकोरचक्र  
क्रौञ्चादिमेषु जवनेषु च रणधुर्य.।  
सत्सङ्गमाप कुत एष स राजहंसः  
ज्ञातं निदानमिह तन्मुखराग एवं ॥ १४ ॥  

५४९  
श्रीरङ्गनाथस्तुतिमाला हंसं गतं भवन्तं भजन्ति लोकाश्च रङ्गशिशिरकर ।  

ये तेऽहंसङ्गततां भजन्ति युक्तं यथाकतन्यायात ॥ १५॥  
श्रीरङ्गनरपते तव सङ्गासिंहः स्वरूपताशाली ।  
सद्विपदमनायासं हिनरित वनदेशशयनमातनुते ॥१६॥  

श्रीरङ्ग चन्द्र भवदासनसङ्गतोऽयं  
पञ्चाननस्तु चतुराननमत्यशेत ।  
यत्सञ्ज्ञया भवति युक्तमिदं परं तु  
षट्पञ्चवक्त्रसहितावपि चेति चित्रम् ॥ १७ ॥  
इभेन वृत्तिं चरतोऽस्य रङ्गिन्  
तवास्ति लडादनिभास्यवृत्तिः ।  
वने कृतासक्तिरयं मृगेन्द्रोऽ  
वने कृतासक्तिरिदं च चित्रम् ॥ १८ ॥  
स्वामिन् सुवर्णशुभकेसरिवाहनश्री  
रङ्गेशितुस्तव च कुत्र सुवर्णलब्धिः ।  
ज्ञातं दिशन्ति कवयो भवते सुवर्ण  
जातं हि नाम तु तथा धनरक्षणाय ॥ १९ ॥  

कमलसदनाङ्गपालीकुङ्कुमयुततावकाङ्गसुतधूली ।  
इभहिंसनकरवाली विलसति रङ्गक्षमापते व्याली ॥ २० ॥  
हस्तीष्टदानतत्पर तद्दारणसादराममुं भुवने।  

आलोच्य मृगविशेष रङ्गिन् किं शिक्षयन्नधः कुरुषे ॥ २१ ॥  
व्यालीप्रियोऽसि भगवन् भुजगेन्द्रतल्प  
तस्मादमुं वरहितां सुविलक्ष्य यालीम् ।  
वाहाधिकारमदिशः प्रबलं जनेभ्यो  
गृह्णासि सोऽञ्जलिवधूः सुविचार्यमेतत् ॥ २२॥  
यालीवाहनशोभिनि कालीकृतदेववैरिमुखशशिनि ।  

रणक्षमामघोनि स्तुतिक्रियाकर्तृतां बुभूघानि [णि] ॥ २३ ॥  
शेषस्थिति भूषयतापि सम्य  
गशेषवृत्तिर्भवतोपक्लप्ता ।  
न चित्रमेतत्रिजगद्विरूढ  
स्वभावशीलाकृतिरूपभाजा ॥ २४ ॥  

रङ्गेशिता त्वं स भुजङ्गवर्यः सम्बन्धितारते ह्यभयोः समाना।  

पणां सुकान्तां भवददङ्गजात वराय यत्प्रादिशदेष मुख्याम् ॥ २५ ॥  

उत्सङ्गभाजा भवताद्य राज त्यत्यद्भुतं कुण्डलिराजवयः ।  

अमूल्यशक्रोपलदर्शनीया रङ्गप्रभो स्फाटिकपेटिकेव ॥ २६ ॥  
चक्रित्वकुण्डलित्वे गूढपदत्वं बिलेशयत्वं च ।  
पर्यायतोऽस्य यद्वच्छेषस्य तथा तवेत्युभौ मिलितौ ॥ २७ ॥  

आश्रितसुवर्णगरुडं श्रितजनकल्याणसन्पदां नीडम् ।  
कृतरिक्तभावपीडं भज रङ्गपतिं श्रुतित्रयीचूडम् २८ ॥  
आरुढपक्षिराजे सेवागतनिखिलनिर्जरसमाजे ।  
हृदय वस रङ्गराजे सुन्दरतररूपविजितचेतोजे ॥२९॥  

अधिगतसुपर्णवृत्तो रङ्गपतिश्चापि कनकधाराणाम् ।  
दाता भवसि सदा त्वं रत्नाकरकन्यकाश्रयेण किमु ॥ ३०॥  
मुष्णासि चेतांसि न चित्रमेतत्  
किशोरभावे दधिहारिवृत्तिः ।  

पुष्णासि रङ्गाधिप वीनशोभां ....नवीनशोभाकृदसीति चित्रम् ॥ ३१ ॥  

एतत्सहायभूना धरणीजाताप्तिरिह बभूव पुरा ।  
कुशलवसुवृद्धिहेतुस्त्विति हि सुवर्णीकरोषि कपिमेनम् ॥ ३२ ॥  
तव परिचयतः कपिरपि पीताम्बरधरणमातनुते ।  
नर इव तथापि शाखापरिचयतो नैव निववृते युक्तम् ॥ ३३ ॥  
अरुणमुखहनुमदंसप्रतष्ठितं त्वां स्मरामि संलक्ष्य ।  
इन्दिन्दिरस्य रङ्गिन्नशोकसुमगुच्छवृन्तलमस्य ॥ ३४ ॥  
निशिचरलोककृतान्तं निजांसभागप्रकाशितानन्तम्।  

भक्तावलिषु महान्तं विषयीकुरु लोचने हनूमन्तम् ॥ ३५ ॥  
कल्पतरुमूलशालिनमाकलयन् कल्पते भवाटव्याः।  
सम्बरणाय न चैनं पञ्चशराभिख्यचोरदुर्गायाः॥ ३६॥  

श्रीरङ्गनाथस्तुतिमाला रङ्गिन परिग्रहवशात्तव कल्पवृक्षो  
दादृप्रसिद्धिमगमत् सति चान्यवृक्षे।  
स्यालं तमेनमपरं च विचार्य वृक्ष  
मस्यालमस्य विषये सदनुग्रहेण ॥ ३७ ॥  
स्यालत्वमेव कलयन्नकृथा वदान्य  
मेनं स चेन्मधुपसङ्गतिभाक् सुराणाम् ।  
पाता भवत्यहह रङ्गपते सुरद्रुः ।  
यत्संविचार्य करणीयमतस्त्रिलोके ॥ ३८ ॥  

भूमौ वदान्यविभवं किमयं प्रकाशं  
कर्तुं भुवं सुरतरुर्हि परिष्करोति ।  
सत्युज्ज्वले सकलकल्पककल्पकद्रौ  
त्वय्येनमाश्रयतु को जडभावभाजम् ॥ ३९ ॥  
चन्द्रप्रभापि प्रथते प्रभाते  
सङ्गेऽपि भास्वत्त्वदुरुप्रभायाः ।  
रङ्गप्रभो युक्तमिदं विभाति  
भवत्पदाप्तावविरोधिभावः ॥ ४० ॥  
नामायोगः क्षीणता नैव बिम्बे  
सत्येवं किं भास्वताप्नोत्वथाद्य ।  
रङ्गिन् सङ्गं चन्द्रमाः स्यादथैव  
मायोगं ते वीक्ष्य सक्तस्त्वपूर्वम् ॥ ४१ ॥  
तुभ्यं स्वबिम्बादमृतं सुधांशू  
: रङ्गिन् समुद्धृत्य गृहागताय ।  
तुभ्यं ददौ रन्ध्रमतोऽस्य जातं  
मध्येऽशुकं त्वं च ददासि तस्मै ॥ ४२ ॥  
स्थानं ददावक्षिणि यस्य नित्यं  
तस्मै क्षमः स क्षणदाधिनाथः ।  
दत्ते प्रभामुत्सववासरे स्वा  
मादानदानोचितमेव पात्रम् ॥ ४३ ॥  
करिवरमिह पूर्व पाहबन्धादरक्ष  
स्तदधिगतगरिम्णा दन्तिवाहस्पृहाभूत् ।  
तव पतदिनवाह ग्राहनिर्बन्धतो मां  
मदजुषमिह मोक्तं का समर्थस्त्वदन्यः ॥ ४४॥  

सद्गोत्रभेदपरदाररतं सुरेन्द्र  
त्यक्त्वागमत् कथमसौ सुरदन्तिराजः ।  
गोत्रोद्धृतौ प्रथितधर्मजदारमान  
दाने रतं भुवि समीक्ष्य भवन्तमेव ॥ ४५॥  
सुरदन्त्यपि बहिर्मुखभावं भजते विभो तव तु ।  
दन्तीन्द्रो बत रङ्गपतेऽनात्यघानि सर्वेषाम् ॥ ४६ ॥  
सुरदन्तिनमासाद्य च चलस्थितिं कलयते विभो सुकृति[ती] ।  

सुकृतं निनाश्य भजतेऽचलस्थितिं त्वां गजस्थमालोक्य ॥ १७ ॥  
हारिद्रचूर्णसुविलेपनलोभनीयां  
मूर्ति कथं कलयसे बत रङ्गबन्धो ।  
आभीरवामनयना इव वश्चनीया  
नैतास्तु चोलवनिताः कुटिलस्वभावाः ॥ ४८ ॥  
नीलाम्बुदप्रकरकान्तिसुहृच्छरीर  
रम्यद्युते कथय किं भवितुं सुरक्तः ।  
हारिद्रचूर्णसुविलेपनमातनोषि  
को वेद रङ्गचरितं न जगत्प्रसिद्धम् ॥ ४९ ।  
चश्चत्पयोधररुचिं सुहरिद्रयाक्तं  
पीताम्बरं भ्रमतु वीक्ष्य च देहमद्य ।  
पद्मां ततः सविधगां स्ववशं नयामो  
रङ्गिन् मनः किमिति सापि च रङ्गनिष्ठा ॥ ५० ॥  
हारिद्रचूर्णसङ्गादुज्ज्वलवपुषस्तव श्रियो रङ्गिन् ।  
धिक्कुर्वन्ति हि शोभां धातुविचित्रितविधूपलग्राव्णः ॥ ५१ ॥  
परस्परं दर्पणदर्शनीये गण्डस्थले ते जयतः श्रियश्च ॥  
सत्योस्तयोर्दणधारणं किं रङ्गेश द्रष्टुं नु समं निजाङ्गम् ॥ ५२ ॥  
मुफुरसदनमध्यस्थास्नु किं नीलरत्नं ।  

सितरुचिशुभरोचि श्यामलं किं नु नूनम् ।  
इति विविधपदव्या वर्णितं निःसपत्नं  
भवतु सकलललोकश्रेयसे रङ्गरत्नम् ॥ ५३ ॥  
मुकुरसदनमध्ये प्रस्फुरद्दीप्ररूपं  
दिशि दिशि च भवन्तं वीक्ष्य पद्मा द्विरूपा।  
नयनहृदयचोरं मायया धावनोत्कं  
बहुलकलितरूपं त्वां रुणद्धीति शङ्के ॥ ५४॥  

श्रीरङ्गनाथस्तुतिमाला प्रतिफलसि मुछुरदेशे जडेऽपि हृदये न मे कथं स्फुरसि ।  
विमलय पदरजसा तत्सनलं चेद्रङ्गभूमिपते ॥ ५५ ॥  
स्वामिन् योषाद्वयमपि रङ्गक्ष्मापाल युक्तमेव तव ।  
एकप्रकृतिकतापि च तयोर्मुदे ते भवत्यधिकम् ॥ ५६ ॥  
पार्श्वद्वयेऽपि लक्ष्मीभूम्योर्मध्यस्थतां प्रपन्नेन ।  

रङ्गिन् अवता भार्याद्वयानुसृतिरत्र शिक्ष्यते नुणाम् ॥ ५७ ॥  
सेनेशप्रमुखेषु विश्व[जनिकु त्वच्छासनप्रेप्सुषु  
स्वामिन् सत्सु कथं नु धान्यगणनां त्वं द्रष्टुगुयुञ्जसे।  
कार्पण्यात् स भवान विश्वसिति किं कार्पण्यमात्रै रै  
स्तुभ्यं वेद्यत एव तत्परिचयाज्जातं स्थिरं किं त्वयि ॥ ५८॥  
स्वयमेव धान्यगणनां पश्यति सति भवति सत्सु मित्रेषु ।  
मित्रं हेम्नोऽर्थेऽलं धान्याथे स्वयमिति स्फुटा नीतिः ॥ ५९ ॥  
कथं निशीथेऽस्त्वभिषेककालस्तव श्रियश्चापि च रङ्गबन्धो ।  

कालव्यवस्था भवता कृतैव यद्वा स कालो युवयोः प्रभुन ॥६०॥  
गर्भीकृतानि भुवनानि बहून्नते श्री  
रङ्गक्षमादयित सन्ति तथापि चाद्य ।  
यन्मजनं तच च वक्षसि संस्फुरन्त्या  
लक्ष्म्याश्च साधु भुवनैरिति चित्रमेतत् ॥ ६१ ॥  
सुविमलपवित्रवपुषोर्भवतोः श्रीरङ्गनायको स्नानम् ।  
सम्पश्यतां नराणामलमशुचिं व्यपोहति विचित्रम् ॥ ६२.॥ शिबिकान्तःस्फूर्तिरियं युक्तं पुरुषार्थदाननिरतस्य ।  
रङ्गेन्दौ स्फुरति दिने रूपं ह्यकलङ्कमसितमिति चित्रम् ॥ ६३ ॥  

सङ्केतमैश्वरं यन्न सदर्थं नैव तद्विभाति मम ।  
चतुरन्तत्वं भजते वाहनमिदमद्य येन रङ्गपते ॥ ६४॥  
दानं शोभनकरता स्ववशागतहार्दवृतियुक्तम् ।  

सयूथपते तव बत शिबिकारोहो रजस्कताप्यन्ते ॥ ६५ ॥  
स्वामिन् जगद्गुरुरसि प्रथते च भार  
वाहो वहन्ति बत पञ्चजनास्त एते ।  
आलोचयंस्तव सुवैभवमद्भुतस्य  
वासं दिशेन्न हृदये भुवि रङ्गभूप ॥ ६६ ॥  

घोटोद्यत्खरकूटगाढघटनासञ्जातभूयोरजः  
पालीफेनरसार्दिता समलगन्मेरोस्तवोवस्थले ।  
रङ्गिन देवपदं ततो विरचित तस्यां धरित्र्यां न चेत्  
इत्थं राजसमाधिकारिकपदं विज्ञैः कुतः कथ्यते ॥ ६॥  
चञ्चद्भवद्धोटखुराभिघातमाशङ्कय सूर्योगमदस्तशैलम् ।  

चन्द्रेऽस्ति लग्नं तदिदं हि चिहं रवेस्तदारभ्य तथैव वृत्तिः ॥ ६८॥  
रहिन् भवद्धोटशिखानिबद्ध  
भूषाविशेषोल्लसितोलसीनः ।  
चञ्चत्वरापरसूतिसाहचर्य  
सच्चानरौ पार्श्वयुगे दधाते ॥ ६९ ॥  
मवृत्तियोग्योऽर्हति जिह्मगत्व  
मित्थं तदध्यापयसीव सप्तिम् ।  
आस्तामिदं ताय॑मथोऽमृतस्य  
दाता त्वयं तद्विषदो न हि स्यात् ॥ ७० ॥  
मोचेक्षुमधुरवृत्तौ पत्रिप्रवरोज्ज्वले रथे वृत्तिः ।  

सद्रूपशोभितेऽस्मिन्नुद्याने रङ्गभूप युक्तमिदम् ॥ ७१ ॥  
कृतप्रतिकृतं भुवि प्रथितमेव रङ्गप्रभो  
यदत्र मनुजा भवत्समुपकृष्टचित्तास्तदा ।  
भवद्रथसुकर्षणादिह कृतज्ञतां तन्वते  
क्षमं खलु यतस्तुतैर्जयति नित्यसख्यं तव ॥ ७२ ॥  
अधिगतरथं भवन्तं पश्यन्तो भुवि मनोरथं प्राप्य ।  
मोदन्ते रङ्गपते दाता त्वं खलु मनःपूर्वम् ॥ ७३ ॥  
आलोक्य रथनिविष्टं नित्यसुतुष्टं जगल्लये शिष्टम् ।  
न भजति कदापि कष्टं रङ्गिणमिष्ट जनो दृशा स्पष्टम् ॥ ७४ ॥  
आरोहति स्यन्दनमम्बुजाक्षे रोहन्ति चक्षषि तमाश्रितानाम् ॥  
तस्मिन्न चक्षुर्विषये मनांसि तत्स्थानमेषां तु समाक्रमन्ति ॥ ७५ ॥  
श्रीरङ्गनाथ नवमोत्सववासरेषु  
ये तीर्थवारिणि निमजनमाचरन्ति ।  
ते बाह्यमान्तरतमं च रजो व्यपोह्य  
जन्मान्तरेऽपि शुचितामुपयान्ति हुन्त ॥ ७६ ॥  

श्रीरङ्गनाथस्तुतिमाला श्रीरङ्गराज किमिदं विपरीतमारते :यस्तीर्थवारिषु विगाहनमातनोति ।  

पुंसोऽपि तस्य रजसा विगमोऽपि सत्त्व  
प्रादुर्भवश्व शुचिभूतशरीरता च ॥ ७ ॥  
परिणीतामपि पद्मा वर्षे वर्षे किं तु परिणयसि ।  

प्रणयवशा खटु तवा नवा सा विभाति २ङ्गविभो ॥ ७८ ॥  
जितेन्द्रियोऽस्मीति बभाण पूर्व  
रङ्गक्षमापालक गादवत्वे ।  
रुचिर्विवाहे कथमाविरासी  
ज्ज्ञातं पतत्रीश्वरवाहनोऽसि ॥ ७९ ॥  
प्राप्ताब्जोदररम्यकान्ति भवतो रङ्गेश दृष्टयोर्युगं . . कुञ्चद्वक्त्रसरोजवासरसिकापादाब्जयोः संस्फुरत् ।  

पश्यद्भिः प्रणयापराधकुपितां पद्मां पदाम्भोजयोः  
पाणिभ्यामगृहीत्वमित्यनुकलं लोकैः समालोक्यसे ॥ ८०॥  
परिणयविधौ न भवतो रङ्गपते मातुलाहेर्वाहः ।  

न हि हीनता ततः स्यादहीनवृत्त्योः सदा युवयोः ॥ ८१ ॥  
डोलाधिरोहस्तथ रङ्गधुर्य  
प्रभो विवाहे भवतीति चित्रम् ।  
पिता पुराणोऽसि भवान् रमापि  
प्रसूर्जनानामिति विश्रुता यत् ॥ ८२ ॥  
'परिणयनविधौ ते रङ्गबन्धो रमायाः  
करतलकृतमल्लीसूनगुच्छात् पतद्भिः ।  
अरुणमणिधरित्र्यां पुष्पवृन्दैर्विशीर्णैः  
कृत इव हि हुताशे लाजहोमप्रकारः ॥ ८३ ॥  
कस्त्वं रङ्गपतिः प्रदर्शय शुभं वेष नु किं दीयते  
किं तेऽभीष्टतम ददासि यदि तत् तद्वान्छितं कथ्यते।  
अद्यैवाभिगृहाण ते परिणये वाब्छेति मां लोभयन्  
अन्योन्यालपनेन सोऽयमधुना गृह्णाति तस्याः करम् ॥ ८४ ॥  
करग्रहविधौ श्रियो मणिमयावनौ बिम्बितं  
जिघृक्षति करं तदा भवति रङ्गपृथ्वीपते ।  

करग्रहसमर्थता बत नृपेत्यनाकर्णयन् 1सखीगिरमिव प्रभो लिखसि लज्जया भूतले ॥ ८५ ॥  

उद्वाह्य पद्मां धरणीञ्च ताभ्यां पद्मालयाद्रगपतेऽर्धवीध्या।  
त्वां सम्प्रयान्तं सदनं निरीक्ष्य नो यान्ति याम्यं सदन पुमांसः ॥ ८६॥  
राज्यौ न दृश्ये सकलैरिति त्वं  
प्रावृत्य वस्त्रैः शिबिका प्रयासि।  
युक्तं हि राज्ञस्तव तत्परं दु  
नान्ये पुमांसोऽत्र तनूभवेभ्यः॥ ८७ ॥  
पद्मावनिभ्यां रुचिरद्विपाव  
श्रीरङ्गधात्रीपतिसार्वभौमः ।  
चाम्पेयगुच्छावलिमध्यगालि  
रीतिं ह्यपूर्वां प्रकटीकरोति ॥ ८८ ॥  
पार्श्वद्वयगतमहिलं परमपुमांसं पयोजपदमृदुलम् ।  
परतरचञ्चत्खुरलं पश्य विलोचनपयोजरुचितरलम् ॥ ८९ ॥  
व्यालम्बिकुसुममालं जगदवनासक्तसकलशभलीलम् ।  
उज्ज्वलवासवनीलं हृदये कुरु जन तमेनमयमूलम् ॥ ९०॥  
जागरण किञ्चिदरुणप्रभाक्षिनीलोत्पलप्रभापूरैः ।  
श्रितजनताम्बूलभारं रङ्गपते त्वं ददासीव ॥ ९१ ॥  
परिणयकाले राज्ञां मुच्यन्ते निगलबद्धजनवृन्दाः।  
भवता किं रङ्गपते ध्यन्ते प्रेमपाशतः सर्वे ॥ ९२ ॥  
रक्षा श्रुता यथा वा भवतो न तथा किमाश्रितानां च ।  
स्ववशा निराश्रयाश्चेदिति किं रङ्गिन श्रिताघमभिहन्सि ॥ ९३ ॥  
पूर्व यादवतायामुक्तं गोपैरवाद्यघोषमिति ।  
तत्परिचयवशतः किं यवाद्यघोषं विराजसे रङ्गिन ॥ ९४ ॥  
स्कन्धस्य रुचिकृदेतद्वानमिति लोभयन्मनुजान् ।  
संवाह्य तैश्च रङ्गिन् धत्से तेषां भरन्यासम् ॥ ९५॥  
तोलुक्किनियानिति हि प्रसिद्धिरेतस्य वाहनस्य भुवि ।  
रङ्गपते लोचनयोरप्येतद्रोचते नितराम् ॥ ९६ ॥  
निगमशिखरोक्तमधुना प्रकटीकुर्वन् विराजसे शब्दः [म्] ।  
दशमामुत्सवरात्रिं नवमान्तेनातनोषि रङ्गपते ॥ ९७ ॥  
पुष्पशिबिकान्तरङ्गे दुष्परिहरपापभञ्जनोत्तङ्गे ।  
तनुकान्तिजितानङ्गे धिनु सङ्गं चित्त रङ्गिणि शुभाङ्गे ॥ ९८ ॥  

श्रीश्वेतारण्यस्तुतिः  
५५७ वहन्त एते जडसालभञ्जिकाकृतीनरान् वीक्ष्य च राघवत्वे ।  
शिलावधूकृत्कपटत्वधारिणी सञ्चिन्त्य रङ्गन स्ववशेऽद्य सन्ति॥९९|| शिबिकादण्डकृतांसप्रतिमा रङ्गिन् विभीषयन्तीव ।  
वहतो भगवदृष्टा वयमपि शक्नुमोऽत्रेति ॥ १०० ॥  
कुसुमचतुरन्तयाने शोभिनि यद्वत् कुबेरसुविमाने ।  
सजलायोद[7]यमाने रमस्व रजिणि मनो रमेशाने ॥ १०१ ॥  
पुष्योत्सवो यथामत्यमुष्य रङ्गप्रभोरवर्णितराम् ।  
कौण्डिन्यवंशमुक्तामणिना श्रीविजयराघवाख्येन ॥ १०२ ॥  
कविगौरवेण नास्मिन रमतां कविपरिषदत्युदारवचाः ।  
कस्य कवेरस्य विभोरपरि निबद्धं स्वदेत न जगत्सु ॥ १०३॥  
रोगनिवारणकामैः सह्यन्ते ह्यौषधेषु कटुकत्वम् ।  
भवदूरीकरणपरैः साधारणतापि चात्र सोडव्या ॥ १०४॥  
रुचिरार्थेषु न गच्छंस्तेषां दोषैकदृष्टिगिह कोऽपि ।  
निम्बदलरुचिरभावामौष्ट्रीं रीतिं समेतु का हानिः ॥ १०५ ॥  

अवशेन गृह्णन्नामाप्यजामिलो मुक्तिमेति किल विदितम् ।  
ज्ञात्वा जनिता कविता प्रसविष्यति भक्तिमद्भुतामस्मिन् ॥ १०६॥  
रङ्गविभुस्तुतिमालां स्वीकुरुतां स स्वयं सुकारुण्यात् ।  
निरवधिदयापयोधिः श्रीरङ्गनिवाससादरो भूमा ॥ १०७ ॥  
सद्गुणगुम्भनमधुरां ग्राह्यां सर्वैर्विशिष्य विषयधुराम् ।  
स्तुतिमालामम्लानां स्वीकुरु रणक्षमाविभो स्वामिन् ॥ १०८॥  

॥ इति श्रीरङ्गनाथरतुतिमाला सम्पूर्णा ॥  