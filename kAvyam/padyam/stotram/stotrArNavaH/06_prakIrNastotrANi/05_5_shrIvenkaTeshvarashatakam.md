---
title: ०५ ५ श्रीवेङ्कटेश्वरशतकम्

---
 विधाय गुरुवन्दनं महितविघ्नराड्वन्दनं  
मदिष्टसुरवन्दनं तद्नु भारतीवन्दनम् ।  
अमन्दबुधवन्दनं निखिलविद्वदानन्दनं  
वदामि शतकं बुधामुदा] वृषगिरीश्वरानन्दनम् ॥ १॥  
श्रीमद्वेङ्कटनायकार्यपृतनापालस्य यस्याज्ञया  
यद्वेत्राप्रविचालने त्रिभुवनं संरक्षितावस्थितम् ।  
प्रत्यूहाद्रिविभेदनाशनिनिभं मोक्षप्रद ज्ञानिनां  
वन्दे सूत्रवतीपतिं तमनघं विघ्नोपशान्त्यै सदा ॥ २ ॥  
पूर्व व्यासपतञ्जलिप्रभृतिभिर्यच्छास्त्रषट्कं कृतं  
धात्रा वेदचतुष्टयं विखनसा सूत्रं च यद्यत्कृतम् ।  
तेषां तत्वपदार्थवेदिनमहं वेदान्तवंशाम्बुधे  
राकाचन्द्रमनन्तदीक्षितगुरुं वन्दे श्रितज्ञानदम् ॥ ३ ॥  
श्रीमद्वेङ्कटनायकक्षितिपतेरक्षीणलक्ष्मीवतः  
क्षोणी काय[क्षोणीकाहित]चित्रवाटनगरे तस्मै सुपुत्रं दिशेः ।  
क्षोणीरक्षणदक्षमक्षयकृपावीक्षासुसंरक्षित  
क्षोणीनिर्जरद[प]क्षमक्षयसुखापेक्षावतामिष्टदम् ॥ ४॥  
शारदाम्बुजविभासुरानना  
शारदा मदवने विशारदा।  
शारदेन्दुधवला ममानने  
सर्वदा वसतु सर्वदादरात् ॥५॥  

श्रीवेङ्कटेश्वरशतकम्  
४३५  
सच्छात्रवृन्दं यदपाङ्गदृष्टया  
षट्शास्त्रवेदाकलनक्षमं स्यात् ।  
तेभ्यो महद्भयोऽखिलगूसुरेभ्यो  
नमो नमो भागवतोत्तमेभ्यः ॥ ६ ॥  
श्रीवेङ्कटेश्वर मचा क्रियतेऽधुना ते ।  

विज्ञापना सुमहती भृणु तां दयालो ।  
कृत्वापराधमनिशं शरणागतं मां  
रक्षस्व देव कृपया क्षभया च युक्तः ॥ ७ ॥  
श्रीवेङ्कटेश्वर विभो मयि तेऽनुकम्पा  
यद्यस्ति संस्तुतिमहं करवाणि शक्त्या ।  
नो चेत् कथं सुरवरैर्मनसोऽप्याभ्यां  
ब्रह्मादिभिश्च वचसः प्रभवामि कर्तुम् ॥ ८ ॥  
श्रीवेङ्कटेश्वर विमो भवता प्रणीत  
कर्माखिलं न सुकरं चिदभूदवेद्या ।  
मत्वाप्यशक्यमिति ते भजनं प्रपत्तं  
स्मृत्वा दृढोऽस्मि चरमं वचनं तवाहम् ॥ ९ ॥  
श्रीवेङ्कटेश्वर विभो न मयाप्यधीतं  
तप्तं तपो न हि हुतं न च नारित दत्तम् ।  
आराधनं द विधिना कृतरोय ते मां  
चित्राडवास कृपया परिपाहि दीनम् ॥ १० ॥  
श्रीवेङ्कटेश्वर विभो भवता च सर्व  
ज्ञातं मया न हि मदस्ति समोऽधिको वा ।  
त्राताप्ययं मदवनीय इतीह लोके  
चित्राडवास परिपालय मां दयालो ॥ ११ ॥  
श्रीवेङ्कटेश्वर विभो करणत्रयेण  
कालत्रये दुरितमेव कृतं मयासीत् ।  
तस्मानिवारणकृते तव चारित शक्ति  
विष्णो विमोचयतु मां दुरितात् कृपा ते ॥ १२ ॥  
श्रीवेङ्कटेश्वर कृता भवता प्रतिज्ञा  
मामेकमेव शरणं ब्रज सर्वधर्मान् ।  
त्यक्त्वाथ सर्वदुरितादपि मोक्षयिष्ये  
त्वामेव चाहमिति या ननु मा शुचस्त्वम् ॥ १३ ॥  

४३६  

श्रीविङ्कटेश्वर निशम्य तव प्रतिज्ञा  
तां प्रत्ययात् पदमहं शरणं प्रपन्नः।  
मां पाहि सर्वदुरितात् परिमोचयित्वा  
चित्राडवास भगवन् भव सत्यसन्धः ॥ १४ ॥  
श्रीवेङ्कटेदवरभुजान्तरमास सम  
यस्यास्तु जन्म वसुधा तव धाम चेष्टम् ।  
यद्वीक्षणाश्रयमिदं जगतां त्रयं स्या  
द्वद्धस्त्वयाम्बुधिरमन्थि च यत्कृतेऽभूत् ॥ १५ ॥  
श्रीवेङ्कटेश्वर विभो दयितां श्रियं तां  
रूपेण चेष्टितगुणैर्भवतोऽनुरूपाम् ।  
त्वद्वल्लभां भगवती कृपया श्रिताना-  
मिष्टार्थदामुदधिजां प्रणमामि नित्यम् ॥ १६ ॥  
श्रीवेङ्कटेश्वर विभो कृपणाय मह्यं  
दातुं त्वमर्हसि धियं गुणकीर्तने ते ।  
चित्राडवास शरणागतवत्सलत्वात्  
त्वत्पादपद्ममनिशं शरणागतोऽस्मि ॥ १७ ॥  
श्रीवेङ्कटेश्वर जनार्दन वासुदेव  
गोविन्द माधव हरेऽच्युत कृष्ण विष्णो।  
श्रीकेशव त्रिभुवनेश मुकुन्द राम  
नारायणेति सततं स्मरणं करिष्ये ॥ १८ ॥  
श्रीवेङ्कटेश्वर विभो शरणागतस्य  
चित्ते ममास्तु सततं तव पादभक्तिः ।  
संसारसागरवितारणमिच्छतां नौ  
मोहान्धकारविनिवारणसूर्यरश्मिः ॥ १९ ॥  
श्रीवेङ्कटेश्वर भवचरणारविन्द  
ध्यानामृताम्बुधिविगाहननिर्मलात्मा ।  
ब्रह्मादिभिस्तव कृपारहितैर्यदीदग्  
गच्छाम्यगम्यपदभन्यजनैः कदा ते ॥ २० ॥  
श्रीवेङ्कटेश्वर सुदर्शनपाञ्चजन्यौ  
पञ्चायुधान्यहमनन्यमनाः स्मरामि ।  
कौमोदकीप्रवरनन्दकदीप्य[दीप्र]शा  
ण्यज्ञानकाण्डपटुदैत्यनिबर्हणानि ॥ २१ ॥  

४३७  
श्रीवेङ्कटेश्वरशतकम् ओवेङ्कटेश्वरविभु शिरसा नमामि  
ध्यायाम्यनन्यमनसा वचसा वदामि ।  
चित्राडवासमुरसा श्रियमादधानं  
हत्तद्वयेन कुसुमैरपि पूजयामि ॥ २२ ॥  
श्रीवेङ्कटेश्वरविभुं जगति स्थिताना  
संसारमाकलयता मनसाप्यसारम् ।  
हिंसाकरासुरतमिनिरासहसं.  
कंसासुरारिमनिशं शिरसा नमामि ॥ २३ ॥  
श्रीवेङ्कटेश्वर विभो परिपाहि मां त्वं  
वेतण्डदैत्यवरदण्डनपण्डितस्य ।  
कोदण्डदण्डपटुखण्डनझौण्डशुण्डा  
दोर्दण्डमण्डितसुदर्शनकाण्डजाब्जः ॥ २४॥  
श्रीवेङ्कटेश्वर विभो भवतः प्रभावात्  
शैली तनुं चरणयो रजसाप्यहल्या ।  
त्यक्त्वाथ गौतममगान्मुदिता सती त  
त्पादारविन्दमनिशं कलयामि चित्ते ॥ २५ ॥  
श्रीवेङ्कटेश्वर विभो प्रवदन्ति धीरा  
नीलाद्रिवेङ्कटमहीध्रपतिप्रसिद्धौ ।  
द्रावत्र तौ पतितपावनदीनबन्धू  
स्वामित्ययं तु शरणागतरक्षकाख्यः ॥ २६ ॥  
श्रीवेङ्कटेश्वर विभो भवतोऽत्र लोके  
दीनार्त मन्तुकरपालनतत्परत्वात् ।  
नीलाद्रिवेङ्कटमहीपतिनामधेयं ।  
त्वामेव तत्त्रिविधरूपमहं वदामि ॥ २७ ॥  

श्रीवेङ्कटेश्वर विभो न गजावलिं च  
न स्यन्दनानि न भटान्न तु वाजिराजिम् ।  
याचे प्रसादमवनं भवतः क्षमां त्वां  
चित्राडवास भगवन् त्रिविधात्मकोऽहम् ॥ २८॥  
श्रीवेङ्कटेश्वर कृता भवते प्रतिज्ञा  
नीलाद्रिरायविभुना क्षयवत्सरे तु ।  
क्षेत्र स्थितं युधि परत्र हृतं खलैस्ते  
दत्तं भवेदिति मया कुरु सत्यसन्धम् ॥ २९ ॥  

1. हंसः सूर्यः।  

2. मन्तुकरः अपराधी।  

४३८  
श्रीवेङ्कटेश्वर कलौ भवता ससोऽपि  
देवो न हीति विदिता भुवि सम्प्रतीतिः ।  
चिनाडधामनिलयस्य समा दशाष्टौ  
याता हिया विरहितस्य तवाद्य विष्णो ॥ ३० ॥  
श्रीवेङ्कटेश्वर विभो तव चायपत्न्यो  
रेका चलायमहिषी च कथं स्थिराभूत् ।  
अन्या स्थिरापि चपला कथमास चित्रं  
श्रीभूमिदेविसहितः खलु तिष्ठसीह ॥ ३१ ॥  
श्रीवेङ्कटेश्वर भुवस्तन[व योऽपवा[हर्ता  
तस्यावनि क्षितिपतिस्तमसूययेव ।  
हृत्वापि भीमवरकोऽपि निवासिनस्त्वं  
शक्तोऽसि वेङ्कटपतेविल[ष]येऽपि नूनम् (?) ॥ ३२ ॥  
श्रीवेङ्कटेश्वर विभो भवदीयवर्ग  
ये विद्विपन्ति ननु तान विगतान् करोषि ।  
चित्राडवास भवति प्रतिपत्तियुक्ता  
ये तान् करोषि ससुखानिह सम्पदा त्वम् ॥ ३३ ॥  
श्रीवेङ्कटेश्वर विभो मम दुष्कृताद्वा  
क्षेत्रं खलैरपहृतं स्थितमन्यदेशे ।  
यद्यस्ति तेऽद्य महिमा तदपि स्वदेशे  
नीलाद्विराड वितरति स्वयमेव राजा ॥ ३४॥  
श्रीवेङ्कटेश्वर युवा खलु सम्प्रति त्व  
मष्टादशाब्दवयसा सहितोऽसि देव ।  
संस्थापनात् प्रभृति वा तव चित्रवाड  
ग्रामे ह्रिया विरहितोऽसि लभस्व मानम् ॥ ३५ ॥  
श्रीवेङ्कटेश्वर विभो भव सुप्रसन्नः  
स्वप्नेऽथवावनिपतेरपि बोधय त्वम् ।  
शक्तिन ते मदवने किमु चित्रवाड  
क्षेत्र प्रदातुमिति मेऽवनिचक्रवर्तिन् ॥ ३६॥  
श्रीमद्वेङ्कटशब्दपूर्वविलसन्नीलाद्रिरार्यप्रभु  
सस्ते खलु वेङ्कटेश्वरनिजस्स्वामी भवास्तस्य च ।  
दत्तास्मै भवतान्यराज्यवसुधा तुभ्यं न तेनावनि  
भो चित्राडनिवासिने जनपदे स्वीये निजस्वामिने ॥ ३७॥  

श्रीवेङ्कटेश्वरशतकम्  
४३९  
श्रीवेङ्कटेश्वर विभो वृषवत्सरे तु  
न्यायादहं स्वपरराष्ट्रभुवा युतोऽस्मि ।  
चित्राडदेव कृपया न मयीति येन  
क्षेत्रं न दत्तमधुनापि सविस्मितोऽभूत् ॥ ३८ ॥  
श्रीवेङ्कटेश्वर भुवा सहितो भवाद्य  
तत्त्वं प्रबोध्य निजदेशपतेः स्वदेशे।  
सुक्षेत्रमेव भवतेति च दीयतां में  
सम्प्रार्थय त्वमथवार्जय पौरुषेण ॥ ३९॥  
श्रीमद्रावुकुलोद्भवः स गुणवान् श्रीवेङ्कटाद्रिं गतः  
तत्रासीनिजदैवमेव शरणं प्राप्तः गुनर्लक्ष्मणः ।  
वत्स गौरिव धावतीति विदितन्यायेन तस्मागिरे  
रायातः स तु चित्रवाडनगरं नूनं स्वदासास्पदम् ॥ ४०॥  
श्रीवेङ्कटेश्वर विभो जलधौ निभग्न  
स्त्वं मीनरूपमुपलभ्य जगद्धितार्थम् ।  
ब्रह्माखिलं कमलजाय ददासि भूय  
श्चित्राडवास भवतः परमा हि शक्तिः॥ ४१ ॥  
श्रीवेङ्कटेश्वर विलो कमठ प्रभुत्वात्  
पृष्ठे महीं धृतवतः कृपयाश्रितेषु ।  
चित्राडधान्यवनिरेव न तेऽस्ति किं वा  
शक्तः कथं मदवने वद सम्प्रति त्वम् ॥ ४२॥  
श्रीवेङ्कटेश्वर वराहतनुर्निमग्नां  
रत्नाकरे धरणिमुद्धृतवान् किल त्वम् ।  
किश्चानया सह रतिं प्रतिलभ्य सूनु  
मत्पाद्य किं हियमवाप्य न याचकोऽसि ॥४३॥  
श्रीवेङ्कटेश्वर यथा नरसिंहमूर्ति  
स्त्रातुं कयाधुसुतमुत्तमभक्तियुक्तम् ।  
पातुं भवार्तनिजभक्तजनांस्तथास्मां  
श्चित्राडधाम्नि वसतिं गतवानसि त्वम् ॥४४॥  

श्रीवेङ्कटेश्वर पुरन्दरशत्रसत्रे  
त्वं वामनत्वमुपलभ्य बलेर्धरित्रीम् ।  
लब्ध्वा च तां मघवते पुनरेव दत्वा  
'लक्ष्म्या ह्रियापि सहितः किभयाचकरत्वम् ॥४५॥  

..  
४४०  

श्रीवेङ्कटेश्वर भवान् खलु भार्गवः सन्  
रामः पुरार्जुनमरिं किल कार्तवीर्यम् ।  
निर्जित्य भूमिमखिलामपि कश्यपाय  
प्रादादथाम्बुधिभुवं प्रति याचकः किम् ॥ ४६ ॥  
श्रीवेङ्कटेश्वर विभो शरणं प्रपद्ये  
पादौ तवाहमधुना भव रक्षको मे।  
रामो यतः खलु विभीषणरक्षसे वं  
दत्त्वाभयं पुनरपि प्रददासि लङ्काम् ॥ ४७ ॥  
श्रीवेङ्कटेश्वर भवान् खलु रामरूपं  
धृत्वावनाय जगतस्तु तवाग्रजोऽभूत् ।  
कृष्णावतारवत एव सविश्वरूप  
स्वातुं स्थितोऽसि निखिलान् खलु चित्रवाटे ॥ ४८ ॥  
श्रीवेङ्कटेश्वर विभो सुगतावतारः-  
कृत्वा सुशास्त्रमपि मोहयितुं जनांस्त्वम् ।  
शक्तोऽद्य सौगतबुधान् सुगतान् करोषि  
त्वं पाहि मां स कृपया शरणागतं ते ॥ ४९ ॥  
श्रीवेङ्कटेश्वर विभो कलिकावतारं  
गत्वाधिरुह्य हयमुत्तममेव विष्णो ।  
धृत्वासिमाशु कलिकिङ्करकन्धराणि  
छित्वावनि सुखवतीमनिशं करोषि ॥ ५० ॥  
श्रीवेङ्कटेश्वर विभो तव वत्सलत्व  
ज्ञानादिदिव्यगुणषट्कविराजितत्वात् ।  
त्वं पाहि वीक्ष्य पतितं कृपयातिदीनं  
कामादिदोषरिपुषट्कपराजितं माम् ॥ ५१ ॥  
श्रीवेङ्कटेश्वर जनानसि पातुकाम-  
स्त्वात्मनावतरितः कृपयास्मदादीन् ।  

क्षेत्रेषु रङ्गवृषशैलगजाद्रिभद्र  
नीलाचलप्रमुखदिव्यनिकेतनेषु ॥ ५२ ॥  
श्रीमद्वेङ्कटशैलराण्मम हरे[रि]श्चित्राडवासप्रभो[भुः]-  
कामारण्यदवानलोद्भवमहाक्रोधानलासारदः।  
लोभासारदमेघवातपटलो मोहप्रवाताहिरा  
एमात्सर्याहिखगेश्वरी मदमहामातङ्गकण्ठीरवः ॥ ५३॥  

४४१  
श्रीवेङ्कटेश्वरशतकम् श्रीवेङ्कटेश्वर मम प्रबलौ रिपू द्वौ  
देहाभिमानजनितो जगति प्रसिद्धौ ।  
ज्ञानासिनातिनिशितेन निकृन्तनीयौ  
वैराग्यखेदयुपगृह्य कदा भवेताम् ॥ ५४ ॥  
श्रीवेङ्कटेश्वर विभो निखिलान्जजाण्ड  
जन्मस्थितिप्रलयकारणमप्रमेयम् ।  
वेदा रुवन्त्यकृतकाः स्मृतयो भवन्तं  
नारायणं परमपूरुषमाहुरायोः ॥ ५५ ॥  
श्रीवेङ्कटेश्वर भवान् पुरुषात् परस्मात्  
व्यूहैरवातरदजाण्डकटाहमध्ये ।  
सङ्कर्षणाख्यरविमण्डलवासुदेव  
प्रद्युम्रनामभिरतो ह्यनिरुद्धनामा ॥ ५६ ॥  
श्रीवेङ्कटेश्वर भवद्विभवावताराः  
श्रीरामकृष्णनरसिंहवराहमुख्याः ।  
पयोप्नुवन्त्यमरसाधुजनावनाय  
दुष्टक्षितीशजनदैत्यनिबर्हणाय ॥ ५७ ॥  
श्रीवेङ्कटेश्वर विभोऽखिलदेवदेव  
क्षीरेषु सर्पिरिव वहिरिवन्धनेषु ।  
देहान्तरात्मसु निविष्टसदन्तरात्मा  
शास्तासि भूतनिवहस्य चराचरस्य ॥ ५८ ॥  
श्रीवेङ्कटेश्वर हरे श्रितवत्सलत्वा  
ल्लोकेऽस्मदाद्यखिलदीनजनावनाय ।  
ग्रामाग्रहारपुरवेश्मनदीवनाद्रि  
वर्चात्मनावतरितः सुलभोऽखिलानाम् ॥ ५९ ॥  
श्रीवेङ्कटेश्वर जलांशुकधूपदीप  
नैवेद्यपुष्पमुखवासफलार्पणाद्यैः।  
प्रीतः कुचेलमुनयेऽपि यथासि पूर्व  
दाता भवाद्य निजभक्तजनाय लक्ष्म्याः ॥ ६० ॥  
श्रीवेङ्कटेश्वर विभो भवदीयसद्म  
सम्मार्जनाम्बुपरिषेचनलेपनाद्यैः ।  
स्तोत्राभिवन्दनपरिक्रमणप्रमोद  
वीक्षादिकर्मभिरकिञ्चनरक्षकोऽसि ॥ ६१ ॥  

४४२  

श्रीवेङ्कटेश्वर कुशेशयसन्निकाश  
स्वास्यश्रिया हसितशारदशीतरश्मिः ।  
सीताशया च पिशिताशविनाशनेशः  
कीशेशसंशयनिरासशरासनोऽसि ॥ ६२ ॥  
इन्दिराहदरविन्द मन्दिर  
कुन्दसुन्दरशुभाङ्गमण्डन ।  
नन्दनन्दन मुकुन्द वन्दनं  
कुर्महे त्रितजनस्य चन्दन ॥ ६३ ॥  
इन्द्रादिबृन्दारकवन्दिताधि  
चन्द्राननं चन्दनचर्चिताङ्गम् ।  
गोबृन्दवृन्दावनसचरन्तं  
गोविन्दमीडे भुजगाचलेन्द्रम् ॥ ६४ ॥  
श्रीमद्वेङ्कटनायक द्रपदजाप्रहादवेतण्डराट्  
कालिङ्गाहिविभीषणामरगणाहल्याम्बरीषादयः ।  
गोपीगोकुलगोपवृन्दहरिराट्काकार्जुनेन्द्रादय  
चैते ते शरणागतार्तिहरणे सन्त्येव मे साक्षिणः ॥ ६५ ॥  
श्रीवेङ्कटेश्वर विधुन्तुदचैद्यनक्र  
दैत्यादिदुष्टरिपुकन्धरकर्तनाय ।  
पाणौ बिभर्षि निशितं च सुदर्शनं यत्  
तस्मै नमोऽस्तु सततं तमसो निहन्त्रे ॥ ६६ ॥  
अण्डजेन्द्रनगमन्दिरावमां-  
मण्डजेन्द्रतुरगाभिमण्डित ।  
कुण्डलीन्द्रशयन स्ववाहिनी-  
मण्डलेन्द्रकृतदैत्यदण्डन ॥ ६७ ॥  

इन्दिरास[सुखमन्दिराव मां-  
पण्डितेन्द्रनतसुन्दराधिक।  

पुण्डरीकजभवेन्द्रवन्दित  
खण्डितासुरविरोधिकन्धर ॥ ६८ ॥  
नारदसंस्तुतदिव्यगुणाकर  
क्षीरपयोनिधिमध्यनिकेतन ।  
नीरदसन्निभगानमनोहर  
वेङ्कटनायक मामव माधव ॥ ६९ ॥  

४४३  
श्रीवेङ्कटेश्वरशतकम्  
कमलासनदिनुतामलगुणवैभवचरितं  
कमलाकरविलसत्पदकमलानतविबुधम् ।  
अचलारुणकमलाकृतिकरपीडितचरणं  
भज मानस भुजगाधिपगिरिनायकमधुना ॥ १० ॥  
पन्नगेन्द्रगिरिमस्तकालये  
दानवेन्द्रकुलपर्वताशनिः ।  
कोसलेन्द्रकुलवार्धिचन्द्रमा  
राघवेन्द्र परिपालयाद्य माम् ॥ ७१ ॥  
तरुणारुणकिरणारुणकरपङ्कजयुगलं  
वरुणालयतरुणीमणिजननाकरचरणाम् ।  
करुणाकरमरुणाधरमलिकुन्तलमनिशं  
भज मानस फणिरागिरिशिखरालयमनघम् ॥ ७२ ॥  
अरिकेतनकुलिशाङ्कुशजलजाम्बुजकलितं  
कलिकल्मषविनिवारणपटुवाहिनिजनकम् ।  
जनकाधिपतनयाकरकमलाम्बुजललितं  
करवाणि सुचरणं तव शरणं सुमसुगुणम् ॥ ७३ ॥  
करुणाकरविनतासुततुरगावनचतुरं-  
चतुरानननुतवैभवफणिरागिरिनिलयम् ।  

रजसा वरतरुणीकृतहषदद्भुतचरितं  
करवाणि च चरणं तव शरणं सुमसुगुणम् ॥ ७४ ॥  
विधिनिर्मितभुवनत्रयपदविक्रमकलितं  
खरदूषणशुकसारणतरुखण्डनपरशुम् ।  
दशकन्धरकदळीतरुवनभञ्जनपवनं  
पवनात्मजविनुतं तव चरणं सुरशरणम् ॥ ७५ ॥  
चरणद्वय गमनं कुरु हरिमन्दिरमभितः  
कमलापतिचरणं करयुगलार्चय सततम् ।  
नयनद्वय भगवन्मुखमवलोकय सुभगं  
भज मानस भुजगाधिपगिरिराट्पदकमलम् ॥ ७६ ॥  
रसने पिब मम माधवसुकथामृतमधुना  
श्रवणे भवहरणाच्युतचरितं बहु शृणुतम् ।  
नतिमाचर मधुसूदनपदयोः शिर उभयो  
भेज मानस फणिरागिरिशिखरालयचरणम् ॥ ७७ ॥  

४४४  

चरितं मम कथितं तव विदितं ननु वितत  
दुरितं हर मुदितं कुरु हितमाचर सततम् ।  
वरवेङ्कटगिरिनायक सुर मामव शरणा  
गतमच्युत कलयामलमनिशं सुरविनुतम् ॥ ७८ ॥  
प्रायो वसन्ततिलकाभिधवृत्तजात  
पद्यान्यनेकविधलक्षणलक्षितानि ।  
सन्तीह वेङ्कटमहीध्रपतिमभावात्  
शब्दार्थलक्षणविदां शतकेऽस्ति तोषः ॥ ७९ ॥  
चित्रादग्रामवासी धनरुचिरतनुः पार्श्वयोर्विद्युदाभ  
श्रीभूदेवीसमेतः तरणिशशिलसच्चक्रशोर्वपाणिः ।  
भक्तेभ्यो वेङ्कटेशो विलसति चरणपावृतोरुस्थिताभ्यां  
हस्ताभ्यामाश्रितेभ्यः प्रविततविरजागाधमुक्तिप्रदेशः (?)॥ ८०॥  
पुंसोऽर्थाश्चतुरोऽपि मोक्षसहितान् धर्मार्थकामान् दिशन्  
यस्मिन् यस्य मनोरथो यदि भवेत्तं तस्य धर्मादिकम् ।  
दासान्नस्तव चित्रवाटनिलय श्रीवेङ्कटाद्रीश्वर  
श्रीभूदेविलसत्सुपार्श्वयुगल त्राहि प्रसादार्थिनः ॥ ८१ ॥  
चित्रं तेऽप्यधुना कुचेलमुनये दातास्यनल्पश्रियो  
भिक्षित्वामरवैरिणं मघवते त्रैलोक्यराज्यश्रियः ।  
क्षेत्रं यद्यपि वेङ्कटाचलपते चित्राटवासस्य ते  
नादत्तं भुवि नोपतिष्टत इति न्यायः कथं स्यान्मृषा ॥ ८२ ॥  
ब्रह्माण्डोदरसंस्थिताखिलजनत्राणाय रङस्थले  
सौलभ्यादिगुणान्वितः फणिपतेोङ्गे शयानः स्थितः ।  
त्वं नाभीकमलोद्भवाद्विखनसः सञ्जातवेदस्तुत  
इश्रीभूदेविकरापितात्मचरणश्रीरङ्गराण्मामव ॥ ८३ ॥  
विश्वस्यावनकर्मणे दिखनसा सम्प्रार्थितः सात्वतां  
वंशे चानकदुन्दुभेनिमगाः कृष्णात्मना यः पुरा ।  
दातध्यातश्चेतसि तत्त्वचिन्तनवशात् सञ्जातवैखानस  
श्रौताराधनराधितः स सततं शेषाद्रिराण्मामव ॥ ८४ ॥  
वेदाङ्गप्रविराजमानगरुडारूढोऽञ्जसा गां गतो  
वेतण्डार्ति निवारणाय मकरं छित्त्वारिणा यः स्वयम् ।  
वेतण्डाचलमस्तके वरदराजाख्यातनाम्ना स्थितः ।  

स त्वं वेङ्कटनायकाश्रितजनत्राता भवाद्य प्रभो ॥ ८५ ॥  

श्रीवेङ्कटेश्वररातकम्  
५४५ सीतालक्ष्मणमध्यभागविलसन्मूर्त्या घनश्यामलः  
फोदण्डेन स खण्डितामररिपुः सरक्षितारवण्डलः ।  
रक्षोवानरराजयोरवरजौ संरक्षितौ च त्वया  
श्रीमद्वेङ्कटनायक त्वमधुना भद्राद्रिराण्मामव ॥ ८६ ॥  
यस्त्वं श्रीबलभद्ररामसहितस्त्वदर्शनायागतान  
दासांस्तान् पतितानपि त्रिजगतां नाथः सुभद्रान्वितः।  
क्षेत्रे श्रीपुरुषोत्तमे स्थितिमगाः पातुं प्रसादान्मुदा  
स त्वं वेङ्कटनायकाद्य कृपणं नीलाद्रिराण्मामव ॥ ८७ ॥  
स्मरामि मनसा श्रिया सकललोकमात्रा स्थित  
वदामि वचसा भुवाप्यखिललोकधात्राश्रितम् ।  
नमामि शिरसा गुरुं त्रिजगतां सुसंरक्षक  
सदा परिचराम्यहं वृषगिरीशमिष्टप्रदम् ॥ ८८ ॥  
कलये सततं वृषशैलपति  
कलिदोषहरं करुणाजलधिम् ।  
कमनीयवपुःकलितं सरमं  
कमलालयवक्षसमाधिहरम् ॥ ८९ ॥  
कमलायताक्षममलात्मवैभवं  
विमलाम्बुजास्यमतुलाखिलामरम् ।  
तरसा नमामि शिरसा च वेङ्कटं  
मनसा भजामि वचसा स्तवीम्यहम् ॥ ९० ॥  
श्रीमद्वेङ्कटनाथ ते यदि कृपा दीनो धनाढ्यो भवेत्  
नो चेत्तद्विपरीतवानिति बुधाः प्राहुर्विशिष्टादयः ।  
रक्षां यस्य करोमि तस्य कृपया वित्तं हरामीति य  
त्तथ्यं तद्वचनं हरे प्रियतरं नान्यस्य वित्तं तव ॥ ९१ ॥  
मूको वदत्यनिशमेव निरीक्षतेऽन्धो  
पगुर्गतिं प्रलभते बधिरः शृणोति ।  
दीनोऽप्यतीव धनवान् भवतः प्रसादा  
तन्मृषा भवति वेङ्कटशैलनाथ ॥ ९२ ॥  
सप्तप्राकारभूतावनिधरवरशेषाद्रिकूटाधिरूढ  
श्रीदेवीमन्तरा भूरमणिमपि लसन्नीलमेघोज्ज्वलाङ्गः ।  
श्रीमन्नीलाद्रिरामप्रभुवरनगरप्रान्तदेशे विराजत्  
चित्राटग्रामवासी मम भवतु मुदे वेङ्कटेशो मुकुन्दः ॥ ९३ ॥  

४४६  
सनकादियोगिवरनवरतसेव्यमानपदपद्म ।  
नित्राटनगरवासिन् क्षिप्रं में प्रदिश पादभक्तिं ते ॥ ९४॥  
मित्राननेत्रसुभगः सुत्रामाद्यमरविनुतचारित्रः ।  
चित्राटवेङ्कटेशः सुत्रासितदेवतारिरवतान्माम् ॥ ९५ ॥  
ब्रह्मेशानसुरेशमुख्यविबुधैर्मान्यैः सुमान्यो दिशा  
वल्याखण्डलपूर्वदेवनिवर्मान्यैः सुमान्योऽपि सन् ।  
हे चित्राटनिवास वेङ्कटपते नीलाद्रिरायप्रभो  
देशे पुण्य जनैरमर्त्यचरितैर्मान्यो ह्यमान्यः कथम् ॥ ९६ ॥  
शाखा यस्य तु तैत्तरीयविदिता सूत्रं च वैखानसं  
गोत्र गौतममा हुतिश्च हविषां यागाः श्रुतिर्याजुषी ।  
कालोऽयं निगमागमप्रवचनैर्विद्यार्थिनां यापितः  
स्वाचार्गस्तु पिता पितामहनिमः श्रीपद्मनाभावयः ॥ ९७ ॥  
श्रीमद्गौतमगोत्रजस्य विदुषोऽनन्तायनाम्नो गुरो  
स्तस्याहं नरसिंहनामविदितः शिष्यस्तुरीयोऽनुजः ।  
श्रीमद्वेङ्कटनायकास्पदमिद हृद्यं सतां शृण्वतां  
पद्यानां शतकं चकार विदुषां विद्यानवद्यात्मनाम् ॥ ९८॥  
श्रीभूदेवीसमेताय भक्ताभीष्टप्रदायिने ।  
चित्राटाख्यपुरेशाय वेङ्कटेशाय मङ्गलम् ॥ ९९ ॥  

॥ इति श्रीवेङ्कटेश्वरशतकं सम्पूर्णम् ॥  