---
title: ३८ ३९ श्रीमोहनक्षेत्रनाथसुप्रभातम्

---
 भास्वानुदेति धनसन्तमसप्ररोहाः  
नष्टा भवन्ति विकचानि सरोरुहाणि ।  
घोषैर्दिशो मुखरयन्त्यखिला विहङ्गाः  
पद्मेश मोहनपते तव सुप्रभातम् ॥१॥  
अम्भोरुहप्रभवशङ्करवासवाद्या-  
स्त्रैविक्रमादिचरितं विबुधाः समस्ताः ।  
त्वत्पादसेवनसमुत्सुकिताः स्तुवन्त  
स्तिष्ठन्ति मोहनपते तव सुप्रभातम् ॥ २ ॥  
आदाय सप्त मुनयः समुपास्य सन्ध्या  
मच्यादयः सरसिजानि मनोहराणि ।  
पादारविन्दयुगमर्चयितुं प्रपन्ना  
स्तिष्ठन्ति मोहनपते तव सुप्रभातम् ॥ ३॥  
ईषत्प्रफुल्लकमलोदरनिर्गतानां  
शङ्कारगीतलसतां सुमनोहराणाम् ।  
वर्गाश्च दिव्यमकरन्दवतामलीनां  
नियोन्ति मोहनपते तव सुप्रभातम् ॥ ४ ॥  

श्रीवानाद्रिनाथस्तोत्रम्  
उत्फुलपङ्कजसुचम्पकनालिकेर  
माकन्दपूगसुमनोहरमल्लिकानाम् ।  
नन्दानिलः सुखकरः सह दिव्यगन्धै  
रावाति मोहनपते तव सुप्रभातम् ॥ ५ ॥  
गोपालमुक्तमहिषाः पशुजातयश्च  
गावश्चरन्ति परितः खलु पक्षिणश्च ।  
गायन्ति कर्णमधुरं भ्रमराः शुकाश्च  
पद्मेश मोहनपते तव सुप्रभातम् ॥ ६ :: वैकुण्ठवासिविबुधाश्च महीसुराश्च  
स्वर्गस्थदेवनिवहाश्च महर्षयस्ते ।  
सम्मर्दिताः खलु भृशं तव सेवनार्थ  
तिष्ठन्ति मोहनपते तव सुप्रभातम् ॥ ७ ॥  
गन्धर्वयक्षगरुडामरकिन्नराद्याः  
श्रीनारदादिमुनयः सविशेषवाद्याः ।  
गायन्ति कर्णमधुरं तव सेवनाथ  
पद्मेश मोहनपते तव सुप्रभातम् ॥ ८॥  
त्वद्दासदासशरणागतदासदास  
तदासदासचरमावधिदासदासाः ।  
त्वत्पादपङ्कजयुगं शरणङ्गताश्च  
तिष्ठन्ति मोहनपते तव सुप्रभातम् ॥९॥  
मोहनक्षेत्रनाथस्य सुप्रभातं तु यः पठेत् ।  
प्रातर्दि ने स वै विद्वान् प्राप्नुयात् परमं शुभम् ॥ १० ॥  
मङ्गल कालमेघाय कल्याणगुणसिन्धवे ।  
मोहनक्षेत्रनाथाय नित्यश्रीनित्यमङ्गलम् ॥ ११ ॥  

॥ इति श्रीमोहनक्षेत्रनाथसुप्रभातं सम्पूर्णम् ॥  