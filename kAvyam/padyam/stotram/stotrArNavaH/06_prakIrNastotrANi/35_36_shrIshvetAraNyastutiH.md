---
title: ३५ ३६ श्रीश्वेतारण्यस्तुतिः

---
 श्रीमत्कीर्तिपवित्रितत्रिजगतश्चे[:श्वे]तस्य रक्षाच्छला  
च्छेतारण्यपुरे चिराय विहरन् देवो विभूत्यै भुवः।  
सत्यज्ञानसुधैकमूर्तिरखिलानर्थान् कृतान्तद्विषन्  
दाता मे भवतादपारकरुणापीयूषपाथोनिधिः ॥ १॥  
श्रीमानद्भुतसत्कवित्वपदवीनित्याध्वनीनो वशी  
यो जागर्ति जगत्प्रकाशमहिमा वीरः प्रकाशेश्वरः ।  
तस्य श्रीरविवर्मदेवनृपतेर्वाचा कृतान्तद्रहः  
श्वेतारण्यविहारिणो भगवतः सेवाक्रमो वक्ष्यते ॥ २॥  

५५८  

जय जय जगदेकनाथ जनिमरणजलधितरणपोतायमानकरुणाकटाक्ष लेश निशाकरकलापीड विशालतरभक्तिनिरतिशयश्वेतमानमानसश्वेतमुनिजीवित जीवातुलतापल्लवस्य निशालशूलविदारितकृतान्तभुजान्तरालस्य भगवतः परक्रोसपुरे परिक्रोडमानस्य चरणसरसिजयुगलमगलितादरमनुदिनमुपासे उदयशैलशिखरमधि रुक्षत्युपचिततमःपटलपाटनोद्वेगिनि उद्वेलपियोगदेदनाकलुषितचक्रवाकमहिला चक्रवालसम्प्रेक्ष्यमाणोदये अगवति दिवाकरे सपशुज्जम्ममाणप्राभातिक महितमङ्गलाकध्वनिश्रवणविद्राणनिद्राविशेषसमधिकमनःप्रसादः समुत्थाय समाहितात्मा सकललोकप्रसिद्धमत्यन्तपुण्यं श्वेतारज्यं पुरोत्तममुत्तरेण प्रकाश मानमप्रमेयानुभावप्रकाशभूपालमौलिमण्डनेन माहाजनिककर्मणा महाराजेन रामवर्मणा निर्मापितमम्लानपराक्रमप्रसरप्रतिहतप्रतिमपक्षशर्मणा चातुराश्रम्य धमैकवर्मणा परितः प्रकल्पितानल्पशिल्पबन्धुरोदारमणिशिलाबन्धं सर्वकालमनोहर सरोवरमवगाह्य कृताप्लवः शनैरुत्तरगोपुरद्वारेणान्तः प्रविष्टो विमलकान्तकमला करान्तरवगाहवारिकृतविग्रहः समग्रकल्याणोदयकारणस्य देवस्य कारणेश्वरस्य पुरः परिभ्राजमाने नभसीव सदा ग्रहसत्कदम्बकशोभमानमानस इव स्फुरदव दातप्रकाशराजहंसावतरभासुरे कालजरणकेलिकलितयौगिकाभिधाने निरवधिक दुरितपुञ्जभञ्जने कारञ्जरमहातीर्थे विहितमङ्गलस्नानविधिरुभयतः सलिलसम्भेद सम्भृतरामणीयकमधिष्ठाय मणिकुट्टिममनुष्ठितप्रगेतनक्रियाकलापः शुचिससित विहितशिरोव्रतः त्रिमूर्तिमयत्रिपुण्डकधारणपवित्रितगात्रः तमेव भगवन्तमुमा कान्तं श्रीकारणपुरेश्वरं पुरस्तादुपतिष्ठे ॥ ३ ॥  

ततश्च निर्गतस्तेनैव मार्गेण उत्तरगोपुरबहिष्ठस्य सरोवरस्यैव पश्चिमतीरे विराजमान दुश्च्यवनवैरिसीमन्तिनीजनसान्तापिकापदानं मान्धातृमङ्गलमपुरीमण्डनं पुण्डरीकाक्षमभिवन्द्य वृत्तः प्रणतजनतानिर्वाण कारणस्य दक्षिणतो वर्तमानं तदीयपादारविन्दन्यासविभास्वरं वैरपुरफुट जारण्यमध्यमभवनाभिधानं पुरत्रयं परिष्कुर्वाणं पुरत्रयवैरिणं क्रमेण प्रणम्य श्रीमत्पुरे क्रोडपुरोत्तरद्वारपार्श्वसन्निहितस्य निःसीमकरुणासागरस्य सागरसुतासुकृतावलेपलक्षणवक्षःस्थलस्य श्वेतमुनिपरिरक्षणाय किल समासे दुषो विषयमयतिमिङ्गिलसकुलभीषणभवाम्बुराशितारणपरमनाविकस्य नावा पुरनायकस्य नरकान्तकस्य चरणसरसिजद्वन्द्वमभिवन्दे ॥ ४ ॥  

अवस्थाय च तत्रैव पुनरवहितकरणकलापो दक्षिणदिशाभिमुखो दैवायवैवस्वतबामलोचनावैधव्यव्रतोपदेशदेशिकाय विहितप्रणामाञ्जलिरनवरत निषेवणोत्सुकायमानजनताछनसङ्क्षुण्णया प्रदक्षिणसरण्या सञ्चरमाणे दक्षिणेन पुरोत्तममक्षीणशिक्षाविशेषधुरीणतक्षवरकरकौशलीसीमानं अक्षामरक्षानुलेप धवलाम् अत्रिकरालगरलायुधमण्डलिमण्डनाम् अधिकसुकुमारकरारविन्दकलित निशितशिखत्रिशिखशिखरनिर्भिद्यमानकठोरकीनाशवक्षापीठामयित्वर्य (?) अप्रतिमां  
श्रीश्वेतारण्यस्तुतिः  
५५९ प्रतिमां शैली प्रणिपत्य प्रतिष्ठमानोदक्षिणापरस्या हरिति हरिदुपलमणिप्रकाशचौरिका धौरेयकशरीरं मृदुकुटिलनीलकचनिचयनिबन्धनवखण्डमण्डलमिन्दिरपटल विलसदलकाञ्चलसश्चलनशकमानपङ्केरुहायतविलोचनं इन्दुकिरणसुन्दरमन्दहासम नितम्पचमदनावेशवशंवदपशुपालबालिकाकुचकलशघुसृणपङ्किलतुङ्गविशालगुजान्तर वलमानतुलसीदाममेदुराभोगवनमालम् उन्निदकान्तिभरहारिद्रबसनप्रभापरिहसित क्षणप्रभाविलासमतिवेलरुचिरचामीकरनूपुरपरिष्कृतपादपल्लबमधरितसुधारस मधुरिममुरलीनादतरलीकृतगोगोपिकागोधननयनसमापीयमानकामनीयकं गोशाल विहारिणं भगवन्तं नन्दनन्दनमुपासे ।  
५ ॥  
पुरतश्च तस्य पुरुषोत्तममत्तकाशिनीरूपनिस्तुलगात्रलक्ष्मीनिरीक्षण क्षणसमेधमानमनोभवावेशविवशीकृतशशिशेखरपोषपीयूषनिष्यन्दमिन्द्रनीलमणि श्यामलकोमलाकारम् इन्दिरारमणप्रसादैकमन्दिरं इन्द्रास्विीरगयङ्करकरसरसीरुह विरोचमानशरशरासनमुत्कटबुक्कनध्वाननिषूयमानभक्तभयफुक्कुरनिकुरुम्बसम्भृत मुद्भटाटोपलुब्धकवरपरीतपार्थमाखेटलीलापरिश्रमकन्दलितस्वसुधाबिन्दुसुन्दर वदनेन्दुमण्डलममरमण्डलमकुटमण्डनीकृतचरणपुण्डरीकमखिलभुवनतिलकभूतं भूतनाथं प्रणिपातपुरःसरं प्रदक्षिणीकृत्य तत उत्तारां मुक्तनिखिलदोषेण लुप्त विषयाभिलाषेण भक्तजनेनाधिष्ठितस्य स्फुरदतुलविमलविविधवृन्दसुन्दरस्य बलिपीठिकामन्दिरस्य पश्चात् प्राङ्मुखतया अवस्थाय समस्ताधारभूताय निर स्तानर्थाय कान्तिभयाक्रतन्तश्वेतमुनिपरिरक्षणार्थमवनीलोकमलकृतसात्वताया महेश्वराय शिरसि विरचिताञ्जलिः साष्टाङ्गपातं नमस्कृत्य प्रत्यक्प्रतिहारमार्गेण शनैरन्तःप्रवेष्टुमुपक्रमे ॥ ६ ॥  

उभयतश्चोपविष्टैः खण्डितसांसारिकाभिलारविरतविहितभगवदुपासना विशुद्धचित्तैरवनिदेवविशिष्टैः अनुमोदितप्रवेशः प्रशस्तभसितविरचितत्रिपुण्डमण्डने विद्योतमानरुद्राक्षमालाभारिणा शश्वदभ्यस्यमानशतरुद्रीयेण पावनपञ्चाक्षरमहा मन्त्रसन्ततजपासक्तचित्तेन सततसङ्कीर्त्यमानभगवन्नामधेयेन विपुलभागधेयेन परमशिवपदारविन्दद्वन्द्वनिरन्तरध्यानजनितस्वरूपानन्दानुभवविगलदश्रुधाराविल वदनेन महता भक्तवर्गेण नित्यविराजितस्य सत्यलोकस्येव चतुराननोचार्य माणत्रयीविद्यापावनस्य श्वेतद्वीपस्येव नित्यप्रसादविकस्वरनेत्रनारायण सनिधानमहनीयस्य राशिचक्रस्येव सदामन्दभास्वद्गोत्रोद्भवबुधगुरुकविद्विजाधिप मण्डितस्य मणिमण्डपस्य पश्चादवस्थितः किञ्चिदालक्ष्यमाणविग्रहं सर्वलोकैकनायं शर्वाणीसुचरिताभोगसर्वस्वं निर्वासितकृतान्तगर्वोदयमीश्वरं नमस्कुर्वे ॥७॥  
... ततश्च प्रादक्षिण्यक्रमादुत्तरतो गच्छन्नुत्तरद्वारमार्गस्य पश्चादेव स्थितमुपस्थायुक्तजनसमस्तानर्थनिर्वर्तकमुत्तङ्गरजतपर्वत... व सर्वकषधामानम् उच्चतरककुदशिखरलम्बमानमन्दारमालिकानिर्झरोद्गारप्रवर्धमानप्रभामण्डलमङ्काव  
५६०  

सक्तगाङ्गेयाकिणीदामसौदामिनीरां(?)तापशोभित(?)सर्वेश्वरोपवाह्य श्रीनन्दिनामा. नम् अपरिमेयमाहात्म्यभूमानं प्रत्यक्षधर्ममूर्ति महोक्षं प्रणम्य प्राङ्मुखं किञ्चिदुप गम्य भगवत्प्रासादाग्रजाग्रच्छातकुम्भकुम्भप्रणामानन्तरयथागतमावर्तमानः सुमुखिनीयसमस्तनाथाय निबद्धाञ्जलिः शर्ववामाङ्कमङ्गलालङ्कारांसर्वमङ्गलां नमस्यामि ॥ ८ ॥  

ततो हस्तं[हं तु दक्षिणेन पथा प्राचीन च्यां]दिशि प्रस्तुतप्रचारः दक्षि जतो दीव्यमानआप्यानतनुकारिसन्तानदूरीकृतसिन्दूरपूरसौभाग्यालेपमिन्दुशकला लङ्कारमहामस्तकम् अस्तिमितकर्णयुगलसमीरणगतागतकेलिडोलायमान इव च चक्रमत्तमातङ्गवक्त्र भगवन्तं द्वैमातुरं समातृवर्ग समानन्य तत्सविधवर्तिनं दुः सहभववेदनासमुत्सारणदक्षिणं दक्षिणामूर्ति दक्षिणभित्तिभुवि चित्रनिवेशिताकारं चित्रीयमाणचरित्रसन्तानमनन्तम् अनन्तानन्दचिद्धनम् अनन्तशापिनं चिरन्तनं पुमांसं प्रणिपत्य तथैव गत्वा विहितचण्डेश्वरप्रणामविधिः आवृत्तिपथाभि वन्दितस्य दन्तावलवदनस्य भवनमुत्तरेण भक्तजनदुरतरहरतापविस्तारर्तनकर्त रीमरालकोमलकालिमोषचितकेशपाशनववलाहकजालवलाकायमानशेखरशशाङ्क लेखामक्षोभणीयदक्षविपक्षहृदयविक्षोभणदक्षचटुलकुटिलकटाक्षपातामधरित कम्बुराजकण्ठकाण्डविरोचमानमङ्गलालङ्कारमहिमोदयहेलागलितकरालहालाहला नुभावामुत्तनिस्तलनिरन्तरमनोज्ञकुचकुम्भपरिशुम्भतिधवलभसितलेपसमुन्नेय स्मरविवशपुरमथनपरिरम्भमहोत्सवामधिकबहलपुण्यलावण्यनदीविपुलपुलिनाय मानजधनमण्डलाम् अखिलविबुधलोकवतंसीकृतपादारचिन्दाम भनेक विभूषणमणिमयूखजालशबलिताकारामाकरमिव सौन्दर्यस्य, आभोगमिव सौभाग्यस्य, निलयमिव विलासलक्ष्म्याः , विलयमिव विपदुदयस्य, परमशिव परमशक्तिभूतां भवानीमभ्यवर्तिनं च विस्तीर्णदुरितनिकरदावशिखिनं शिखिवाहनं शिरसा प्रणमामि ॥ ९ ॥  

उत्तरेण च देवीमत्युदारबहुविधस्तुतिवचनमुखरितमुखैर्महाशैवैः अनवरत मशून्योपकण्ठं सोपानदेशमधिगम्य सम्यगवनम्रमस्तकस्थलसन्न्यस्तप्रणा माञ्जलिरुत्तंसीकृतमुग्धमृगाङ्कलेखानिर्मलप्रभावलेपदत्तहस्तनिस्तुषानेकप्रदीपजाल प्रकाशप्रकामप्रतिहन्यमानतिमिरावतारम् अखिलभुवनसुचरिताभोगमिव गृहीत विग्रहम् उद्ग्रगर्वोदयदुर्वारपरेतराजजीवनग्रसनरसिकसदरुणकोमलपाणिपकेरुहं श्रीमत्पुरकोडपुरविहारिणम् अशेषलोकैककारणं परमशिवमवनमामि ॥ १० ॥  

निष्क्रान्तश्च पुरोत्तमाद्विहितनिखिलदैवतप्रणतिः कृतदेवयात्रः कुहचन विहतान्तराये विविक्ते प्रदेशे भगवत्पदपयोज एव निवेशितमानसः कमपि  
समय विश्राम्यामि ॥ ११ ॥  

श्रीश्चतारण्यस्तुतिः  
५६१ लम्बमाने च पुनरम्बरपथादम्बरमणौ निष्क्रम्य तस्मादुत्तरलभसल[६]पालि कम्बलितगगनतलेन आरामवर्त्मना कौबेरी ककुभं प्रतिष्ठमानो नातिदूर एव नवीनबिसकुसुमाभिरामसुषमां उग्रतरविक्रमशितशक्रपराक्रमसमुद्धतकासारासुर जीवितभासुरशुम्मासुरडम्भोदयहरणनिपुणशातमुखशूलवररुचिरकरसरोरुहां बहा चशौर्यगरिमोष्मायमाणभुजासम्भारसम्भूताहम्भावभासुरशुम्भनिशुम्भासुरडम्भोदय निष्कलीकरणनिष्करुणां चरणनलिननिषेवणपरायणजनतासकलमङ्गलदायिनी अल्पेतराकान्तपद्मपद पद्मपादामुनिपरिपालनच्छद्मना (?)विश्वलोकभवायाविर्भतां शर्करबरारामविहारिणों कात्यायनीमुपासे ॥ १२ ॥  

ततः पश्चिमायामाशायाम् आशापालमृगलोचनाजनबलापकारकचग्राह जाग्रदुदद्मपराक्रमदारुणदारुकनामदानवेश्वरदावानलहेलाकनिरवशेषीकरण........ ......तकालिकां अमलमरकतशिलातलप्रतिमल्लगण्डमण्डलप्रतिबिम्बितलम्बमान महावतण्डकुण्डलाम् आत्मपदनिषेवणप्रवणक्षोणिदेवप्रवरानुजिघृक्षया तदुपसर मुपसेदुषीमनुवत्सरवर्तमानवल्गुतरफल्गुनीयात्रासमागतमहाजनपरिपालनजाग रूकनिर्मलहृदयरविवर्मक्षितिपतिनिरुपमानुग्रहकरकटाक्षपातचरितार्थीकृतसमस्त भक्तवर्गाम अप्रतिमभक्तिभरितपिप्पलग्रामनिर्भरविलसदगदङ्कारपुङ्गलमबलकुल देवतामतिविपुलसक्रमाभिधानपरमारामविरचितविहारां समरमुखसरभसपरि हिण्डमानचण्डमुण्डमहासुरमुण्डपिण्डखण्डनपण्डितमण्डलायकोदण्डमण्डलान प्रचण्डभुजदण्डां चामुण्डा चाभिवन्ध पुनः कारअराख्ये महातीर्थ एव सायन्तनं विदधे ॥ १३ ॥  

सान्ध्यमहनिषेवणकुतूहलसमागतस्य महाजनकस्य महता कलकलेन किश्चिदुन्मनायमान इव प्रविश्याभ्यन्तरमभितः सोपानमवतिष्ठमानैः अतिवेल  
भक्तिभारविनम्रकन्धरैरनेकशङ्ङ्खवेणुकाहलमुखमुरजमुखविचित्रवादित्रनिनदभेद न्यतिकरितजयजयध्वानबधिरितदिगन्तरैः अधीयद्भिः ऋग्यजुषी गायद्भिः सामाथर्व भावयद्भिः भागीरथीदेवताभञ्जन वर्णयद्भिः पुण्यजनाधिराजभुजवनाटोपपाटव. मुच्चारयद्भिः अव्य[च्युत]थरथाङ्गविश्राणनोदन्तं व्याचक्षाणैर्दक्षाध्वरविध्वंससंरम्भं शीलयद्भिः कालकूटवेलकबलीकारकारुण्यमभ्यस्यमानः रभससञ्चारसंहारि त्रिपुरीनिवासनदुरासददेवारातिवीरविशसनापदानं चिन्तयद्भिरन्धकमहासुरमथना नुभावं संवदद्भिः शम्बरपरिपन्थिशरीरशातनं पाठयद्भिः पार्वतीपरिणयपरमोत्सवा डम्बरं प्रपञ्चयद्भिः विरिश्चशिरःकर्तनलीलां प्रशंसद्भिः प्रकृतिनिरवग्रहप्रेतराज निरुपमाहोपुरुषिकाविलोपनवैभवमुपवीणयद्भिः उपश्लोकयद्भिः नदद्भिः नन्दद्भिः नृत्यद्भिश्च भक्तजनैः असङ्ख्यैः निवसितेन[निबिडितेन]पथा समेत्य बद्धाञ्जलिः अस्तशैलविलीयमानसवितृसमर्पितप्रभातिशयप्रदीपप्रकरज्वालाजालजाज्वल्यमान कनकाभरणसुषमानुविद्धमणिगणकिरणघटितशतमखशरासनशतशातितसदेश  
५६२  
नानार्तवनव्यतमसुमनोविशेषविरचितनूतनमालासहस्रविराजमानं सत्वज्ञानानन्द रूपभगवन्तं मृत्युञ्जयमत्यादरेण प्रणमामि प्रणमामि च ॥ १४ ॥  

जय जय जगदन्तकान्तक देवदेव वेगजितलोकनिरवधिकदुरितभर तिमिरप्रकरप्रभाकर प्रसीद मयि प्रणमति प्रणमति।  
त्वमेव खलु सत्यविज्ञानरसै करूपमनुपाधिकमद्वितीयमात्मतत्त्वमसि ।  
स एव पुनरपि विद्यावस्थाया मगुणान्तरसङ्क्तिसत्त्वगुणप्रतिबिम्बितात्मा सकलसाक्षितामवलम्बसे ।  
त्रिगुणप्रधानं  
द प्रधानतत्त्वमधिष्ठाय मूत्रियपरिग्रहेण जगतः सर्गादिकमावर्तयसि ।  
सृज्यमानानुवेशेन च जीवभावमावहसि ।  
सन्ततं च नियन्तृत्वेन वर्तमानो निजपदपयोजमभजतां बन्धनं भजतां चानुग्रहं विदधासि ।  
इच्छया च स्वच्छचेतसां भक्तिभाजी तेषु तेषु विविधेषु क्षेत्रेषु सन्निधत्से ।  
तेषु तेषु चर्यशन्तेषु [सत्वरान्तरेषु] ते ते महात्मानं तैस्तैः प्रशस्तैर्विधानैर्भवन्तमेव समाराध्य तत्तदभिलषितमशेषेण लेभिरे ॥ १५॥  
- तथा च किल कार्तान्तिकादिष्टादकालमृत्योः अत्यन्तमुद्विजमानो मुनिदारकः श्वेतो नाम विश्रुतो विश्वजनीनशीलात् भगवलो नारदादवाप्तमहामन्त्रः तदुपदेशेन भवन्तमेव तन्निरसनकर्मण्यलङ्कर्मीण प्रसादयिष्यन् इलातल. प्रथितस्य निलानिकटवर्तिनः पिप्पलतरोरधस्तात् अपहस्तितदेवतान्तरं चिरात तपस्यति स्म ।  
अवसितप्राये चायुषि भीषणाकारमवाचीन दिशः समायान्तमवारणीयरभसावलेपमन्तकमारादुपलभ्य भयविक्लबात्मा सहसैव पलायमानः पारेनिलं परिशोभमानं नावाक्षेत्रं समासाद्य पुरातनाना मपि नवानां कविमुख्यानामपि तत्तद्विषयप्रबन्धविमुखानां महायोगिनामृषभ देवभुवामभिलाषेण तस्मिन् कृतसन्निधानं भगवन्तं मधुकैटभान्तकं शरणमुपजगाम ।  
स च भगवान् महामायानियन्ता शरणागतं ऋषिकुमारं परिपिपालयिषुः 'तात, मा भैषीः ।  
श्रीकारणपुरेश्वरस्त्वां महेश्वर एव परिपाल यिष्यति ।  
तत्सविधं च भवन्तमहं प्रापयामि ।' इत्यभिधाय तन्मात्रलक्ष्यमूर्तिः तमृषि कारणपुरोपकण्ठं प्रापय्य 'वत्स नारदोपदिष्टेन पथा भगवन्तं महेश्वर माराधय' इति निगदन्नेव अन्तरधात् ॥ १६ ॥  

तत्रान्तरे च प्ररूढप्रतिघावेशरूक्षतराक्षिपातः साक्षाद्वैवस्वतः प्रचण्डेन भुजदण्डेन स्वदण्डमवगारमवगारममुमभ्यपद्यत ।  
प्रत्यासन्ने सति दण्डधरे स महामनाः महीयसा साध्वसेन रिक्ष रक्ष भगवन् इति भवन्तमेव क्रोशन्नवनितले निपत्य निजभुजद्वयससम्भ्रमसमूढसिकतामयीं भवत्प्रतिमामनन्यशरणो गाढतर मालिलिङ्ग ।  
तस्मिन् क्षणे च निरतिशयदयामृतपरिप्लुतान्तरात्मापि कृतान्तविषय नितान्तप्रवृद्धरोषभीषणाकारः कारणपुरतः प्रत्यक्षमेव निर्गत्य सितभसितानुलेप द्विगुणितशरीरद्युतिः सरभससमाक्रमणपरिलोलुठज्जटाजूटतटिनीतुगतरतरङ्ग संसिच्यमानभुवनान्तरालः प्रचलदतिभीषणभूषणफणीश्वरद्राधिष्ठनिःश्वासवात  
प्रल  
श्रीभक्तिसंवर्धनशतके पूर्वभागः  
५६३ व्यतिकरजाज्वलन्निटिलतटविलोचनानलज्वालामण्डललेलिह्यमानगगनाभोगः कर तलकमलविभ्राजमानजगत्त्रयमयधारात्रयोप्रत्रिशूलाप्रविस्फुरदनिलसखस्फुलिङ्गशत पिशङ्गितदिशावलयः पदवीविन्यस्तपदत्रयान्तरप्रमाणानुमेयवा तथापतितमृषि दारकं किलाभ्यवापद्यथाः ।  
तत्किल पदत्रयं त्रीणि शिवक्षेत्राणि समवृतन् ॥ १७ ॥  

आदित्समानं च जीवितं मुनेरवार्यवीर्यतया गर्भायमाणं सर्वाभिभाविनं परेतराजमतिनिशितशूलप्रहारविह्वलमधिवसुधमपातयः ।  
गाढतरप्रहार वेदनया च भुवि विवेष्टमानस्य विनष्टमानस्थ चरणसरसिजसरभस समाक्रान्तस्य नितान्ततान्तस्य जीवितं जीवितेशस्य स्वात्मन्युपसञ्जहर्थ।  
उत्थापितं च महाभागधेयं समाश्वास्य मुनिकुमारकमनुगृह्य परमया कुपया तदीयकरयुगलसमाकलितामेव सैकतीं मूर्तिमधितिष्ठन्नखिललोकप्रतीतः श्रीमत्परकोडेश्वर इति शाश्वतं नामधेयमाबिभ्राणः प्रकाशसे ॥ १८ ॥  

स त्वमपारसंसारपरिभ्रमणजनितविविधवेदनाविवशतसमनन्यगतं शरणागतमनुगृहाण भगवन्नमुं जनम् ।  
अविकलपुरुषार्थदायी भवदीयपदाम्बुजे मम निरुपमाधिको भवतु . भक्तिरसः ।  
जय जय जगदीश्वर पाहि पाहि सकलानष्कलरूपाय सकलनाथाय भगवन्नमस्ते नमस्ते इति प्रणुत्य सायन्तनबलिमहाय बहिनिष्क्रान्तं निरन्तरप्रहतबहुविधमहावाद्यनिवहनिर्घोष निर्भिद्यमानभुवनकटाहमच्छिदुरसमुच्चरदुच्चतरस्तुतिशतालापवाचालजनतासमा फुल[सावलयान्तरालं भगवन्तमन्वीयमानस्त्रिः परीत्य पुरोत्तमं भवनाभ्यन्तरं प्रविष्ट विनष्टनिखिलतापः प्रणिपत्य मृत्युञ्जयं सम्प्राप्तदुरापप्रसादशेषाभिमर्श पवित्रितगात्रः प्रकटनिरुपमानन्दतुन्दिलान्तरात्मा शनैर्निर्गच्छामि ।  
एवमेव दिवसे दिवसे देवदेवेशं श्रीमच्छेतारण्यपुरनायकं महेश्वरं निषेवमाणोऽह-मविकलवित थमायुरभिलषितमशेषमदोषानुषङ्गमनुपसर्गमपवर्गसुखं च सम्यगवाप्नुयाम्॥१९॥  

आधत्ते चतुरोऽपि यैव न चिरादर्थान् यथेच्छं सता  
माहुर्यामृषयो गरीयसितरामाद्यां विमुक्तेरपि ।  
तामेतां भवदद्धिपद्मविषयामेकान्तभक्तिं मम  
श्वेतारण्यपुराधिनाथ भगवन् देया दयावारिधे ॥ २० ॥  

॥ इति श्रीश्वेतारण्यस्तुतिः सम्पूर्णा ॥ ३७. ॥ 