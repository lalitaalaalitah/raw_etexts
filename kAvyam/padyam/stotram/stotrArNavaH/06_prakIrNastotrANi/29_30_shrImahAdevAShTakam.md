---
title: २९ ३० श्रीमहादेवाष्टकम्

---
 मोक्षलक्ष्मीगृहद्वारकवाटोद्धाटनध्वनिः ।  
महादेव महादेव महादेवेत्ययं ध्वनिः ॥ १ ॥  
वैवस्वतमहाराजमौलिसकुट्टनध्वनिः ।  
महादेव महादेव महादेवेत्ययं ध्वनिः ॥२॥  
कैलासनगरद्वारमहाघण्टारवध्वनिः ।  
महादेव महादेव महादेवेत्ययं ध्वानिः ॥३॥  
महापातकमत्तेभत्रासकण्ठीरवध्वनिः ।  
महादेव महादेव महादेवेत्ययं ध्वनिः ॥४॥  
महेश्वरमहोक्षस्य घण्टाघणघणध्वनिः।  
महादेव महादेव महादेवेत्ययं ध्वनिः ॥५॥  
मुक्त्यङ्गनाकरस्पर्शविवाहपटहध्वनिः ।  
महादेव महादेव महादेवेत्ययं ध्वनिः ॥६॥  
मत्सेवनासमायातजयश्रीदुन्दुभिध्वनिः ।  
महादेव महादेव महादेवेत्ययं ध्वनिः ॥ ७ ॥  
पापाटवीप्रविष्टानिज्वालाचटचटध्वनिः।  
महादेव महादेव महादेवेत्यय ध्वनिः ॥ ८॥  
महादेवस्य वाग्वल्ली चतुरक्षरपल्लवा ।  
भक्तिसिद्धा भवत्येषा चतुर्वर्गफलप्रदा ॥९॥  

॥ इति श्रीमहादेवाष्टकं सम्पूर्णम् ॥  
' .  
.  