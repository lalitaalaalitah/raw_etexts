---
title: २१ श्रीहरिहरस्तोत्ररत्नमाला

---
गोविन्द माधव मुकुन्द हरे मुरारे  
शम्भो शिवेश शशिशेखर शूलपाणे ।  
दामोदराच्युत जनार्दन वासुदेव  
त्याज्या भटा य इति सन्ततमामनन्ति ॥१॥  

श्रीहरिहरस्तोत्ररत्नमाला गङ्गाधरान्धकरिपो हर नीलकण्ठ  
वैकुण्ठ कैटभरिपो कमठाब्जपाणे।  
भूतेश खण्डपरशो मृड चण्डिकेश  
त्याज्या भटा य इति सन्ततमामनन्ति ॥२॥  
विष्णो नृसिंह मधुसूदन चक्रपाणे  
गौरीपते गिरिश झाडार चन्द्रचूड ।  
नारायणासुरनिबर्हण शाङ्गपाणे  
त्याज्या भटा य इति सन्ततमामनन्ति ॥ ३॥  
मृत्युञ्जयोग्र विषमेक्षण कामशत्रो  
श्रीकान्त पीतवसनाम्बुधिनील शौरे ।  
ईशान कृत्तिवसन त्रिदशैकनाथ  
त्याज्या भटा य इति सन्ततमामनन्ति ॥४॥  
लक्ष्मीपते मधुरिपो पुरुषोत्तमाद्य  
श्रीकण्ठ दिग्वसन शान्त पिनाकपाणे ।  
आनन्द रङ्गधरणीधर पद्मनाभ  
त्याज्या भटा य इति सन्ततमामनन्ति ॥ ५॥  
सर्वेश्वर त्रिपुरसूदन देवदेव  
ब्रह्मण्यदेव गरुडध्वज शङ्खपाणे ।  
ब्यक्षोरगाभरण बालमृगाङ्कमौले  
त्याज्या भटा य इति सन्ततमामनन्ति ॥ ६॥  
श्रीराम राघव रमेश्वर रावणारे  
भूतेश मन्मथरिपो प्रमथाधिनाथ ।  
चाणूरमर्दन हृषीकपते मुरारे  
त्याज्या भटा य इति सन्ततमामनन्ति ॥ ७ ॥  
शूलिन् गिरीश रजनीशकलावतंस  
कंसप्रणाशन सनातन केशिनाश ।  
भर्ग त्रिणेत्र भव भूतपते पुरारे  
त्याज्या भटा य इति सन्ततमामनन्ति ॥ ८ ॥  
गोपीपते यदुपते वसुदेवसूनो  
कर्पूरगौर वृषभध्वज फालनेत्र ।  
गोवर्धनोद्धरण धर्मधुरीण गोप  
त्याज्या भटा य इति सन्ततमामनन्ति ॥९॥  


स्थाणो त्रिलोचन पिनाकधर स्मरारे  
कृष्णानिरुद्ध कमलाकर कल्मषारे ।  
विश्वेश्वर त्रिपथगाद्रिजटाकलाप  
त्याज्या भटा य इति सन्ततमामनन्ति ॥ १० ॥  
अष्टोत्तराधिकशतेन सुचारुनाम्नां  
सन्दर्भिता ललितरत्नकदम्बकेन ।  
सत्रायकां दृढगुणां निजकण्ठगां यः  
कुर्यादिमा सजमहो स यमं न पश्येत् ॥ ११ ॥  
॥ इति श्रीहरिहरस्तोत्ररत्नमाला सम्पूर्णा ॥  