---
title: ०४ ४ श्री आतिषोडशी

---
जन्मानन्त्यसमुत्थकिल्बिषपरीपाकोत्थदुश्शेमुषी  
सञ्जातानभिजातकृत्यकलनाशीलं सदा श्रीपते ।  
पाहि श्रीकरिशैलनाथ करुणाकूपार पापाकरं  
दासं मामरुणाब्जनेत्र यतिरामुख्यार्यसेव्य प्रभो ॥ १ ॥  
संसारे दुर्वचाधिक्षुदहितबहुलब्याध्यकाण्डातपाद्यैः  
दुःखैःप्रोते मया तु क्षणमपि भगवन् वर्तनं सह्यते न ।  
श्रीमन्तं त्वां प्रपन्नः शरणमहमतिव्याकुलं मां करीश  
स्वामिन् मुक्तैश्च साकं कृतविविधभवहास्यमेनं कुरुष्व ॥२॥  
शरीराशक्तेः प्राङ्मम मनसि च त्वत्पदयुग  
स्मृतिस्थे चैव श्रीसहचर करिक्ष्माधरपते।  
अनायासेनैतत् कलुषदशरीरात् करुणया  
क्षणादुन्मोच्य त्वचरणयुगलं मां नय हरे ॥३॥  
महापापकोटि गते मय्यनाथे  
दयाक्षान्तिपूर्णो भवान् हस्तिनाथ ।  
कटाक्षं प्रकुर्वन् विशेषेण दीनं  
त्वनायासतो मां नयत्वघ्रियुग्मम् ॥४॥  
सदा मञ्चित्ते त्वत्पदसरसिजध्यानमधिकं  
मुदा मद्वाचि त्वन्मधुरतरनामालिकथनम् ।  
त्वदीयैः सत्त्वाढयैः सततसहवासं च कृपया  
समुत्पाद्य श्रीमन् वरद नय मां त्वत्पदयुगम् ॥५॥  
कृतान्ताज्ञप्तातिप्रकटकटुवाग्भीषणनिज  
स्वरूपप्रेष्योधप्रचितबहुबाधा मम हरे।  
यथा न स्यालक्ष्मीपरिबृढतया कामपि भवान्  
कृपां कुर्वन् दिव्यं पदमपि च भो प्रापयतु माम् ॥६॥  

।  

श्री आतिषोडशी  
मयि त्वत्स्वे जाते स्वकविषयचिन्ता तव हि तत्-  
स्वकं भूतं स्वस्मै कुरु वरद भोगाय तरसा।  
स्वदेकोपायत्वध्यभिधवृतिमातत्य किमिदं  
फलप्राकालीनं किमपि करणीयं न कुरुषे ॥ ७ ॥  
सत्कर्माणि सरोस्हाक्ष वरद ज्ञानं लसद्भक्तिर  
प्यत्याश्चर्यकरत्वदीगचरितव्यूहे श्रुतेऽप्यादरः।  
सत्यं त्वत्पदपङ्कजैकनिरतस्वान्तेषु संसेवनं  
चैतेष्वन्यतमं च नाथ न कृतं पापात्मना हा मया ॥८॥  
मुधा चिन्ता भीतिर्व्यसनमधिकं चाधिरमिता  
प्रकृष्टस्वस्तोत्यं महदधिकनिन्दा च मम भो।  
न मुञ्चन्ति स्वान्तं नयननलिनेमानि सततं  
महाप्रारब्धस्यानुगुणफलमेतन विशयः ॥९॥  
पिता माता भ्राता सुहृदपि सुतः सद्गुरुरपि  
त्वमेव श्रीमन् मे जय जय करिश्माधरपते ।  
हरे ब्रह्येन्द्रादित्रिदिवपटलीसेवितपदा  
म्बुजद्वन्द्व स्वामिन् सकलभुवनाधीश्वर विभो ॥ १० ॥  
रागद्वेषविलोभमानमदसम्मोहादिजन्मावनिः  
मज्जन्मप्रभवाम्बुधावहमयं त्वां सर्वलोकेश्वरम् ।  
स्वामिन् भो कथमाप्नुयां वरद ते क्षान्त्याः पराया भृशं  
दासं मां विषयीकरोतु दयया श्रीमन् भवान् वत्सलः ॥११॥  
महापापव्यूहो व्यपनयति सत्कर्मधिषणा  
मकृत्यव्यूहोऽतिप्रयतनमनीषां वितनुते ।  
स्वरूपं च प्राप्तं यदिह महतां सम्मततमं  
सुवृत्तं तन्नित्यं सुगुणनिलयोत्पादय हरे ॥ १२ ।  
धन्यास्त्वत्करुणोत्थवित्तविभवस्वाराधितत्वत्पद  
त्वदासा विलसन्ति केचिदसमा लीलाविभूत्यामहो ।  
तद्भाग्यं वरद प्रभो मम कथं जायेत जातैनसो  
नित्यं त्वत्पदपद्मसंस्मृतिरियं स्यान्चेन्ममालं हरे ॥ १३ ॥  
मत्स्यात्मन् कूर्मरूपिन् महितकिटितनो नारसिंहरवरूपिन्  
भूयाच्योद्युक्तवर्णिन नृपकुलबहुरुड्भार्गवाकारशोभिन् ।  
धात्रीपुत्रीशरूप स्वकरतललसत्सीर तालाङ्कमूर्ते  
लीलागोपाल कल्के वरद मुरहरे त्वां शरण्यं भजामि ॥१४॥  

४३४  
प्रकीर्णरतोत्रेषु  
दृष्टार्थं प्रार्थितेऽपीप्सितफलद मया वासनातः प्रकृत्याः  
सम्मे त्वं मा कृथास्त्वत्पदकमलयुगीदास्यवृत्त्येकलिप्सोः ।  
सम्भूतादेहबन्धाज्ज्ञटिति करुणया मां विमोच्य त्वदीयैः  
नित्यमुक्तैश्च साकं कृतविदिधभवद्दास्यमेनं कुरुष्व ॥ १५ ॥  

कटाक्षविषयं कृत्वा दासं कमललोचन ।  
अनायासेन नय मां त्वत्पादाम्भोरुहद्वयम् ॥ १६ ॥  
अष्टगोननृसिंहार्यकलितामातिषोडसीम् ।  
यः पठेत्तस्य तु भवेत् करीझकरुणामिता ॥ १७ ॥  

॥ इति श्री आतिषोडशी सम्पूर्णा ॥  