---
title: २५ २५ श्रीत्यागेशस्तुतिः

---
 यस्याज्ञया नवच्छिद्रे स्तब्धस्तिष्ठति मारुतः ।  
तं नमामि महादेवं त्यागेशं भक्तवत्सलम् ॥१॥  
शासनात् पावको यस्य सर्वेषामन्तरा स्थितः ।  
तं नमामि महादेवं त्यागेशं भक्तवत्सलम् ॥२॥  

५०८  
बडबामुखवह्निश्च ज्वलत्यब्धौ यदाज्ञया।  
तं नमामि महादेवं त्यागेशं भक्तवत्सलम् ॥३॥  
भूतान्यपि विरुद्धानि मिलितानि यदाज्ञया ।  
तं नमामि महादेवं त्यागेशं भक्तवत्सलम् ॥४॥  
कलमन्वेतिकरं कर्मणां यस्य शासनात।  
तं नमामि महादेवं त्यागेशं भक्तवत्सलम् ॥५॥  
विनाधारं जगद्येन साधारमिव निश्चलम् ।  

तं नमामि महादेवं त्यागेश भक्तवत्सलम् ॥ ६॥  
औषधे वा मणौ मन्त्रे भाति शक्तियन्दाज्ञया।  
तं नमामि महादेवं त्यागेशं भक्तवत्सलम् ॥ ७॥  
नात्येति समयं ज्योतिः सिन्धुः कालश्च यद्भयात् ।  
तं नमामि महादेवं त्यागेशं भक्तवत्सलम् ॥ ८॥  
ब्रह्माच्युताद्यविदितं च शिरः पदं ते  
नासा शिलाविहित ... सुहृत् प्रियायाः।  
तस्मै नमोऽस्तु भवते प्रणतार्तिहन्त्रे  
त्यागेश्वराय मयि देहि दयावलोकम् ॥ ९ ॥  

॥ इति श्रीत्यागेशस्तुतिः सम्पूर्णा ॥  