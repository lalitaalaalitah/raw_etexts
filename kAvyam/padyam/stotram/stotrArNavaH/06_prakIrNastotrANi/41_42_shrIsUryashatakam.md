---
title: ४१ ४२ श्रीसूर्यशतकम्

---
 श्रिया समेत श्रितपारिजातं  
वियत्प्रदीपं विततप्रतापम् ।  
नयप्रचारं नगराजधीरं  
दयासमुद्र तपनं नमामि ॥१॥  

श्रीसूर्यशतकम्  
तेजोमये मण्डलमध्यभागे  
सिंहासने रत्नमयेऽब्जरूपे।  
असीनमुग्रायुधदीतहरतं  
छायापति चण्डकरं नमामि ॥ २॥  
हिरण्यगर्भाप्तवरान बलाढ्यान्  
मन्देहदैत्याननलोग्रबाणैः ।  
सर्वासु सन्ध्यासु निवारयन्तं  
सञ्ज्ञापति देवमहं नमामि ॥३॥  
हिरण्यगर्भाच्युतपार्वतीशैः  
स्वपार्श्वसंस्थैः परिगीयमानम् ।  
मुक्तिस्थलीयायिमुनीश्वराणां  
वण्टापथं भास्करमाश्रयामि ॥ ४ ॥  
किरीटकाञ्चीवलयाङ्गुलाबै  
विभूषणैर्भूषितमग्निवर्णम् ।  
सौवर्णवस्त्रं श्रितवालखिल्यैः  
संसेव्यमान हरिमाश्रयेऽहम् ॥ ५ ॥  
अष्टापदश्मश्रुकचैश्च सर्वे  
हिरण्मयाङ्गैर्युतमप्रतय॑म् ।  
देदीप्यमानं किरणैः सहस्रै  
रम्भोजमित्र रधिमाश्रयामि ॥ ६ ॥  
अनूरुवैदग्ध्यनिजाध्वधाव  
त्सप्ताश्वयुक्ते फणिपाशबद्धे ।  
छन्दोमये दिव्यरथे स्थितं श्री  
सरोजिनीनाथमहं नमामि ॥ ७ ॥  
दिने दिने मेरुगिरेः समन्तात्-  
प्रदक्षिणप्रक्रमणं वहन्तम् ।  
सुरासुरैर्वन्दितपादप  
प्रभाकर त्वां शरणं प्रपद्ये ॥ ८ ॥  
मित्रं पवित्रं नलिनीकलत्रं  
हिरण्यगात्रं हिमवीतिहोत्रम् ।  
तमोलतादात्रममर्त्यचैत्रं : -  
विशालनेत्रं रविमाश्रयेऽहम ॥९  
कर  
५९८  
अजाण्डगेहान्तररप्नदीपं  
सन्ध्यासु सन्ज्यासु रामस्तविप्रैः ।  
होमार्चनध्यानतपोजपाथै  
राराध्यमानं दिननाथमीडे ॥ १०॥  
चतुःशतैरंशुभिरम्बुवृष्टिं  
तावन्मितरातपनुत्ररूपम् ।  
तदर्धमानैः किरणहिमानी |  
प्रकाशयन्तं प्रभुमाश्रयामि ॥ ११ ॥  
मासाष्टकं भूमिगताम्बु पीत्वा  
क्षिती पुनर्मासचतुष्टयेन।  
वृष्टया तटाकादिजलप्रदेशान्  
प्रपूरयन्तं पुरुषं भजेऽहम् ॥ १२ ॥  
यन्मण्डले वारिधरप्रकोपात्  
अदृश्यमाने दिवसो नराणाम् ।  
स्यादुर्दिनं तस्य दिवाकरस्य ।  

श्रीपादयुग्मं शरणं भजेऽहम् ॥ १३ ॥  
प्रत्यक्षदैवं परिपूर्णबिम्बं  
समुज्ज्वलं दीधितिभिः सहस्रैः ।  
निशातमश्चित्तगतं तमश्च  
प्रध्वंसयन्तं परमेशमीडे ॥ १४ ॥  
कलिङ्गदेशेष्वभिमानपूर्ण  
प्रागाननं सारसपीठसंस्थम् ।  
प्रवालसङ्काशलसच्छरीरं  
प्रभाकरं त्वां प्रणमामि भक्त्या ॥ १५ ॥  
प्रभाकराय प्रमदप्रदाय  
प्राचीनवाक्प्रत्ययकारणाय ।  
प्रपञ्चकेषु प्रकटीकृतात्म  
प्रसिद्धये चास्तु नमः प्रभाते ॥ १६ ॥  
ऋग्वेदरूपेण च मण्डलेन  
सामस्वरूपैः किरणैः सहस्रैः।  
यजुर्मयाश्चद्वपुषा समेतं  
त्रयीमयं सप्तड्यं नमामि ॥ १७ ॥  

श्रीसूर्यशतकम्  
५५९  
यो याज्ञवल्क्याख्यमुनीश्वराय  
साङ्गं ददौ शुक्लयजुर्विशेषम् ।  
सप्ताष्टशाखासहितं पवित्रं  
तस्मै नमो देशिकदेशिकाय ॥ १८ ॥  
टपः प्रपूर्णाय मयासुराय-  
ग्रहायमं यं प्रददौ समग्रम् ।  

वेदाङ्ग भूतं परमं रहस्य  
नमोऽस्तु तस्मै नलिनीप्रियाय ॥ १९ ॥  
दिने दिने कोटिसुवर्णनिष्का  
नुत्पादयन्तं जगदेकपूऽयम् ।  
ददौ स्यमन्ताख्यमणीवरं यः  
सत्राजिते तं सवितारमीडे ॥ २० ॥  
तमोऽभिभूतं भवतीति विश्व  
सञ्चिन्त्य सायं समये कृशानौ ।  
निधाय तेजोलवमात्मनो यो  
ययौ तमीशं करुणाद्रमीडे ॥ २१ ॥  
यद्रश्मयो चारिधिगर्भसंस्था  
वायुप्रकोपेषु तटिल्लताः स्युः ।  
दृश्यार्धभागे प्रसृता हिमांशु  
कलास्तमीडेऽमितकान्तिपुञ्जम् ॥ २२ ॥  
यस्यामृतान्नौ भिषजौ सुराणां  
हविर्भुजौ मर्दितदैत्यवयौँ ।  
हयाधिरूढी तनयावभूतां  
दस्रो तमकं शरणं ब्रजामि ॥ २३ ॥  
यस्यात्मजो धर्मभृतां वरिष्ठो  
वर्णाश्रमाचारविधानकर्ता।  
नृपालवंशादिमबीजभूतो  
मनुस्तम्भोजहितं नमामि ॥ २४॥  
विद्युन्मणीजाठरबाडबाग्नि  
ग्रहर्भजाम्बूनदचन्द्रकान्तिः ।  
यदंशलेशद्युतिसम्भवा तं  
प्रभामयं देवमहं नमामि ॥ २५ ॥  

यनन्दनः प्राणिकृताचपुप्य  
फलप्रदो यान्यदिशाधिनाथः ।  
धर्मिष्ठवर्यः समवर्तनोऽभू  
द्यमस्तमम्भोजहित नमामि ॥ २६ ॥  
मासर्तुवर्षादिविभक्तकालः  
खण्डाह्वयो येन समुत्थितोऽभूत्।  
तं विश्वसर्गावननाशहेतु-  
नमाम्यहं काशपमोत्रमोशन ॥ २७ ॥  
वियोगदुःखादितचक्रवाक  
द्विजानवश्यायनिपीडिताङ्गान् ।  
पद्मांश्च शीतार्तियुतान् दरिद्रान्  
सन्तोषयन्तं सवितारमीडे ॥ २८ ॥  
उद्बोधका चस्य मरीचयः स्युः  
विश्वस्य निद्राभरविस्मृतस्य ।  
चोरव्रजस्यायसशृङ्खलाः स्युः  
तस्मै नमः सारसबान्धवाय ॥ २९ ॥  
सन्ध्याद्वये यस्य मरीचयः स्युः-  
बन्धूकपुष्पप्रतिमानवर्णाः।  
मध्यन्दिने वज्रविभोपमानाः  
तस्मै नमस्तीवकराय तुभ्यम् ॥ ३० ॥  
त्रिनाभियुक्तामररूपकैक-  
चक्रेण संविन्मयकूबरेण ।  

समन्विते दिव्यरथे वसन्तं  
नितान्तकान्तं भगवन्तमीडे ॥ ३१ ॥  
यः कश्यपः स्यादिति गर्भगोलात्-  
जातः सुरेन्द्राय जयं प्रदातुम् ।  
द्विषट्करूपैरमितप्रभात्यः  
तं हेमवर्ण पुरुषं नमामि ॥ ३२ ॥  
नमः प्रभाते विधिरूपकाय  
मध्यन्दिने माधवरूपकाय ।  
दिनावसाने हररूपकाय  
निशासु सर्वासु चिदात्मकाय ॥ ३३॥  

श्रीसूर्यशतकम् पूर्वाचलानेऽस्तनागस्य शृङ्गे  
सुराध्वनध्ये विचरन्तमह्नि।  
निशासु पातालगताम्बरे च  
प्रभाकरं त्वां प्रणमामि भक्त्या ॥ ३४ ॥  
लोकस्य बन्धुं गगनस्य रत्नं-  
चक्षुष्मता नेत्रमजाण्डरूपम् ।  

वेदस्य मूलं पतिमम्बजानां  
प्रभाततेजस्करमीशमीडे ॥ ३५ ॥  
रक्तप्रसूनाक्षतगन्धपणैः  
यन्त्रे च मृत? मनुजोऽतिभक्त्या ।  
यमर्चयित्वा लभते स्वकामां  
स्तं वासुदेवं हृदि भावयामि ॥ ३६ ॥  
शुद्धाशयाङ्गा मनुजाः प्रभाते  
सौराणिभ्यां विधिवद्यमीशम् ।  
सम्पूज्य कामानपवर्गसौख्य  
मवाप्नुयुस्तं पुरुषं भजेऽहम् ॥ ३७ ॥  
छायास्ति भाति प्रियनामरूपे  
ध्वन्त्या चतुर्थी कथिता च सञ्ज्ञा ।  
आद्यत्रयं त्वं परमात्मतत्त्वं  
ततो रवे त्वां शरणं ब्रजामि ॥ ३८ ॥  
नमः पतङ्गाय सुरार्चिताय  
नमस्तमोन्नाय हिमान्तकाय ।  
नमः सवित्रे जगदेकभत्रै-  
नमो ग्रहेशाय नमोऽव्ययाय ॥ ३९ ॥  

यमन्तरादित्यसमप्रविद्या  
हृत्पद्मकोशान्तररन्ध्रसंस्थम् ।  
नीवारशूकादपि सूक्ष्ममीशं  
प्रोवाच तं चिन्मयमाश्रयामि ॥ ४० ॥  
यद्रश्मयः स्युः परिवेषरूपाः  
सितासिताभोज्ज्वलकेतवश्च ।  
भीमाशनीपातशतहदाश्च  
तस्मै नमो दीधितिमालिने ते ॥ ४१ ॥  


तुषारवृष्टयान्वितपुष्करे य  
मरीचयो रत्नचयाञ्चितस्य ।  
सुरेन्द्रचापस्य समानरूपाः  
भवन्ति तं द्वादशरूपमीडे ॥ ४२ ॥  
मित्राणि यस्येन्दुसुरेज्यभौमाः  
शत्र सितार्की शशिजस्तटस्थः ।  
त्रिषडदशा येषु गतश्च राशेः  
शुभप्रदस्तं श्रुतिबोध्यमीडे ॥ ४३ ॥  
प्रभातकालेऽस्तमयाख्यकाले  
यन्मण्डलं व्योम्नि वित्तस्तिमानम् ।  
अष्टाङ्गुलं स्यात् कुतपे च दृष्टं  
तस्मै नमः श्रीनलिनीप्रियाय ॥ ४४ ॥  
तुलादिषट्सङ्क्रमणेषु यस्य  
बिम्बं भवेद्दक्षिणभागसंस्थम् ।  
मेषादिषट्के च निरक्षदेशात्  
उदस्थितं तं प्रणमामि भानुम् ॥ ४५ ॥  
अहःक्षयं कर्कटकादिषट्के  
निशाक्षयं नक्रगृहादिषट्के ।  
निरक्षदेशोत्तरसंस्थितानां  
करोति यस्तं दिननाथमीडे ॥ ४६ ॥  
यन्मण्डले राशियुगे च संस्थे  
सङ्क्रान्तिनामाधिकपुण्यकालः ।  
चन्द्रान्विते दर्शसमाह्वयः स्यात्  
तस्मै नमो देवपितृस्तुताय ॥ ४७ ॥  
अहर्निशाहासविवृद्धिदान  
मनेकधा भिन्नमहीगतानाम् ।  
कुर्वन्तमर्क घृणिमण्डलस्थ  
महोमयं वेदमयं नमामि ॥४८॥  
धीरं महोदारममेयसारं  
सूरं नुतारं धृतचारुहारम् ।  
वीराधिवीरं कृतवारिपूर  
शुभप्रचारं सुविचारमीडे॥ ४९ ॥  

६०३  
श्रीसूर्यशतकम् यस्यांशलः कीशगणाधिनाथो  
विकर्णनासं युधि कुम्भकर्णम् ।  
पादाहतं पङ्क्तिगलं च चक्रे  
रुमापतिस्तं शरणं ब्रजामि ॥ ५०॥  
यद्वंशजातो अगवान् मुकुन्दो  
विश्वस्य सर्वस्य च रक्षणाय ।  
क्रूरासुराणां च वधाय रामः  
परात्परं तं दिवसेशमीडे ॥ ५१ ॥  
ध्यानस्य कालेऽखिलयोगिवर्या  
यद्विम्बमादौ हृदये विचिन्त्य ।  
ध्यायन्ति तन्मण्डलमध्यदेशे  
देवं तमीशं तदभिन्नमीडे ॥ ५२ ॥  
यस्यात्मजा रूपवती कलिन्द  
कन्या मुकुन्दस्य सती बभूव ।  
प्रवाहरूपेण पयःपयोचिं  
गता तमकं मनसा स्मरामि ॥ ५३ ॥  
घटीद्वयध्यानतपोऽधिकाय  
युधिष्ठिरायाधिकधार्मिकाय ।  
अक्षय्यमनं प्रददौ रसाढथं  
यः पुण्यवांस्तं प्रहराजमीडे ॥ ५४॥  
सन्ध्याविधौ होमविधौ द्विजेन्द्रैः  
दिने दिने यः परिपूज्यमानः ।  
यस्यार्चनं वर्गचतुष्कदान  
क्षमं तमीशं शरणं व्रजामि ॥ ५५ ॥  
उद्यन्तमर्क भजते पुमान् यः  
स वै नरो ब्राह्मणशब्दवाच्यः ।  
उपैति भद्रं परमार्थरूप  
मित्याह वेदः खलु विश्वनाथ ॥ ५६ ॥  
ब्रह्मेति नाम त्वयि योगरूढि  
प्राप्तं श्रुतिः प्राह वियुक्तबाधम् ।  
।  
सन्ध्यासु सन्ध्यासु च विप्रवर्यैः  
तदेव सूक्तं खलु पद्मबन्धो ॥ ५७ ॥  

चराचराणामिह सूर्य आत्मे  
त्यन्तरतमुक्त्वा यमयन्त मीशम् ।  
तेषां च संविन्मयरूपमर्क  
पुनः श्रुतिः प्राह दिनाधिपं त्वाम् ॥ ५८ ॥  
ज्ञानस्वरूपस्य तवाज्ञता न  
ज्ञानं च सत्त्वप्रकृतेश्च योगात् ।  
अनन्तकल्याणगुणाञ्च भान्ति  
मेध्यात्मकाले जलजातबन्धो ॥ ५९ ॥  
त्वां कर्मणां साक्षिणमागमानां  
स्वरूपभूतं जगतां च बन्धुम ।  
कालस्य कर्तारमुशन्ति वेदाः  
परात्परस्त्वामपहाय कोऽन्यः ॥ ६० ॥  
श्रीशङ्कराचार्यगुरुर्महात्मा  
पञ्चामराणां प्रथम यमाह ।  
आलोक्य सर्वोपनिषनिगूढ  
वाक्यानि वन्दे पुरुषं तमर्कम् ॥ ६१ ॥  
प्राग्भूमिभृन्मौलिधृतं प्रभाते  
माणिक्यकोटीरमिव प्रदीप्तम् ।  
सरोजिनीपुण्यफलस्वरूप  
मुद्यन्तमकं प्रणमामि भक्त्या ॥ ६२ ॥  
: प्राचीवधूरम्यमुखे हिमाम्बु  
प्रक्षालिते कुङ्कुमपङ्कचित्रम् ।  
काल्येन निक्षिप्तमिव प्रदीप्त  
मुद्यन्तमर्के मृदुरश्मिमीडे ॥ ६३ ॥  
सन्ध्यास्त्रिया कालकुमारकस्य  
प्राक्शैलमञ्चोलतले निबद्धम् ।  
गुञ्जामयं गुच्छमिव प्रदीप्तं  
बालं रवि कोमलदेहमीडे ॥ ६४ ॥  
कालप्रबोधाय सुराधिपेन  
प्राक्शैलहर्योलतले निबद्धा ।  
रत्नब्रजस्थापितझल्लरीव  
यः संस्थितस्तं पृथुकार्कमोडे ॥ ६५ ॥  

६०५  
श्रीसूर्यशतकम् प्रभातकालावयकेशवस्य  
प्राचीदिशाख्येन्दिरया युतस्य ।  
समर्पितं कौस्तुभनामरत्न  
मिव ज्वलन्तं पृथुकार्कमोडे ॥ ६६ ॥  
सुरेन्द्रदिक्पर्वतवेदिकायां  
कालाख्ययज्वप्रवरेण दीप्तम् ।  
अङ्गारसवातमिव ज्वलन्तं  
बालं रविं शोणतनुं नमामि ॥६७ ॥  
निशाख्यगौरीकृतपूजनेन  
गाढान्धकाराङ्गजताडितेन ।  
उन्मीलितं प्रागिरिशङ्करेण  
जालामसाक्षीव लसन्तमीडे॥ ६८॥  
पूर्वाद्रिशृङ्गस्थितकिङ्किरात  
द्रुमे प्रभाताख्यवसन्तकाले ।  
जातं महागुच्छमिवारुणांशु  
नमाम्यहं कश्यपमौनिपुत्रम् ॥ ६९ ॥  
दृष्टा शचीसंयुतमात्मनाथ  
प्रागगनायाः पतिकोपवत्याः ।  
रक्तांशुयुक्तास्यमिव स्फुरन्तं  
नमामि बालं नलिनीकलत्रम् ॥ ७० ॥  
काल्यप्रभाशोणनदीप्रवाहे  
मरीचिकिञ्जल्कविराजमानम् ।  
रक्तोत्पलं जातमतीव भान्तम्  
उद्यन्तमर्कं हरिदश्वमीडे ॥ ७१ ॥  
मन्दाकिनीकोकसुरासुरौघैः-  
काल्यप्रभामन्दरपर्वतेन ।  

चान्द्रीपयोब्धौ भथिते प्रभूत  
चिन्तामणीव स्थितमर्कमीडे ॥ ७२ ॥  
प्रभातसूनोरभिषेचनाय  
प्राचीरमण्यातपवारिदीप्तम् ।  
. आनीतमष्टापदरत्नकुम्भ  
मिव स्थितं पद्महितं नमामि ॥ ७३ ॥  


प्रभातनारायणहस्तसंस्थं  
गाढान्धकारासुररक्तसिक्तम् ।  
मरीचिधारापरिपूर्णचक्र  
मिव स्थित बालरविं नमामि ॥ १४ ॥  
प्रागन्धिवेलावलयोद्भवाया  
हिमाम्बुसदोहदवर्धितायाः ।  
काल्यप्रभाविद्मवल्लि कायाः  
फलेन तुल्यं तरुणार्कीडे ॥ ७५ ॥  
हिमोदकोद्रेकमवेक्ष्य रात्रौ  
पानाय तस्याब्धिजलं विहाय ।  
नभोगतौर्वाग्निमिव प्रदीत  
शोणद्युतिं बालरविं नमामि ॥ ७६ ॥  
चक्रद्विजानामतनुक्रियाणा  
मुद्धोधकं रात्रिमुखेऽतिमोहात् ।  
अम्भोजिनीकुड्मलमध्यगस्य  
भृङ्गस्य मोक्षप्रदमर्कमीडे ॥ ७७ ॥  
इन्दीवराणां पललाशनानां  
घुकादिकानां च विभावरीणाम् ।  
जारस्य चोरस्य च दुःखहेतुं  
सतां च वृद्धिप्रदमर्कमीडे ॥ ७८ ॥  
भास्वान् रविर्भानुरनन्तरत्नं  
दिवाकरचण्डगभस्तिरर्कः ।  
मार्ताण्ड आदित्य इनो विवस्वान्  
मित्रोऽर्यमा रक्षतु मां दयाब्धिः ॥ ७९ ॥  
रक्तातपत्रध्वजचामराढथं  
रक्ताम्बरं रक्तमरीचिबिम्बम् ।  
रक्तैर्विभूषासुमगन्धमाला  
बजैयुतं पद्महितं नमामि ॥ ८० ॥  
आनन्दकन्दं हतशत्रुबुन्दं  
दयासमुद्रं दमशालिभद्रम् ॥  
सञ्ज्ञासमेतं सवनप्रपूतं  
दीप्तप्रबोधं दिननाथमीडे ॥ ८१ ॥  

श्रीसूर्यशतकम् यस्योदये दीधितयः रबकीया  
मन्देहदेहक्षतजोपमानाः ।  
प्राचीसतीभूषणरत्नरोचि  
निभास्तमादित्यमहं नमामि ॥ ८२ ॥  
यन्मण्डलं पञ्चशताधिकाञ्च  
सहस्रषट्कोज्ज्वलयोजनेन ।  
व्यासेन युक्तं धनगोलरूपं  
तस्मै नमः पङ्कजबान्धवाय ॥ ८३ ॥  
सव्यं सुराणामपसव्यवृत्त्या  
रक्षोवराणां गगने चरन्तम् ।  
तेषां दिन मानववत्सरेण  
प्रपूरयन्तं रविमाश्रयामि ॥ ८४ ॥  
नमामि देवं महितप्रभाव  
विपक्षदावं परिशुद्धभावन् ।  
रणागणप्रोत्थितशङ्खरावं  
छायासतीकल्पितनूत्नसेवम् ॥ ८५ ॥  
समञ्चिताह्लादमुरुप्रसाद  
सरोजपादं श्रितसर्ववेदम् ।  
मृगेन्द्रनाथं कृतदैत्यखेदं  
समग्रवाद सवितारमीडे ॥ ८६ ॥  
नमामि सूर्य नगराजधैर्य  
कृपार्द्रचर्य कृतपुण्यकार्यम् ।  
सुपर्ववर्य सुगुणौधधुर्य  
पञ्चास्यवीर्यं परिपालितार्यम् ॥ ८७ ॥  
वन्दे दिनेशं वरहेमकेशं  
सत्कीर्तिकाशं सततप्रकाशम् ।  
श्रीमत्प्रदेशं श्रितपापनाशं  
प्रभावृताशं प्रथितप्रजेशम् ॥ ८८ ॥  
सत्याय नित्याय चिदात्मकाय  
गूढाय रूढाय परात्पराय ।  
दिव्याय भव्याय दिवाकराय  
मान्याय धन्याय नमो नमस्ते ॥ ८९ ॥  


अचिन्त्यमव्यक्तमनादिमध्यं  
चिद्रपमानन्दघनं प्रशान्तम् ।  
ज्योतिर्मयं यं प्रवदन्ति वेदाः  
तस्मै नमस्तेऽस्तु विकर्तनाय ॥ ९०॥  
दुर्गागणाधीश्वरशम्भुविष्णु  
सूर्याह्वयैः पञ्चविधस्वरूपैः ।  
समन्वितं भक्तजनाय कामान्  
दिक्षान्तमीशं प्रणमामि नित्यम् ॥ ९१ ॥  
ग्रहक्षभूगोलसहस्रकोटि  
प्रस्फीतवेधोऽण्डशतायुतस्य ।  
अन्तर्बहिःपूर्णमनन्तशक्ति  
महोमयं देवमहं प्रपद्ये ॥ ९२ ॥  
कल्याणरूपं कविराजसेव्यं  
समग्रसत्त्वं विततात्मबिम्बम् ।  
कल्याणरूपं कविराजसेव्यं  
समग्रसत्वं विततं नमामि ॥ ९३ ॥  
यं योगिनः साङ्ख्यविदश्च पाश्च  
रात्रव्रताः पाशुपतागमज्ञाः ।  
वेदान्तविद्यानिरता भजन्तः  
प्रयान्ति मुक्तिं तमजं भजेऽहम् ॥ ९४ ॥  
सर्वेषु कालेषु च बालरूपं  
सर्वेषु कालेषु च यौवनस्थम् ।  
सर्वेषु कालेषु च वृद्धभावं  
विकारशून्यं रविमाश्रयामि ॥ ९५ ॥  
निरञ्जनं निर्गुणमप्रमेयं  
कूटस्थमव्यक्तमनन्तमाद्यम् ।  
निर्द्वन्द्वमानन्दमखण्डमेकं  
चैतन्यरूपं रविमाश्रयामि ॥ ९६ ॥  
कोदण्डरामाह्वयविप्रवर्य  
प्रपूजितं श्लोकशताब्जपुष्पैः ।  
छायाख्यबिब्बोकवतीसमेतं  
सञ्ज्ञापतिं त्वां शरणं प्रपद्ये ॥ ९७ ॥  

श्रीसूर्यशतकम् योगीश्वरो वेङ्कटकुष्णयज्वा  
तत्पुत्रकं कोट्केलपूडिवंश्यम् ।  
कोदण्डरामाह्वयविप्रवयं  
मां पाहि मां पाहि सरोजबन्धो ॥ ९८ ॥  
हे सूर्य हे भास्कर हे दिनेश  
पापैः समेत समवर्तिभीतं  
मां रक्ष मां रक्ष कृपादृष्टे ॥ ९९ ॥  
भवकुमारं शमनं गुणाढ्यं  
केनाप्युपायेन तु शान्तचित्तम् ।  
मद्रक्षणायाशु कुरुष्व नो चेत्  
सायुज्यमुक्तिं दिश मे दिनेश ॥ १०० ॥  
संसारकूपे पतितं महाधैः  
जुष्टं यमाद्भीतमपुण्यलेशम् ।  
मां रक्षितुं त्वामपहाय कोऽन्यः  
शक्तोऽस्ति भानो परिपालयाशु ॥ १०१ ॥  
पुण्यात्मनां रक्षणतो न ते स्यात्  
घनत्वमजप्रिय मादृशानाम् ।  
पापात्मनां रक्षणतो यशरते  
भवत्यपारं परमेश पाहि ॥ १०२ ॥  
श्रुतिस्मृतिभ्यां निगमान्तहोरा  
गमैः पुराणैर्भवदीयतत्त्वम् ।  
जानामि किञ्चिदिननाथ तस्मा  
त्संरक्षणीयोऽस्मि तवाहमद्य ॥ १०३ ॥  
त्यागेन दोषो भवतीश्वराणां  
भक्तस्य पुंसः शरणागतस्य ।  
अज्ञातमर्थ तव नारिख तस्मात्  
रक्षस्व मानो शरणागतं माम् ॥ १०४ ॥  
सञ्ज्ञान्विताय श्रितरक्षकाय  
छायासमेताय परात्पराय ।  
चक्रस्तुतायाम्बुजिनीप्रियाय  
महात्मने मङ्गलमस्तु नित्यम् ॥ १०५ ॥  

त्वत्सुन्दरीभ्यां भवदात्मजेभ्यः  
त्वत्पुत्रिकाभ्यस्तव सेवकेभ्यः ।  
तुभ्यं हरे सौम्यमते दयालो  
जगद्गते मङ्गलमस्तु नित्यम् ॥ १०६ ॥  
कोदण्डरामार्यकृतस्तुतिं ये  
पठन्ति शृण्वन्ति च भक्तियुक्ताः ।  
तेषां श्रियं पुत्रकलत्रसौख्यं  
स्वर्ग च मोक्षं दिननाथ देहि ॥ १०७ ॥  

॥ इति श्रीसूर्यशतकं सम्पूर्णम् ॥  