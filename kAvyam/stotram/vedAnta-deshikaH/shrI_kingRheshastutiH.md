---
title: श्री किङ्गृहेशस्तुतिः

---
अयत्न सङ्कल्पित सर्वलोकं  
सर्गापवर्गस्थिति सं विधानम् ।  
अनादिमध्यान्तमशेषनाथं  
किङ्गेहनाथं शरणं भजामि ॥ 1 ॥

अकृत्रिमानां वचसामभूमिं  
अगोचरं ब्रह्मशिवादिवाचाम् ।  
अहं स्तुवे किङ्गृहनायक त्वां  
तथाप्यलज्जं स्तु मितं पचोक्तिः ॥ 2 ॥

अकिञ्चनोऽनन्यगतिस्त्वदीय  
स्तुतिं करोमीति मतिं करोमि ।  
कृपानिधे किङ्गृहनायकाद्य  
त्वमेव मे वाचमुदीरयेथाः ॥ 3 ॥

त्वयैव दत्तामुपलभ्य वाणीं  
अणीयसीमप्यतुलप्रभावाम् ।  
प्रसादये किङ्गृहनायक त्वां  
न चेत् कुतो मे सफलं वचस्स्यात् ॥ 4 ॥

अनेन जीवेन समस्तवस्तुं  
प्रविश्य नामानि च रूपभेदैः ।  
व्याकृत्य वीक्षावनमध्य भागे  
विभुं शयानं सततं भजामि ॥ 5 ॥

अशेष पुं सां हृदि सन्निविष्टं  
अनल्पशक्त्यादि गुणैर्विशिष्टम् ।  
हृत्ताप हृत्पङ्कज भृङ्गजुष्टं  
देवं भजे किङ्गृहगं ममेष्टम् ॥ 6 ॥

श्री शालिहोत्रार्पित शालिपिष्ट  
हृष्टो भवान् देव शयिष्णुरेनम् ।  
किं गेहमत्रेति यदावदत् तत्  
किङ्गेहमासीत् तव सद्म नाम्ना ॥ 7 ॥

पद्मा महीलालित पाद पद्मम्  
पद्मासनाधिष्ठित निम्ननाभिम् ।  
शयानमाक्रम्य भुजङ्गतल्पं  
किङ्गेहसद्मानमहं नतोऽस्मि ॥ 8 ॥

विस्मेरमासीत् भुवनं त्वदीयं  
चरित्र मन्वीक्ष्य चिरप्रवृत्तम् ।  
किङ्गेह नाथासुरकैटभादि  
निबर्हणाथं किल सर्वशक्ते ॥ 9 ॥

गङ्गादि तीर्थानि निषेव्य शं भुः  
सर्वाणि पुण्यायतनानि गत्वा ।  
अमुक्त पूर्वो विधिहत्यया त्वां  
किं सेव्य किङ्गेहपदे विमुक्तः ॥ 10 ॥

अजह्नुजानोद्य महापराधं  
द्विजं हि हृत्तापहरं सरस्ते ।  
अतीतरत् कौशिकमद्भुतं त्वत्  
प्रभावतः किङ्गृह नाथ नैतत् ॥ 11 ॥

रघुप्रवीरस्य तवार्हमेतत्  
यथागतस्यैव सिपोर्जिघां सोः ।  
विधूय रक्षस्त्वं अमुष्य दिव्यं  
अदाः पदं किङ्गृह नायक त्वम् ॥ 12 ॥

पिष्टप्रदीपान् परिकल्प्य ये त्वां  
हृष्टा भजन्तेऽहनि पुष्यदर्शे ।  
इष्टप्रदायी वितनोषि तेषां  
कष्टोपभोग्यान्यपि काङ्क्षितानि ॥ 13 ॥

विकासयन् मानसपङ्कजानि  
विपश्चितां निश्चल भक्ति भाजाम् ।  
प्रादुर्भवन्नासुरकैटभादि  
तमोरवे त्वं मयि सुप्रसीद ॥ 14 ॥

प्रद्युम्न नाम्ने तपसां हि धाम्ने  
कृपाप्रसन्ने त्वयि किङ्गृहेश ।  
गङ्गाधिकत्वं न किमाप तीर्थं  
हृत्तापहं वा तनयं न वन्ध्या ॥ 15 ॥

त्वं सर्ववित् त्वं कमला सहायः  
त्वमेव वेदान्त वचोऽवसेयः ।  
भवन्तमेतं शरणं प्रपन्नाः  
वयं न यस्मात् परमस्ति दैवम् ॥ 16 ॥

पुराणपुं भावमहो विगृह्य  
युवत्वमेवाकलयन् सुरूपम् ।  
उपायमस्त्वं किल धर्मसेन  
सुतां नताङ्गीमिह किङ्गृहेश ॥ 17 ॥

श्री भूमिलालितपदं श्रितशेषतल्पं  
कल्पान्तयोग्य भुवनावन योगनिद्रम् ।  
श्री शालिहोत्र शिरसा धृतहस्त पद्मं  
श्री वीरराघव विभुं श्रयतां मनो मे ॥ 18 ॥

वेङ्कटेश कविना विनिर्मितां  
किङ्गृहाधिपति सं स्तुतिं पठन् ।  
दिव्यभोगमुपभुज्य मानवो  
भव्यरूपमवलोकयेत् प्रभोः ॥ 19 ॥