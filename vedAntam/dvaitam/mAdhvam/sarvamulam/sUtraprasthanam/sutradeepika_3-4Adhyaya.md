
## सूत्रदीपिका - श्रीजगन्नाथयतिविरचिता
## तृतीयाध्यायः
|| १।  तदन्तराधिकरणम् ||
(१) ॐ तदन्तरप्रतिपत्तौ रंहति सम्परिष्वक्तः प्रश्ननिरूपणाभ्याम् ॐ||
तदन्तरप्रतिपत्तौ शरीरान्तरप्राप्त्यर्थम् | जीवः सम्परिष्वक्तः पृथिव्यादिभूतसंयुक्त एव | रंहति इमं देहं परित्यज्य लोकान्तरं गच्छतीति ज्ञायते | कुतः | प्रश्ननिरूपणाभ्यां "" वेत्थ यथेति'' (छा।५-३-९) श्वेतकेतुमृषिं प्रति प्रवाहणस्य राज्ञः प्रश्नात् | तथा "इति त्विति' प्रवाहणोक्तपरिहाराच्चेत्यर्थः || १ ||
|| २ || त्यात्मकत्वाधिकरणम् ||
२) ॐ त्यात्मकत्वात्तु भूयस्त्वात् ॐ ||
जीवः सर्वभूतपरिष्वक्त एव गच्छति | नाद्भिरेव | आप इति विशेषोक्तिस्तु त्यात्मकत्वात् अपां क्षितिसलिलानकात्मकत्वात् | तेष्वप्यपां भूयस्त्वात् | बाहुल्यात् | युजयते | अतो न तद्विरोध इत्यर्थः ||
|| ३ || प्राणगत्यधिकरणम् ||
३) ॐ प्राणगतेश्च ॐ ||
भूतव्याप्तप्राणशब्दितेन्द्रियाणां जीवेन सह गमनश्रवणाच्च | जीवो भूतसम्परिष्वक्त एव गच्छतीत्यर्थः |
|| ४ || अग्य्राद्यधिकरणम् ||
४) ॐ अग्य्रादिगतिश्रुतेरिति चेन्न भाक्तत्वात् ॐ ||
अग्न्यादिगतिश्रुतेः प्राणानां यत्रेति अग्न्यादीन् प्रति गमनस्योक्तेर्न जीवेन सह गमनमिति चेन्न | कुतः भाक्तत्वात् "यत्रेति' श्रुतेः (बृ।५-२-१३) प्राणभागविषयत्वादित्यर्थः |
|| ५ || प्रथमाधिकरणम् ||
५) ॐ प्रथमेऽश्रवणादितिचेन्न ता एव ह्युपपत्तेः ॐ ||
प्रथमे तस्मिन्नित्युपक्रमे | प्रथमे द्युनामके | प्रथमाग्नौ होमश्रवणात् भूतानां जीवसाहित्यश्रवणशभावाच्च | न जीवो भूतसहितो गचछतीति चेन्न | कुतः हि यतः | ता एव प्रस्तुता आप एवोपक्रमगतश्रद्दाशब्देनोच्यन्ते | अतः तत्कुतः उपपत्तेः "अपः पुरुषवचसो भवन्ति' (छां।५-९-१) इत्युपसंहारोपपत्तेरित्यर्थः |
|| ६ || अश्रुतत्वाधिकरणम् ||
६) ॐ अश्रुतत्वादितिचेन्नष्यादिकारिणां प्रतीतेः ॐ ||
अश्रुतत्वात् भूतानां जीवेन सह गमनस्य "अग्निं वागप्येति' इतिवत् प्रत्यक्षश्रवणाभावान्न तेषां सह गमनमिति चेन्न | कुतः "अथैनमिति' (कौण्डिण्य) श्रुत्या इष्यादिकारिणां यागहोमकृताम् | प्रतीते; प्रत्यक्षत एव भूतवियोगसहयोगयोरवगमादित्यर्थः |
|| ७ || भाक्ताधिकरणम् ||
७) भाक्तं वाऽनात्मवित्त्वात्तथाहि दर्शयति ॐ ||निआम्यकर्मिणां उक्तममृतत्वं भाक्तं अमुख्यम् | कुतः अनात्मवित्त्वात् तेषामब्रह्मज्ञानित्वात् | वाशब्देन जिज्ञासुज्ञानिकृताकाम्यकर्मजन्यामृत्वमपि न संसारनिवृविरुपमुख्यामृतत्वरूपम् | किन्तु अन्तःकरणशुद्धयानन्दातिशयरूपनिरतिशयपरममुख्यमिति पक्षद्वयं सूचयति | कुत एतत् हि यस्मात् | "अमृतो वा' इति "स एनमिति' (बृ।३-४-१५) "कर्मणा' इति "आत्मानम्' इति च श्रुतिः तथोक्तार्थान् दर्शयति प्रतिपादयति | तस्मादित्यथर्ः |
|| ८ || कृतात्ययाधिकरणम् ||
८) ॐ कृतात्ययेऽनुशयवान् दृष्यस्मृतिभ्याम् ॐ ||
कृतात्यये कृतस्य कर्मणः स्वगरादौ भोगेनात्यये क्षये सति | पुनरनुशयवान् भुक्तशेषवानेवेमं लोकं प्रत्यागच्छतीति ज्ञायते | कुतः दृष्यस्मृतिभ्याम् | "ततःशेषेण' इति दृष्यशब्दितश्रुतेः | "मुक्तशेषेति' स्मृतेश्चेत्यर्थः |
|| ९ || यथेताधिकरणम् ||
९) ॐ यथेतमनेवञ्च ॐ ||
जीवेन यथा येन मार्गेण स्वर्गादिकम् | इतं प्राप्तम् | तथा तेन | अनेवं अन्येन मार्गेण च | जीव इमं लोकमागच्छतीत्यर्थः |
|| १० || चरणाधिकरणम् ||
१०) ॐ चरणादिति चेन्न तदुपलक्षणार्थेति कार्ष्णाजिनिः ॐ ||
गतागतं न यज्ञादेर्भवति | किन्तु चरणात् यज्ञाङ्गभूताचारादेव | चरणाचार इति श्रुतेरिति चेन्न | कुतः यतः श्रुतिः तदुपलीणार्थाजहत्स्वार्थलक्षणया यज्ञाचारोभयप्रतिपादिकेति कार्ष्णाजिनिराचार्यो मन्यते | अत इत्यर्थः |
|| ११ || आनर्थक्यमिति चेन्न तदपेक्षत्वात् ॐ ||
उपलक्षणार्थत्वे चरणशब्दस्यानर्थक्यम् | कुतः रमणीयकपूयपदाभ्यामेव कर्मोपलक्षणसम्भवादिति चेन्न | कुतः तदपेक्षत्वात् तस्य साध्वसाधुयज्ञादित्त्वस्य तदपेक्षत्वात् आचारादिसापेक्षत्वात् | तथा च तद्बोधार्थं तत्पदसार्थक्यं सम्भवतीत्यर्थः |
१२) ॐ सुकतदुष्कृते एवेति तु बादरिः ॐ ||
सुकृथदुष्कृते साध्यसाधुकर्मणी एव श्रुतिस्थचरणशब्दवाच्ये न तु तदङ्गाचरणमिति बादरिराचार्यो मन्त इत्यर्थः | तुशब्दात् स्वशब्दात् स्वसिद्धान्तोऽपि स एव इति सूचयति |
|| ११ || अनिष्याधिकरणम् ||
१३) ॐ अनिष्यादिकारिणामपि च श्रुतम् ॐ ||
चशब्दो दुःखान्तरसमुच्चये | न केवलमिष्यादिकारिणामेव गतागतं किन्त्विष्यशब्दितयागादिकर्मविरुद्धपापकारिणामपि | कुतः यतः श्रुतं "तस्य इह' इति (भाल्लवेय' श्रुत्या तथोक्तम् | अत इत्यर्थः |
१४) ॐ संयमनेत्वनुभूयेतरेषामारोहावरोहौ तद्गतिदर्शनात् ॐ ||
तुशब्दोऽवधारणे | सप्तमी द्वितीयार्थे | संयमने नरके | सम्यम्यमशासनमनुभूयैव स्थितानामितरेषामिष्यादिकारिभ्योऽन्येषां मध्ये आरोहावोहौ केषाञ्चिदारोहः नरकादुत्थानं केषाञ्चिदवरोहः ततोऽपि नीचस्थाने नित्यनरके पातो भवति | कुतः तद्गतिदर्शनात् तेषां अनिष्यादिकारिणां तद्गतेः एवंविधगतेः दर्शनात् "सवर्' इह इति (कौण्ठरव्य) श्रुतावुक्तत्वादित्यर्थः |
१५) ॐ स्मरन्ति च ॐ ||
स्मृतिकर्तारः उक्तमर्थं "गच्छन्ति' इत्यादिस्मृतिभिः प्रतिपादयन्ति चेत्यर्थः |
|| १२ || अपिसप्ताधिकरणम् ||
१६) ॐ अपि सप्त ॐ ||
स्मर्तारः रौरवादिसप्तविधानपि नरकान् "रौरवः' इति (भारते' स्मृतिभिः प्रतिपादयन्तीत्यर्थः |
|| १३ || तत्राप्यधिकरणम् ||
१७) ॐ तत्रापि च तद्वयापारादविरोधः ॐ ||
चशब्दो दुःखानुभवं विनैवेत्यर्थसूचकः | तथा च तत्रापि नरकेऽपि | तद्वयापारात् दुःखानुभवं विनैव तस्येश्वरस्य प्रेरणाख्यव्यापारसत्वादविरोधः | ईश्वरस्य नरके स्थित्वा तत्स्थजीवानियन्तृत्वे "सर्वं' इति श्रुतिविरोधः | तन्नियन्तृत्वे दुःखभोक्तृत्वमित्युभयविधविरोधो नेत्यर्थः |
|| १४ || विद्याधिकरणम् ||
१८) ॐ विद्याकर्मणोरिति तु प्रकृतत्वात् ॐ ||
तुशब्दोऽवधारणे | "अथैतयोः पथोः' इति (छां।५-१०-८) श्रुतावेतयोरित्यस्य ज्ञानकर्मणोरित्येवार्थः | न तु दूमाचिरादिमार्गयोरिति | येन जीवस्य फलस्वातन्त्यं स्यात् | कुतः प्रकृतत्वात् | "तद्य इत्थम्' इति (छां।५-१०) तयोरपि प्रकृतत्वादित्यर्थः |
|| १५ || न तृतीयाधिकरणम् ||
१९) ॐ न तृतीये तथोपलब्धेः ॐ ||
तृतीये "तिर्यम्यातना तमः' इत्युक्ताधोगतिषु तृतीये तमसि | न सुखमस्तीति शेष; | कुतः तथोपलब्धेः तथा प्रतीतेरित्यर्थः |
२०) ॐ स्मर्यतेऽपि च लोके ॐ ||
अन्धे तमसि सुखराहित्यं "नान्धे तमसि' इति (भविष्यतपर्व) स्मृतिकर्त्रा स्मर्यते च स्मृत्या च प्रतिपाद्यते | किञ्चैतत् लोकेऽपि लोकदृष्यव्याप्तिकानुमानेनापि सिद्धमित्यर्थः |
२१) ॐ दर्शनाच्च ॐ ||
तृतीये सुखराहित्यं हिरण्यगर्भप्रत्यक्षाच्च सिद्धमित्यर्थः |
२२) ॐ तृतीये शब्दावरोधः संशोकजस्य ॐ ||
तृतीय इत्यावर्तते | तृतीये तमसि | तत्रापि तृतीये अन्धे तमसि तद्विषये | यः शब्दः | तेन संशोकजस्य सम्यक् शोकजस्य | मोहस्यावरोधः प्राप्तिर्भवतीत्यर्थः |
२३) ॐ स्मरणच्च ॐ ||
तमस्त्रैविध्यस्य तृतीयतमसः श्रवणे श्रोतृमोहप्राप्तिश्च "महातमः' इति )कौर्म) स्मृत्या तदुभयं सिद्धमित्यर्थः |
|| १६ || तत्स्वाभाव्याधिकरणम् ||
२४) ॐ तत्स्वाभावापत्तिरुपपत्तेः ||
कर्मणि तत्स्वाभाव्यापत्तिः तस्य धूमादिदेवस्य स्वाभाव्यस्य स्वभावसदृशस्वभावस्य | प्राप्तिरेव | न तदैक्यं तत्पदप्राप्तिर्वा | कुतः उपपत्तेः अन्यस्यान्यैक्यादृष्ययास्यैवार्थस्य युक्तत्वादित्यर्थः |
|| १७ || नातिचिरेणाधिकरणम् ||
२५) ॐ नातिचिरेण विशेषात् ॐ ||
स्वगरान्निर्गतः कर्मी नातिचिरेण अचिरेणैव | भूमावागत्य ब्राह्मणादियोनिं प्राप्नोति | न चिरेण | कुतः विशेषात् "तस्य इहेति' (छां।५-१०-७) विशेषवचनादित्यर्थः |
|| १८ || अन्याधिकरणम् ||
२६) ॐ अन्याधिष्ठिते पूर्ववदभिलापात् ॐ ||
कमिर्णो अन्याधिष्ठिते अन्यजीवाभिमन्यमानव्रीह्यादिशरीरे प्रवेश एव न तु तदभिमानित्वम् | येन दुःखं स्यात् | तर्हि "व्रीहियवाः' इत्यभेदोक्तिः कथमित्यत उक्तम् | पूर्ववदिति | यथा "धूमो भूत्वा' इत्यादै (छां।५-१०-५) धूमादिभावोक्तिः तथा | कुत एतत् अभिलापात् "सोऽवामतः' इति (कौषारव) श्रुतौ तथाभिधानादित्यर्थः |
२७) ॐ अशुद्धमिति चेन्न शब्दात् ॐ ||
हिंसारूपत्वाद्यज्ञस्य कर्मासिद्धं दुःखसाधनमिति चेन्न | कुतः शब्दात् श्रुतिवाक्यविहितत्वादित्यर्थः |
|| १९ || रेतोऽधिकरणम् ||
२८) ॐ रेतः सिग्योगोऽथ ॐ || कर्मिणः प्रथमं रेतःसिग्योगः रेतःसिचा पित्रा योगः सम्बन्धः | तत्प्रवेश इति यावत् | अथ अनन्तरम् | मातृप्रवेशो भवति न तु प्रथमेवेत्यर्थः |
|| २० || योन्यधिकरणम् ||
२९) ॐ योनेः शरीरम् ॐ ||
ल्यबूलोपे पञ्चमी | कर्मी पितृद्वारा मातृयोनिं प्रविश्यैवाथ तत्र शरीरं न तद्विनेत्यर्थः |
इति श्रीजगन्नाथयतिकृतायां सूत्रदीपिकायां तृतीयाध्यायस्य प्रथमः पादः |
|| १ || सन्ध्याधिकरणम् ||
१) ॐ सन्ध्ये सृष्यिराह हि ॐ ||
हि यस्मात् | "अथ रथान्' इति (बृ।६-३-१०) श्रुतिः सन्ध्ये जाग्रत्सुषुप्तिसन्धौ भवतीति स्वप्ने भगवतः सृष्यिमाह | अतः सृष्यिः स्वप्नपदार्थसृष्यिः | भगवत एव जायत इत्यर्थः |
२) ॐ निमरातारञ्चैके पुत्रादयश्च ॐ ||
चो यतः | एके शाखिनः | एनं भगवन्तम् | "य एषु सुप्तेषु' इति (कठ। ५-८) स्वप्नपदाथर्निर्मातारमामनन्ति | अपरे च पुत्रादयः | तस्माद्विष्णोरेव जायन्त इति वदन्ति | तस्माद्विष्णोरेव स्वाप्नसृष्यिरित्यर्थः |
३) ॐ मायामात्रन्तु कात्स्नयेनानभिव्यक्तिस्वरूपत्वात् ॐ ||
तुरेवार्थे | सन्ध्यं मायामात्रं निमित्तोपादानभूताभ्यां मायाशब्दितेच्छावासनाभ्यामेव निर्मितं न बाह्यकारणकम् | कुतः कात्स्नयेनानभिव्यक्तस्वरूपत्वात् बाह्यवत्सम्यगनभिव्यक्तस्वरूपत्वादित्यर्थः |
४) ॐ सूचकश्च हि श्रुतेराचक्षते च तद्विदः ॐ ||
चो यतः | स्वाप्नपदार्थः सूचकः शुभाशुभज्ञापकः | अतोऽपि नासत्यः | तत्कुतः "यता' इति (छां।५-२-९) श्रुतेः | प्रत्यक्षतः फलदर्शनाच्चेति हि शब्दः | किञ्च तद्विदः स्वाप्नविदो व्यासादयः आचक्षते च | "यदा' इति श्रुतौ स्वाप्नार्थानामर्थक्रियाकारित्वं वदन्त्यतोऽपीत्यर्थः |
|| २ || पराभिध्यानाधिकरणम् ||
५) ॐ पराभिध्यानात्तु तिरोहितं ततो ह्यस्य बन्धविपर्ययौ ॐ ||
यस्मात् | ततः परमात्मनः सकाशात् | अस्य जीवस्य | बन्धविपर्ययौ बन्धमोक्षौ भवतः | तस्मात्पराभिध्यानात्तु परमात्मेच्छयैव | सन्ध्यं तिरोहितं लीनं भवति | न कारणान्तरादित्यर्थः |
|| ३ || देहयोगाधिकरणम् ||
६) ॐ देहयोगाद्वासोऽपि ॐ ||
देहयोगाद्वासोऽपि देहाभिमानेनावस्थितिरूपजाग्रदवस्थापि पराभिध्यानादेव भवति नान्यत इत्यर्थः |
|| ४ || तदभावाधिकरणम् ||
७) ॐ तदभावो नाडीषु तच्छतेरात्मनि ह ॐ ||
अस्य जीवस्य नाडीषु आत्मनि नाडीस्थिते परमात्मन्येव | तदभावः जाग्रत्स्वप्नयोरभावः | सुषुप्तिर्जायते | तस्य तदा तत्प्रवेशो भवति | कुतः तच्छते; "आसु तदा नाडीषु' (छां।८-६-३) श्रुतेः तथा श्रवणादित्यर्थः | हेत्यस्यार्थस्य युक्ततामाह |
|| ५ || प्रबोदाधिकरणम् ||
८) ॐ अतः प्रबोधोऽस्मात् ||
अस्य जीवस्य प्रबोधः सुप्तरुत्थानम् | अस्मात् परमात्मन एव भवति नान्यतः | कुतः "एष एव' इति (कौण्डिण्य) श्रुत्वादित्यर्थः |
|| ६ || कर्मानुस्मृत्यधिकरणम् ||
९) ॐ स एव च कर्मानुस्मृतिशब्दविधिभ्यः ॐ ||
चशब्दोऽप्यर्थे | स एव ईश्वर एव | सर्वेषामपि सर्वदा सर्वावस्थाप्रेरकः | न देशाकालान्तरेऽन्यः | कुतः कर्मानुस्मृतिशब्दविधिभ्यः "एष ह्येव' इति (कौ।३-८) कर्मणामीशाधीनत्वश्रुतेः | प्रदर्शक इत्यनुकूलस्मृतेश्च | "एष' इति शब्दाच्चात्मानमिति (बृ।उ।३-४-१५) विधेश्चेत्यर्थः |
|| ७ || सम्पत्त्यधिकरणम् ||
१०) ॐ मुग्धेऽर्धसम्पत्तिः परिशेषात् ॐ ||
मुग्धे मुर्छायाम् | जीवस्यार्धसम्पत्तिः परमात्मन्यर्धप्रवेशः | कुतः परिशेषात् प्रसक्तप्रतिषेधपूर्वकानुमानादित्यर्थः |
|| ८ || नस्थानतोऽप्यधिकरणम् ||
११) ॐ न स्थानतोऽपि परस्योभयलिङ्गं सर्वत्र हि ॐ ||
परस्य परमात्मनः | स्थानतोऽपि अक्ष्यादिस्थानभेदादपि | उभयलिङ्गं भिन्नरूपम् | नास्ति | किन्तु सर्वत्र सर्वस्थानेषु स्थितं रूपमेकमेव | कुतः हि यस्मात् | "सर्वेषु' इति (ऐ।आ।३-२-३) श्रुतिरत्रास्ति | अत इत्यर्थः |
१२) ॐ न भेदादिति चेन्न प्रत्येकमतद्वचनात् ॐ ||
भेदात् कार्यकारणबद्धाविति (मां।२-१६) स्वप्नजाग्रदनुभवजनकत्वरूपभेदकत्वधर्मश्रवणात् विश्वादिरूपाणां नाभेद इति चेन्न | कुतः प्रत्येकं परस्परम् | तेषां रूपाणाम् | अतद्वचनात् "एष त आत्मा' इत्यभेद श्रुतेरित्यर्थः |
१३) ॐ अपि चैवमेके ॐ ||
यत एवमभेदं चशब्दादनन्तरूपत्वं चैके शाखिनः "अमात्रः' इति (मां।४-७) श्रुतौ पठन्ति | अपि अभेदेऽपि भेदव्यपदेशः स्थानभेदाद्युज्यते इत्यर्थः |
|| ९ || अरूपाधिकरणम् ||
१४) ॐ अरूपवदेव हि तत्प्रधानत्वात् ॐ ||
ब्रह्म अरूपवदेव प्राकृतरूपरहितमेव | कुतः तत्प्रधानत्वात् प्रकृत्याद्युत्तमत्वात् | हिशब्दसूचितास्थूलमिति (बृ।५-८-८) श्रुतेश्चेत्यर्थः |
१५) ॐ प्रकाशवच्चावैयर्थ्यम् ||
चो हेतुसूचकः | प्रकाशवत् लोकविलक्षणचक्षुरादिप्रकाशे नास्ति प्रकाश इति व्यावहारस्येव | अवैयर्थ्यं न ब्रह्मणो रूपित्वश्रुतीनामप्रामाण्य् | कुतः तस्यारूपपित्वेऽपि विलक्षणरूपित्वभ्युपगमादित्यथर्ः |
१६) ॐ आह च तन्मात्रम् ॐ ||
यत "ऐकात्म्यम्' इति (मां।२-७) श्रुतिः ब्रह्मणः तन्मात्रं विज्ञानानन्दैकस्वरूपं रूपमाह वक्तीत्यर्थः | अतो न वैलक्षण्यानिरुक्तिरिति चशब्दार्थः |
१७) ॐ दर्शयति चाथो अपि स्मर्यते ॐ ||
चो यतः  | चः समुच्चये | न केवलं ब्रह्मणः आनन्दाद्यात्मकत्वं दर्शयति | किन्तु "तद्विज्ञानेन' (मुं।२-२-८) इति श्रुतिः ज्ञानस्य ब्रह्मात्मकत्वमपि दर्शयति प्रतिपादयति | अथो इत्यर्थान्तरवाचि | अथो विज्ञानस्यापि ब्रह्मरूपत्वं स्मर्यते व्यासादिभिः "शुद्धस्फटिकम्' इत्यादिना (मात्स्ये) अतो न ज्ञानानन्दयोः ब्रह्मस्वरूपत्वमप्रामाणिकमित्यर्थः |
|| १० || उपमाधिकरणम् ||
१८) ॐ अत एव चोपमा सूर्यकादिवत् ॐ ||
अत एव ईशतद्रूपाणामभेदोक्तेरेव | अत एव चेतनत्वादिहेतोरेव | उपमा जीवस्य मत्स्यादिसाम्यम् | मत्स्यादिवदीश्वराभेद इति चेत् | नेति शेषः | चशब्देन भिन्नत्वसाम्ये समुच्चिनोति | कुतः यतः सूर्यकादिवत् यथा जलप्रतिबिम्बितसूर्यकादेः सूर्यादिप्रतिबिम्बत्वाद्भिन्नत्वं तथा जीवस्य प्रतिबिम्बत्वात् भिन्नत्वमित्यर्थः | यद्वा | अत एव मत्स्यादीनां ब्रह्मणो ज्ञानादिगुणैरविशेषोक्तेरेव | अत एव सूर्यकादिवत् | उपमा सूर्यकाद्युपमा | जीवस्य मत्स्यादितुल्यांशत्वे तदविशेषापत्तेरेव उपमा ब्रह्मप्रतिबिम्बतेत्यर्थः | अत एव ब्रह्मप्रतिबिम्बत्वादेव सूर्यकादिवन्न ब्रह्माभिन्नो जीव इति चशब्दार्थः | अथवा | अत एव प्रकृताभ्यां तदधीनत्वतत्सदृशत्वाभ्यामेव | उपमा सूर्यकादिवदित्यपमा | जीवस्येश्वरप्रतिबिम्बत्वात् नोपाध्यधीनत्वादिना न तन्निवृत्त्या प्रतिबिम्बतानिवृविरित्यर्थः |
|| ११ || अम्बुवदधिकरणम् ||
१९) ॐ अम्बुवदग्रहणात्तु न तथात्वम् ॐ ||
सादृश्यार्थे वतिः | सादृश्यं स्नेहाख्यविशेषेण विवक्षितम् | तथा च यतः अम्बुवदग्रहणात् स्नेहसहितमाहात्म्यज्ञानाभावात् | भक्तिं विनेति यावत् | तथात्वं सुखाद्यात्मकत्वरपेश्वरसादृश्यम् | न तु सम्यग्व्यज्यते | अतो भक्तिरेव सम्यक् स्वरूपाभिव्यक्तिजनिकेति तदर्थं सा कर्तव्येत्यर्थः |
|| १२ || वृद्धिह्रासाधिकरणम् ||
२०) ॐ वृद्धिह्रासभाक्त्वमन्तर्भावादुभयसामञ्जस्यादेवम् ॐ ||
वृद्धिह्रासभाक्त्वं भक्त्यादेः साधकेष्वाधिक्यन्यूनता न तावदङ्गीकार्यम् | कुतः अन्तर्भावात् महदल्पफलवतां ब्रह्मादीनामन्येषां च भक्तत्वेऽन्तर्भावात् | तथापि कुतो वृद्धिह्रासभाक्त्वम् | एवं भक्तितारतम्ये सत्येव | उभयसामञ्जस्यात् उभयान् महदल्पफलान् ब्रह्मादिजीवान् प्रति फलदातुरीश्वरस्य सामञ्जस्यात् वैषम्येन फलदानस्य भक्तितारतम्येन युक्तत्वात् | अन्यथा अयुक्तत्वात् | अतस्तदङ्गीकायर्मित्यर्थः |
२१) ॐ दर्शनाच्च ॐ || "अथात' इति (तै।२-८) श्रुतौ "यथेति' स्मृतौ च फलतारतम्यदर्शनात् उक्तत्वाच्चोक्तं युक्तमित्यर्थः |
|| १३ || पालकत्वाधिकरणम् ||
२२) ॐ प्रकृतैतावत्त्वं हि प्रतिषेधति ततो ब्रवीति च भूयः ॐ ||
हि यतः | नैतावदेनेति (ऋ।१०-३१-८) श्रतिः प्रकृतैतावत्त्वं प्रकृतस्य सृष्ययादिकर्तृत्वस्य | एतावत्त्वं सृष्यिसंहारकर्तृकत्वमात्रपर्यवसितत्वम् | प्रतिषेधति निराचष्ये | ततः सृष्ययादिकतरृकत्वात् | भूयः अधिकम् | पालकत्वं च ब्रवीति | अतः पालकत्वात् सृष्यिं चेति सूचितपालकत्वाख्यं महिमान्तरमपि हरेरस्तीति ज्ञापयतीत्यर्थः | चशब्देन सृष्यिं चेति स्मृतिः (ब्रह्माण्डे) सूचिता |
|| १४ || अव्यक्तत्वाधिकरणम् ||
२३) ॐ तदव्यक्तमाह ॐ ||
तत् ब्रह्म | अव्यक्तं पुरुषप्रयत्नेन द्रष्युमशक्यस्वभावम् | कुतः हि यस्मात् | अव्यक्तं च निष्कलमिति (कौण्ठरव्य) श्रुतिस्तथाऽह तस्मादित्यर्थः |
२४) ॐ अपि संराधने प्रत्यक्षानुमानाभ्याम् ॐ ||
अपि भक्तिरहिताराधनेनापि न ब्रह्म व्यक्तीकर्तुं शक्यम् | कुतः संराधनेऽपि सम्पूजनेऽपि | अव्यक्तत्वस्य प्रत्यक्षानुमानाभ्यां ज्ञानिप्रत्यक्षसूक्ष्मत्यहेतुकानुमानाभ्यां सिद्धत्वादित्यर्थः |
२५) ॐ प्रकाशवच्चावैशेष्यम् ॐ ||
चो नञर्थः | प्रकाशवत् यथाग्नेः स्थूलसूक्ष्माभ्यां व्यक्तत्वाव्यक्तत्वे | तथा ब्रह्म न किन्तु स्वतोऽव्यक्तमेव | कुतः यतः अवैशेष्यं ब्रह्मणि स्थूलसूक्ष्मत्वविशेषो नास्ति | अत इत्यर्थः |
२६) ॐ प्रकाशवच्च कर्मण्यभ्यासात् ॐ ||
प्रकाशश्च अपरोक्षज्ञानञ्च | कर्मणि विषयभूते ब्रह्मणि | अभ्यासात् श्रवणादेरावर्तनात् | भवीत्यर्थः |
२७) ॐ अतोऽनन्तेन तथाहि लिङ्गम् ॐ ||
अतः अव्यक्तत्वे प्रत्यक्षत्वे प्रमाणसद्भावात् | तदन्यथाऽनुपपत्त्या | अनन्तेन अपरिच्छिन्नेन ब्रह्मणा | तत्प्रसादेनाव्यक्तस्यापरोक्ष्यं भवतीति ज्ञायते | न केवलमनुपपत्तिमात्रात् किं तर्हि | हि यस्मात् | तथा लिङ्गं तस्याभिध्यानादित्युक्तमीशप्रसादस्य बन्धनिवृत्तिहेतुत्वरपम् | प्रसादस्य दर्शनहेतुत्वज्ञापकमस्ति तस्मादित्यर्थः |
|| १४ || अहिकुण्डलाधिकरम् ||
२८) ॐ उभयव्यपदेशात्त्वहिकुण्डलवत् ॐ ||
ब्रह्म आनन्दगुणकं तद्रूपञ्च भवति | कुतः उभयव्यपदेशात् आनन्दो ब्रह्म (तै।३-६) आनन्दं ब्रह्मणः (तै।२-४) इत्यादिश्रुतिषु गुणात्मकत्वेन गुणित्वेन च ब्रह्मणः उक्तत्वात् | तदपि कथम् | अहिकुण्डलवत् यथाऽहेः सर्पस्य | कुण्डलत्वं कुण्डलित्वञ्च | विशेषात्तथेत्यर्थः |
२९) ॐ प्रकाशाश्रयवद्वा तेजस्त्वात् ॐ ||
यथा प्रकाशाश्रयस्यादित्यस्य प्रकाशरूपत्वं तदाश्रयत्वञ्च तद्वत् ब्रह्मणोऽपि | अन्यपरित्यागेनादित्यदृष्यान्ते को हेतुरित्यत उक्तम् | तेजस्त्वादिति | ब्रह्मादित्ययोरुभयोरपि तेजोरूपत्वात् तदभिप्रायेण तद्दृष्यान्तीकरणमित्यर्थः |
३०) ॐ पूर्ववद्वा ॐ ||
यथा कालः पूर्वेणाभिन्नोऽपि पूर्वकाल इति पूर्वपदेन विशिष्यते तथा ब्रह्म आनन्देन विशिष्यत इत्यर्थः | आदरार्थं स्थूरलसूक्ष्मबुद्धिविवक्षया वा दृष्यान्तत्रयोक्तिः |
३१) ॐ प्रतिषेधाच्च ॐ ||
ब्रह्मगुणानां ब्रह्मणश्च "नेह नानास्ति' (कठ।२-४) इति भेदस्य | प्रतिषेधाच्च ब्रह्म गुणात्मकमित्यर्थः |
|| १६ || परमताधिकरणम् ||
३२) ॐ परमतः सेतून्मानसम्बन्धभेदव्यपदेशेभ्यः ॐ ||
ब्रह्मगुणजातं परं लोकविलक्षणम् | कुतः सेतून्मानसम्बन्धभेदव्यपदेशेभ्यः "एष सुतुः' (छां।८-४-१) इति सेतुत्वोक्तेः | "यतो वाचः' (तै।२-४) इत्युन्मानशब्दितपूर्णत्वोक्तेः | "एतस्यैवानन्दस्य' (बृ।६-३-२२) इति बिम्बप्रतिबिम्बभावसम्बन्धोक्तेः | अन्यज्ज्ञानन्त्विति लौकिकानन्दाद्भेदोक्तेश्चेत्यर्थः |
३३) ॐ दर्शनात् ॐ ||
अन्यानन्दादीनां प्रत्यक्षसिद्धत्वान्मनोवाग्विषयत्वाच्च ब्रह्मानन्दस्यातथात्वादेव लोकविलक्षणत्वमित्यर्थः |
३४) ॐ बुद्धयर्थः पादवत् ॐ ||
यथा लोकपादविलक्षणेषु जीवाख्यभूतेषु "पादोऽस्य विश्वा भूतानि' (ऋ।१०-९०-३) इति पादपदप्रयोगः | बुद्धयर्थः भूतानां ईशांशत्त्वज्ञापनार्थः | तथाऽलौकिकेऽपि ब्रह्मानन्दादावानन्दपदप्रयोगः | बुद्धयर्थः अनुकूलतया वेदनीयत्वादिधर्मज्ञापनार्थ इत्यथर्ः |
|| १७ || स्थानविशेषाधिकरणम् ||
३५) ॐ स्थानविशेषात्प्रकाशदिवत् ॐ ||
प्रकाशादिवत् यथा सूर्यकान्तादिगतसूयरादिप्रतिबिम्बेऽग्निजकनकत्वादि वैचित्यम् | स्थानविशेषात् सूर्यकान्तादिस्थानगुणवैचित्यादुपपद्यते | तथा ब्रह्मादिस्थानगतभक्त्यादिगुणवैचित्याद्भागवदानन्दप्रतिबिम्बेषु ब्रह्माद्यान्देष्वपि वैचित्यमुपपद्यत इत्यर्थः |
३६) ॐ उपपत्तेश्च ॐ ||
बिम्बभूतभगवदैश्वर्यवशादेव प्रतिबिम्बभूतब्रह्माद्यानन्दवैचित्योपपत्तेश्च तत्प्रतिबिम्बमितरेषां युक्तमित्यर्थः |
|| १८ || तथान्यत्वाधिकणम् ||
३७) ॐ तथाऽन्यत्प्रतिषेधात् ॐ ||
यथा जीवाननदादि ब्रह्मनन्दादेर्विलक्षणम् | तथा ध्यानकाले प्रतीतं वासनात्मकं वस्तु | ब्रह्मणोऽन्यत् तद्भिन्नम् | कुतः "यन्मनसा' (केन।१-६) इति श्रुतावन्यस्य ब्रह्मत्वप्रतिषेधादित्यर्थः |
|| १९ || सर्वगतत्वाधिकरणम् ||
३८) ॐ अनेन सर्वगतत्वमायामयशब्दादिभ्यः ॐ ||
अनेन भगवतैव | सर्वदेशकालयोः सृष्ययादिर्भवति | न तु देशकालान्तरयोरन्येन | कुतः सर्वगतत्वमायामयशब्दादिभ्यः "एष सर्वगत;' इति (भाल्लवेय) सर्वगतत्वश्रुतेः | तस्य च सृष्ययाद्यर्थत्वात् | विष्णौ प्रयुक्तमायामयशब्दव्याख्यानरूपसर्वत्रेत्यादि (चतुवरेदशि) श्रुतेश्चेत्यर्थः | अन्यत्र प्रमाणाभावाच्चेत्यादिशब्दार्थः |
|| २० || फलाधिकरणम् ||
३९) ॐ फलमत उपपत्तेः ॐ ||
फलं स्वर्गादि | अतः ईश्वरादेव भवति | न कर्मतः | कुतः उपपत्तेः ईश्वरस्य चेतनत्वेन फलदातृत्वस्य युक्तत्वादित्यर्थः |
४०) ॐ श्रुतत्वाच्च ॐ ||
श्रुतत्वाच्च "रातिः' इति (बृ।५-९-२८) श्रुत्युक्तत्वाच्चेश्वरस्यैव फलदातृत्वमित्यर्थः |
४१) ॐ धर्मं जैमिनिरत एव ॐ ||
जैमिनिराचार्यः धर्मं फलप्रदमाह | तं च धर्मम् | अत एव ईश्वरादेव जन्यं मन्यते | कुतः अत एव "एष ह्येव' इति (कौ।३-८) श्रुतेरेवेत्यर्थः |
४२) ॐ पूर्वं तु बादरायणो हेतुव्यपदेशात् ॐ ||
बादरायणाचार्यस्तु | पूर्वं पूर्वोक्तम् | ब्रह्म धर्मं चोभयं फलहेतुं मन्यते | तत्र ब्रह्मकर्तृत्वेन कमर् करणत्वेन हेतुरिति विशेषस्तुशब्दार्थः | कुतः हेतुव्यपदेशात् "पुण्येन' इति (प्र।३-७) श्रुतौ ब्रह्मकर्मणोः कर्तृत्वकरणत्वरूपहेतुत्वस्योक्तत्वादित्यर्थः |
इति श्रीजगन्नाथयतिकृतायां सूत्रदीपिकायां तृतीयाध्यायस्य द्वितीयः पादः || ३ || २ ||
|| १ || सर्ववेदाधिकरणम् ||
१) ॐ सर्ववेदान्तप्रत्ययं चोदनाद्यविशेषात् ॐ ||
पूर्वसूत्रे पूर्वपदोदितं ब्रह्म सर्ववेदान्तप्रत्ययम् | बहुव्रीहिः | यथाशक्ति सर्ववेदविषयकश्रवणाद्युत्पन्ननिर्णयजन्यज्ञानविषयम् | कुतः चोदनाद्यविशेषात् "आत्मा' इत्यादि (बृ।३-४-७) विधीनामादिपदोदितानां "अत्र ह्यते' (बृ।३-४-७) इत्यादिवाक्योक्तयुक्तीनां चाविशेषात् | सर्वाधिकारिसाधारणत्वादित्यर्थः |
२) ॐ भेदान्नेति चेदेकस्यामपि ॐ ||
चेदिति नेति भेदादिति अपीति चावर्तते | तर्हीति शाखायामिति च लभ्यते | तथा च चेद्यदि सर्वशाखोक्तार्थानां भेदात् पृथत्क्वात् | एकेकैन सर्वशाखोक्तं ज्ञेयं न | किन्तु स्वस्वाशाखोक्तमेवेत्युच्यते | तर्हि अपि स्वस्वशाखोक्तमपि | न ज्ञेयं स्यात् | कुतः एकस्यां शाखायामपि भेदात् अर्थभेददर्शनात् | अथ यदि तत्र धर्मभेदादेकस्मिन् धर्मिणि भिन्नधर्मविधानात् प्रसङ्गभेदाच्चेति परिहार उच्यते तस्य सर्वशाखोक्तपरिज्ञानेऽपि सम इत्यर्थः |
३) ॐ स्वाध्यायस्य तथात्वेन हि समाचारेऽधिकाराच्च ॐ ||
स्वाध्यायस्य "स्वाध्यायोऽध्येतव्यः' इति (तै।आ।२-१५) विधेः | तथात्वेन सर्वसाधारण्येनाध्ययनविधायकत्वेन | समाचारे सर्ववैदिकमर्करणे | अधिकारात् सर्वेषामधिकारसद्भावाच्च | हीति सूचितायाः "वेदः कृत्स्नोधिकन्तव्यः' इति स्मृतेश्च एकैकेनापि सर्वशाखाध्ययनेन ब्रह्म ज्ञातव्यमित्यर्थः |
४) ॐ सलिलवच्च तन्नियमः ॐ ||
चोऽवधारणे | तन्नियम इत्यत्र पञ्चमीतत्पुषकमर्धारयौ | सलिलवत् सलिलमिव | तन्नियमः यथा सर्वेषां सलिलानां प्रतिबन्धाभावमपेक्ष्यैव समुद्रैकाश्रयत्वनियमः | तथाऽत्रापि तस्याः पुरुषशक्तिमपेक्ष्यैव तन्नियमः | सर्ववेदोक्तप्रकारेण ध्यानेन ब्रह्म ज्ञातव्यमिति नियम इत्यर्थः |
५) ॐ उपसंहारोऽर्थाभेदाद्विधिशेषवत्समाने च ॐ ||
विधिशेषवत् विधिविहितस्येव | यथा विधिविहितत्वात् सन्ध्यावन्दनादिकमवश्यं कर्तव्यम् | तथा अर्थाभेदात् भेदो विभागः | सर्ववेदार्थभूतानामानन्दादिगुणानामपहतपाप्मत्वादिदोषाभावानां चाभेदात् अविभागात् | तानविभज्यति यावत् | उपसंहारः सर्वगुणानामप्येकबुध्यारोहणरूपोपसंहारः | "उपास्य एकः' इति (भाल्लवेय) श्रुतौ विहितत्वात् कर्तव्यः | सोऽपि समाने च समानविषय एव | ये ब्रह्मणि योग्याः पूर्णत्वाविरोधिनो गुणाः | तद्विषय एव | नत्वयोग्यरोदनादौ | तथा सत्यनर्थप्राप्तेरित्यर्थः |
७) ॐ अन्यथात्वं चशब्दादिति चेन्नाविशेषात् ॐ ||
अन्यथात्वं सर्वगुणोपसंहारः कार्य इत्युक्तस्यान्यथाभावः | तस्याकर्तव्यत्वमेवावश्यमङ्गीकार्यम् | कुतः शब्दात् "आत्मेत्येवोपासीत' इत्यनुपसंहार श्रुतेः (बृ।३-४-७) इति चेन्न | अविशेषात् एते गुणा नोपसंहायरा इति विशेषप्रमाणाभावात् | सर्वैगुणैरित्यविशेषेणोपसंहारे तु विशेषप्रमाणसद्भावाच्चेत्यर्थः | आत्मेत्येवेत्येवकारस्त्वयोगव्यवच्छेदक इति भावः |
८) ॐ न वा प्रकरणभेदात्परोवीयस्त्वादिवत् ॐ ||
परोवरीयस्त्वादिवत् "यथा स एषः' (छां।१-९-२) इत्युक्तानां निरवधिकसर्वोत्तमत्वरूपपरोवरीयस्त्वादिगुरानामेवोपासनार्थमुपसंहो न सर्वगुणानाम् | तद्वत्सर्वगुणोपसंहारो न कर्तव्यो वा | कुतः प्रकरणेभेदात् परोरीयो वैश्वानरादिप्रकरणभेदात् | अन्यथा तन्न स्यादित्यर्थः |
९) ॐ सञ्ज्ञातश्चेत्तदुक्तमस्ति तु तदपि ॐ ||
सञ्ज्ञातः सर्वविद्यानां भगवन्नामत्वेन तद्गुणोक्तिरूपत्वात् | सर्वविद्योक्तगुणोपसंहारः कार्य इति चेत् | तदुक्तं तत्र चोद्ये तदिष्यमेवेति सामाधानं तेनोपसंहारसूत्रेणोक्तमित्यर्थः | न केवलं युक्तिसिद्धमेतत् | किन्तु तदपि तस्मिन्नर्थे "नाम वा एता' इति (कौण्डिन्यश्रुतेः) प्रमाणमप्यस्ति | तु अस्येवेत्यर्थः |
|| ३ || प्राप्त्यधिकरणम् ||
१०) ॐ प्राप्तेश्च समञ्जसम् ॐ ||
उपसंहारानुपसंहारयोः कर्तव्यत्वम् | समञ्जसं युक्तम् | कुतः प्राप्तेः तत्तद्योग्यपुरुषभेदेन तयोः व्यवस्थितत्वादविरोधप्राप्तेश्चेत्यर्थः |
|| ४ || सर्वाभेदाधिकरणम् ||
११) ॐ सर्वाभेदादन्यत्रेमे ॐ ||
इमे सर्वगुणोपसंहर्तृब्रह्मादयः | अन्यत्र तदनुपसंहर्तृभ्योऽन्यत्र | तत्फलविलक्षणमहाफले भवन्ति तद्भाजो भवन्ति | कुतः सर्वाभेदात् सर्ववेदोक्तगुणानां अविभागेनोपसंहर्तृत्वेनोपासनादित्यर्थः |
|| ५ || आनन्दाधिकरणम् ||
१२) ॐ आनन्दादयः प्रधानस्य ॐ ||
आनन्दादयः आनन्दो ज्ञानं सच्छब्दोदितं निर्दोषत्वं आत्मपदोदितस्वामित्वमित्येते चत्वारो गुणाः | प्रधानस्य मोक्षस्यार्थे सर्वमुमुक्षुभि; उपास्या इत्यर्थः |
|| ६ || प्रियशिरस्त्वाधिकरणम् ||
१३) ॐ प्रियशिरस्त्वाद्यप्राप्तिरुपचयापचयौ हि भेदे ॐ ||
सर्वेषामधिकारिणां प्रियशिरस्त्वाद्यप्राप्तिः | "तस्य प्रियमेव शिरः' (तै।उ।२-५-२) इत्यादिश्रुत्युक्तप्रियशिरस्त्वादिगुणोपासनयोग्यता नास्ति | किन्तु केषाञ्चिदेव | कुतः हि यस्मात् | तेषां भेदे फलभेदे फलतारतम्ये हि प्रसिद्धा नैव सर्वेति (वाराह) स्मृतिरस्ति | यस्माच्च भेदे फलभेदसिद्धयर्थं उपचयापचयौ उपासने वृद्धिह्रासौ | तारतम्यमिति यावत् | अपेक्षितौ तस्मादित्यर्थः |
|| ७ | इतराधिकरणम् ||
१४) ॐ इतरेत्वर्थसामान्यात् ॐ ||
तुशब्द एवार्थे | अर्थसामान्यात् | ल्यब्लोपनिमित्ता पञ्चमी | उपासनस्य स्वस्वप्राप्यफलसाम्यमपेक्ष्य इतरे चतुर्थ्यः सर्वेभ्यश्चेतरे मध्यमा गुणाः देवादिभिरुपसंहर्तव्या एवेत्यर्थः |
|| ८ || आध्यानाधिकरणम् ||
१५) ॐ आध्यानाय प्रयोजनाभावात् ॐ ||
वेदेषु सवर्गुणोक्तिरुपसंहारश्च आध्यानाय सम्यग्ज्ञानाध्यानार्थम् | क्लृप्तो भवेत् | कुतः प्रयोजनाभावात् गुणोक्तेस्तदुपसंहारस्य च ध्यानं विना प्रयोजनाभावादित्यर्थः |
१६) ॐ आत्मशब्दाच्च ॐ ||
"आत्मेत्येवोपासीत' (बृ।३-४-७) इत्यत्रात्मेति भावप्रधानं सावधाणञ्च | आत्मत्वमात्रोपास्तिविधायकः शब्द आत्मशब्दः | आत्मेत्येवोपासीतेति शब्दः | तस्माद्गुणान्तरव्यावृत्तिपूर्वमात्मत्वोपास्तिविधायकशब्दादनुपसंहारश्च सिध्यतीति चार्थः |
|| ९ || आत्मगृहीत्यधिकरणम् ||
१७) ॐ आत्मगृहीतिरितरवदुत्तरात् ॐ ||
यतः इतरवत् "सत्यं ज्ञानम्' इत्यादि (तै।२-१) वाक्ये सत्यादिपदैरन्येषां गुणानामिवात्मगृहीतिः आत्मैवेति वाक्येऽप्यात्मशब्देन चतुणरां गुणानां ग्रहणं सम्भवति | कुतः उत्तरात् "अत्रह्येते' (बृ।३-४-७) इत्युत्तरवाक्याच्च | अतो न चतुर्गुणोपास्त्युक्तेस्तद्विरोध इत्यर्थः |
|| १० || अन्वयाधिकरणम् ||
१८) ॐ अन्वयादिति चेत्स्यादवधारणात् ॐ ||
नन्वात्मेति वाक्यस्यानुपसंहारमानत्वमयुक्तम् | कुतः अन्वयात् आत्मशब्दे सर्वगुणानामन्वयात् | तस्य तद्बोधकत्वादिति यावत् | इति चेत् स्यात् यत्पारेक्तं तत्तथा स्यादेव | तथापि नानुपपत्तिः | कुतः अवधारणात् | आत्मेत्येवेत्यवधारणात् | न चानिर्णयः | आत्मशब्दो हि ब्रह्मादीन् प्रत्येव सर्वगुणान्वदति नान्यान्प्रतीति निर्णयोपपत्तेरित्यर्थः |
|| ११ || कार्याधिकरणम् ||
१९) ॐ कार्याख्यानादपूर्वम् ॐ ||
कार्याख्यानात् ध्यानकायर्स्य मोक्षस्यालौकिकत्वोक्तेः | अपूर्वं अलौकिकं गुणजातम् | ध्यातव्यमित्यर्थः |
|| १२ || समानाधिकरणम् ||
ॐ समान एवञ्चाभेदात् ॐ ||
एवञ्च एवमपि | ब्रह्मगुणानामलौकिकत्वेऽपि | वाण्याः समाने योग्यगुणविषय एवोपसंहारः नत्वयोग्यक्रियासु | तत्रत्वभेदात् अभेदमपेक्ष्य त्रिविक्रमत्वादीनां कादाचित्कानां क्रियाणां तत्सजातीयनित्यविक्रान्त्यादिष्वन्तर्भाव्योपसंहारो भवेदित्यर्थः |
२१) ॐ सम्बन्धादेवमन्यत्रापि ॐ ||
हिरण्यगर्भस्य तु अन्यत्रापि त्रिविक्रमत्वादिक्रियाविशेषेऽपि | एवं सर्वदोपसंहारो युज्यते | कुतः सम्बन्धात् क्रियाणां ब्रह्मणा तादात्म्यरूपसम्बन्धेन नित्यत्वादित्यथर्ः | ||

|| १३ || नवाधिकरणम् ||
२२) ॐ न वा विशेषात् ॐ ||
आत्मेति वाक्यस्थात्मशब्देन सर्वगुणानां ग्रहणं नवाऽभ्युपगम्यते | कुतः विशेषात् अधिकारियोग्यताविशेषमपेक्ष्य तस्य तद्योग्यगुणाभिधायकत्वादित्यर्थः |
२३) ॐ दर्शयति च ॐ ||
सर्वानिति (भाल्लवेय) श्रुतिः स्वोक्तार्थं प्रतिपादयतीत्यर्थः |
|| १४ || सम्भृत्यधिकरणम् ||
२४) ॐ सम्भृतिद्युव्याप्त्यपि चातः ॐ ||
आदिपदेन नञः समाकर्षः | चशब्द एवार्थः | सम्भृतिद्युव्याप्ती सम्यग्भरणप्रकाशव्याप्ती | न सर्वस्योपास्ये | किन्तु देवाद्युपास्ये एव | कुतः अत एवाधिकारियोग्यतायां विशेषसद्भावादेवेत्यर्थः |
|| १५ || पुरुषाधिकरणम् ||
२५) ॐ पुरुषविद्यायामपि चेतरेषामनाम्नानात् ॐ ||
पुरुषविद्यायामपि सर्वविद्योत्तमत्वेन प्रतिज्ञातायामपि | पुरुषसूक्ताख्यविद्यायां केषाञ्चिदेवोक्तत्वादितरेषां तत्रोक्तेभ्योऽन्येषाञ्च गुणानामनाम्नानात् | कर्तव्य एव सर्वविद्यागुणोपसंहार इत्यर्थः |
|| १६ || वेधाधिकरणम् ||
२६) ॐ वेधाद्यर्थभेदात् ॐ ||
अर्थभेदात् वेधाद्युपासनफलस्य हिंसादेर्यत्यादियोग्यफलाद्विलक्षणत्वात् वेधादि भिन्धि विद्धि शृणीही (बृहत्तन्त्रे) त्युक्तवेधादिकं न सर्वोपास्यमित्यर्थः |
|| १७ || हान्यधिकरणम् ||
२७) ॐ हानौ तूपायनशब्दशेषत्वात्कुशाच्छन्दस्तुत्युपगानवत्तदुक्तम् ॐ ||
तुरवधारणे | यतः हानौ बन्धहानिरूपमुक्तौ | तदुक्तं मुक्तानां "एतत्साम' इति (तै।३-१०) श्रुतावुपासनमुक्तम् | अतो मोक्षेऽपि तेषामुपासनमत्स्येव | तदपि कुशाच्छन्दस्तुत्युपगानवदेव न विधितः | यथा नियतब्रह्मयज्ञानां द्विजानां नियतसन्ध्योपासनानन्तरमपि कुशैराच्छन्देन स्वेच्छयैव स्तुत्युपगान इवोभयत्र नाम्नोरध्ययनम् | तथा स्वेच्छयैव न विधितः | कुतः उपायनशब्दशेषत्वात् | उपायनं मोक्षः उपासनाविधीनां मोक्षवाक्यशेषत्वादित्यर्थः | तथा च मोक्षार्था उपासनाविधयः कथं तत्रापि ता विदध्युरित्यर्थः |
२८) ॐ साम्पराये तर्तव्याभावात्तथा ह्यन्ये ॐ ||
साम्पराये मोक्षे | उपासनं स्वेच्छयैवेत्यङ्गीकायर्म् | न त्वनिष्यनिवृत्त्यर्थम् | कुतः तर्तव्याभावात् मुक्तैः परिहर्तव्यानिष्यस्यैवाभावात् | तदपि कुतः हि यस्मात् | अन्ये शाखिनः तथा "तीर्णो हि' (बृ।६-३-२२) श्रुतिं पठन्ति | तस्मादित्यर्थः |
|| १८ || छन्दाधिकरणम् ||
२९) छन्दत उभयाविरोधात् ॐ ||
मुक्ताः छन्दतः स्वेच्छामनुसृत्यैव कर्म कुर्वन्ति न विधितः | कुतः उभयाविरोधात् कर्मकरणाकरणयोः विधिबन्धप्रत्यवाययोः अभावादित्यर्थः |
३०) ॐ गतेरथर्वत्त्वमुभयथाऽन्यथा हि विरोधः ॐ ||
हिर्हेतौ | उभयथा हि बन्धप्रत्यवाययोरभावादेव | गतेः मुक्तेः | पुरुषार्थत्वम् | अन्यथा मुक्तौ बन्धप्रत्यवाययोर्भावे | विरोधः मुक्ते; संसारसमत्वेनापुरुषार्थत्वरूपविरोधः स्यादित्यर्थः |
३१) ॐ उपपन्नस्तल्लक्षणार्थोपलब्धेर्लोकवत् ॐ ||
यथा लोके यागाङ्गविष्णुक्रमणस्य क्रियानुष्ठाननियमः न यागसम्पूत्यर्नन्तरमपि अस्ति | किन्तु कदाचिदेव | तथा मुक्तानां कदाचित्कर्म कुर्वन्ति न वेत्येवं तावदुपपन्नः युक्तः | कुत एतत् | तल्लक्षणार्थोपलब्धेः तल्लक्षणस्य परम्परया कर्मसाध्यस्याथर्स्य मोक्षस्य | उपलब्धेः प्राप्तत्वादित्यर्थः |
|| १९ || अनियमाधिकरणम् ||
३२) ॐ अनियमः सर्वेषामविरोधाच्छब्दानुमानाभ्याम् ॐ ||
अनियमः अपरोक्षज्ञानिनां मध्ये केषाञ्चिन्मोक्षः केषाञ्चिन्नेत्येवंरूपव्यवस्थाभावो ज्ञायते | कुतः सर्वेषामपि मोक्षे | अविरोधात् निषेधकाभावात् | किञ्च शब्दानुमानाभ्यां "न कश्चित्' इति (कौण्डिन्य) श्रुतेः तन्मूलकानुमानच्चेत्यर्थः |
|| २० || यावदधिकरणम् ||
३३) ॐ यावदधिकारमवस्थितिराधिकारिकाणाम् ॐ ||
आधिकारिकाणां योग्यतानुसार्युपासनशीलानां ब्रह्मादीनां स्वस्वाधिकारानुसारेणैव मुक्तौ | अवस्थितिः | अवस्थितानामुपासनावत्तारतम्येनैव मुक्तौ तेषां फलमित्यर्थः |
३४) ॐ अक्षरधियां त्वविरोधः सामान्यतद्भावाभ्यामौपसदवत्तदुक्तम् ॐ ||
तुशब्दोऽप्यर्थः | अक्षरधियां ब्रह्मज्ञानिनाम् |किवषमत्वेप्यविरोधः विरोधो नास्ति | कुतः ब्रह्मधीत्वात् | किञ्च सामान्यतद्भावाभ्यां सर्वेषां दोषाभावात् उत्तमेभ्यः अधमानां उपकारभावाच्च | कथम् | औपसदवत् सच्छिष्यवत् | किञ्च तदुक्तं तत् असमत्वेऽपि विरोधो नास्तीत्येतत् "नाना' इति तुरश्रुतावुक्तमतोऽप्यविरोध इत्यर्थः |
|| २१ || इयदामननाधिकरणम् ||
३५) ॐ इयदामननात् ॐ ||
अधिकारितारतम्यं इयदेव प्राणावधिकमेव | कुतः आमननात् "प्राणो वाव' इति (कौण्ठरव्य) श्रुतेरित्यर्थः |
३६) ॐ अन्तरा भूतग्रामवदिति चेत्तदुक्तम् ॐ ||
भूतग्रामवत् यथा नामादिप्राणसमूहे एकस्मादेक उत्तमो दृष्यः | तथा अन्तरा परमात्मानं श्रियञ्च विना प्राणादप्युत्तम्रोस्त्विति चेत् | नेति शेषः | यतस्तदुक्तं तत्र प्राणादुत्तमाभावे नहीति (कौण्ठरव्य) प्रमाणमुक्तम् | अत इत्यर्थः |
३७) ॐ अन्यथा भेदानुपपत्तिरिति चेन्नोपदेशवत् ॐ ||
अन्यथा प्राणादप्युत्तमाभावे | प्राणपरमात्मनो; भेदानुपपत्तिरिति चेन्न | कुतः यतः उपदेशवत् यथा श्रुतावुक्तं तथाऽङ्गीक्रियते | अतो नोक्तदोष इत्यर्थः |
|| २२ || व्यतिहाराधिकरणम् ||
३८) ॐ व्यतिहारो विशिंषन्ति हीतरवत् ॐ ||
व्यतिहारः प्राणप्रकरणादनन्तरं विष्णोः प्रकरणात् प्राक् प्रश्नप्रतिच्वचनयोरध्याहारः कार्य; | कुतः हि यस्मात् | इरवत् नामादितो वागादिकमिव प्रारवादिनः सकाशात् सत्याख्यविष्णुवादिनः छन्दोगाः "एष तु वा' इति (छां।७-१६) तुशब्देन विशिंषन्ति व्यावर्तयन्ति | तस्मादित्यर्थः |
|| २३ || सत्याधिकरणम् ||
३९) ॐ सैव हि सत्यादयः ॐ ||
हि यस्मात् | सत्याद्याः अहमात्मान्तः पदार्थाः | सैव ईश्वराख्यपरदेवतैव | तस्मात्प्राणाधिकाः बहवः न | किन्तु श्रीतधीशावेवेत्यर्थः |
|| २४ || कामाधिकरणम् ||
४०) ॐ कामादितरत्र तत्र चायतनादिभ्यः ॐ ||
लक्ष्मीः तत्र भगवत्समीपे स्थिता सती | इतरत्र च भूम्यादावपि | कामात् ईश्वरेच्छयैवावतारान्करोति | कुतः आयतनादिभ्यः सर्वगतत्वप्रतिपादकसर्वायतनेत्यादिश्रुत्यादिभ्य इत्यर्थः |
४१) ॐ आदरादलोपः ॐ ||
आदरात् भगवति निरुपाधिकभक्त्यतिशयात् | अलोपः श्रियो भगवदुपासनाभावो नेत्यर्थः |
४२० ॐ उपस्थितेस्तद्वचनात् ॐ ||
श्रियो नित्यमुक्तत्वं युज्यते | कुतः उपस्थितेः हरिसमीपे सदा स्थितेः | श्रियो नित्यसमीपस्थत्वं च | तद्वचनात् "द्वावेतौ' इति (गौपवनश्रुतेः' नित्यसम्बन्धित्ववचनात् | ज्ञायत इत्यर्थः |
|| २५ || निर्धारणाधिकरणम् ||
४३) ॐ तन्निर्धारणार्थनियमस्तद्दृष्येः फलम् ॐ ||
यतस्तन्निर्धारणार्थनियमः वेदार्थनिश्चयो वेदार्थनियमश्चेत्येतद्रूपम् | श्रवणमननफलम् | ध्याफलभूतायाः | तद्दृष्येः ब्रह्मदशर्नात् | पृथगेवभिन्नमेव | अतो न ब्रह्मदृष्यिः श्रवणादिना भवतीत्यर्थः | तथापि न श्रवणमननवैयर्थ्यम् | कुतः हि यस्मात् | अप्रतिबन्धः ब्रह्मदृष्यिप्रतिबन्धकनिवृत्तिः | तन्निश्चयः तन्नियमद्वारा श्रवणमननयोः फलम् | अतो ध्यानसाध्यापि दृष्यिः प्रतिबन्धकनिवृत्तिद्वारा श्रवणादिसाध्या भवति | तदर्थं श्रवणादिकमपि कार्यमेवेत्यर्थः | हि शब्देन "आत्मा वा अरे' इति (बृ।४-४-५) श्रुतिः सूचिता |
|| २६ || प्रदानाधिकरणम् ||
४४) ॐ प्रदानवदेव हि तदुक्तम् ॐ ||
प्रदानवत् सम्यक् प्रीतिपूर्वकं गुरूपदेशयुक्तमेव श्रवणादिकं ज्ञानसाधनं न केवलम् | कुतः हि यतः | तदुक्तम् | तस्य ज्ञानस्य गुरुप्रसादाधीनत्वं "आचार्यवान्' इति (छां।३-१४-२) श्रुतावुक्तमत इत्यर्थः |
|| २७ || लिङ्गभूयस्त्वाधिकरणम् ||
४५) ॐ लिङ्गभूयस्त्वात्तद्धि बलीयस्तदपि ॐ ||
तत् गुरुप्रसादपूर्वकप्रदानमात्रम् | बलीयः अतिशयेन बलवत् | कुतः लिङ्गभूयस्त्वात् वृषभहंसजलवायसरूपेभ्यो वाय्वग्निवरुणेभ्यः श्रुतविद्येनापि सत्यकामेन वचनात् | लिङ्गभूयत्स्वात् गुरुप्रदानादिरूपलिङ्गबाहुल्यदर्शनात् | तथापि तदपि श्रवणादिकमपि कार्यम् | कुतः "श्रोतव्यः' इति (बृ।४-४-५) श्रुतेरित्यर्थः | हि शब्दः श्रुतिसूचकः |
|| २८) पूर्वविकल्पाधिकरणम् ||
४६) ॐ पूर्वविकल्पः प्रकरणात्स्यात्क्रियामानसवत् ॐ ||
क्रियामानसवत् मानसक्रियारूपध्याने यथा विकल्पः तथा पूर्वविकल्पः पूर्वप्राप्तेन गुरुणा समस्य पश्चात्प्राप्तस्य गुरोः | विकल्पः ग्राह्यो वा नवेति विकल्पः स्यात् | न तु स्वीकार्य एवेति विधिः | कुतः प्रकरणात् प्रकृष्यानुग्रहमपेक्ष्य गुरोः स्वीकायर्त्वादिति भावः |
४७) ॐ अतिदेशाच्च ॐ ||
पूर्वगुरुणैव स्वसमोत्तमगुरुस्वीकारायातिदेशात् | "यथा' इति पौष्यायणश्रुत्यातिदिश्यमानत्वात् | युक्तमेव पश्चात्तनस्वीकरणमित्यर्थः |
|| २९ || विद्याधिकरणम् ||
४८) ॐ विद्यैव तु निर्धारणात् ॐ ||
"नान्यः पन्थाः' इति (श्वे।३-८) निर्धारणात् अन्यनिषेधेन ज्ञानस्यैव मोक्षसाधनत्वनिश्चयात् | विद्यैव मोक्षसाधनं न कर्मादिकमित्यर्थः | श्रुतेः प्राबल्यद्योतकस्तुशब्दः |
४९) ॐ दर्शनाच्च ॐ ||
न केवलं परोक्षमप्तिरूपविद्ययैव मोक्षः | किन्तु दर्शनाच्च ब्रह्मसाक्षात्कारादपि | अतो न ध्यानवैयर्थ्यमित्यर्थः |
|| ३० || श्रुत्यधिकरणम् ||
५०) ॐ श्रुत्यादिबलीयस्त्वाच्च न बाधः ॐ ||
मोक्षस्य ज्ञानसाध्यत्वेऽबाधःकर्मणैवेति स्मृतिविरोधो नास्ति कुतः | श्रुत्यादिबलीयस्त्वात् ज्ञानस्य मोक्षसाधकत्वोपपादकत्वं "एवं विदित्वा' इत्यादि श्रुतिलिङ्गादेरतिबलवत्वेन स्मृतिगतैवशब्दस्यायोगव्यवच्छेदार्थत्वोपपत्तेरित्यर्थः | एतत्सूचनाय चशब्दः |
|| ३१ || अनुबन्धाधिकरणम् ||
५१) ॐ अनुबन्धादिभ्यः ॐ ||
न केवलं श्रवणादिना | नापि प्रबलगुरुप्रसादेन ब्रह्मदर्शनं भवति | किन्त्वनुबन्धशब्दितहरिगुरुभक्तिशमादिभ्यश्चेत्यर्थः |
|| ३२ || प्रज्ञान्तराधिकरणम् ||
५२) ॐ प्रज्ञान्तरपृथक्त्ववद्दृष्यिश्च तदुक्तं ॐ ||
प्रज्ञान्तरं प्रज्ञाविशेषः | ध्यानमिति यावत् | तस्य पृथक्त्ववत् अनेकप्रकारत्ववत् | तदनुसारेण दृष्यिश्च ब्रह्मदृष्यिरपि अनेकप्रकारा न सर्वेषामेकविधा | किञ्च तदुक्तम् | तद्दृष्येरनेकविधत्वं "अन्तर्द्दृष्ययो' इति (कमठ० श्रुतावुक्तञ्चेत्यर्थः |
|| ३३ || न सामान्याधिकरणम् ||
४३) ॐ न सामान्यादप्युपलब्धेमरृत्युवन्न हि लोकापत्तिः ॐ ||
मृत्युवत् मृत्युमात्रानन्तरं यथा न मुक्तिः | किन्तु चरममृतिविशेषानन्तरमेव | तद्वदत्रापि भगवद्रूपाणां साम्येऽपि उपलब्धेः | भगवद्दृष्यिसामान्यात् साधारणरूपापरोक्षज्ञानात् | न सर्वेषां मुक्तिः | किन्तु स्वस्वबिम्बदर्शनादेव | न चैवं सामान्यदर्शनस्य वैफल्यम् | तस्य महरादिलोकप्राप्तिसाधनत्वात् | न चैतावता तस्य मोक्षहेतुत्वं | तस्य महरादिलोकप्राप्तिसाधनत्वात् | न चैतावता तस्य मोक्षहेतुत्वं प्राप्नोति | हि यतः | लोकापत्तिः लोकप्राप्तिमात्रं न मुक्तिः | तस्मादित्यर्थः | हीत्यनेन सामान्यदर्शनादि (नारायणतन्त्रे) त्यादि प्रमाणप्रसिद्धिश्च सुचिता |
|| ३४ || परेणाधिकरणम् ||
५४) ॐ परेण च शब्दस्य ताद्विध्यं भूयस्त्वात्वनुबन्धः ॐ ||
तुरपि यद्यपि | परेण च परमात्मनैव | ब्रह्मदर्शनम् | तथापि शब्दस्य "भक्तिरेवैनमिति' (माठर) श्रुतेः ताद्विध्यं परमात्मन इव भक्तेः स्वातन्त्रयेण ब्रह्मदर्शनहेतुत्ववाचित्वं युज्यते | कुतः दर्शनादौ कारणत्वादिति हेतुरुपस्कर्तव्यः | यद्वा परेण वाच्येन निमित्तेन शब्दस्य भक्तिरिति श्रुतेः | ताद्विध्यं युक्तमित्यर्थः | तर्हि कथं भक्तिरिति वाक्येन सत्स्वप्यन्यसाधनेषु अनुबन्धो भक्तिः विशिष्योच्यत इत्यत उक्तम् | भूयस्त्वादिति | तस्याः साधनेषु | भूयस्त्वात् प्राधान्यात् | तदभिप्रायेणानुबन्धो भक्तिर्विशिष्योच्यत इत्यर्थः |
|| ३५ || एकाधिकरणम् ||
५५) ॐ एक आत्मनः शरीरे भावात् ॐ ||
अंशोंऽशीतिपदयोः अर्थः एक एव | अंशांशिनोरैक्यमेव | कुत; आत्मनः अंशिनः | इन्द्रादेः शरीरे कर्मनिर्मितशरीरे | अंशस्यार्जुनादेः | भावात् तदभिमानितया सत्त्वादित्यर्थः |
५६) ॐ व्यतिरेकस्तद्भावभावित्वान्नतूपलब्धिवत् ॐ ||
उपलब्धिवत् ज्ञानसुखादौ परस्परं भेद इव | अंशस्यांशिकृतभावशब्दितोपासनजन्यफलानुभवित्वात् | अन्यथा तन्नस्यादित्यर्थः |
|| ३६ || अङ्गावबद्धाधिकरणम् ||
५७) ॐ अङ्गावबद्धास्तु न शाखासु हि प्रतिवेदम् ॐ ||
तुशब्दो विशेषे | अङ्गावबद्धाः हरेरङ्गाश्रिताः | देवा अपि तत्परिवारत्वेन देवैरुपास्या | तदुपसंहारे तु विशेषोऽस्ति | कः? देवानां प्रतिवेदं सर्ववेदगतासु शाखासु उक्तं यत् ब्रहमाद्यङ्गदेवतावबद्धगुणजातं तत्सर्वं रुद्रादिषु नोपसंहार्यम् | किन्तु योग्यमेवेत्येवं रूप इत्यर्थः | हीत्यनेन समत्वाद्वेति (ब्रह्मतर्क) स्मृतिप्रसिद्धिः सूचिता |
५८) ॐ मन्त्रादिवद्वाऽविरोधः ॐ ||
मन्त्रादिवत् यथाऽग्न्याद्यधमदेवतावाचिमन्त्राविद्यानां ब्रह्मद्युत्तमदेवतावाचचित्वं तथाऽविरोधः अधमगुणानामुत्तमेषूपसंहारेऽपि विरोधो नास्तीति वाऽभ्युपगम्यत इत्यर्थः |
|| ३७ || नानाशब्दाधिकररम् ||
६०) ॐ नाना शब्दादिभेदात् ॐ ||
भूमगुणः सर्वैर्यथायोग्यं नानाप्रकारेणोपास्यः | नत्वेकप्रकारेण | कुतः | शब्दादिभेदात् | शब्दादिप्रमाणैरधिकारिभेदात् | भूमगुणस्य नानाप्रकारेण प्रतीतेरित्यर्थः |
|| ३९ || विकल्पाधिकरणम् ||
६१) ॐ विकल्पो विशिष्यफलत्वात् ॐ ||
विकल्पः स्वस्वमोक्षसाधनान्यनृसिंहाद्युपासनं कार्यं न वेति द्विविधः प्रकारः स्यात् | कुतः विशिष्यफलत्वात् तथोपासनस्य दुरितनिवृत्तिरूपफलविशेषमपेक्ष्य कर्तव्यत्वने तदनुसारेण विकल्पस्यैव युक्तत्वादित्यर्थः |
|| ४० || काम्याधिकरणम् ||
६२) ॐ काम्यास्तु यथाकामं समुच्चीयेरन्न वा पूर्वहेत्वभावात् ॐ ||
काम्यास्तु काम्यसाधनरूपे कामितसाधनभगवयद्गुरास्तु | यथाकाम् | स्वस्वफले कामानुसारेण | समुच्चीयेरन्नवा अमुमुक्षुभिरुपसंहर्तव्याः मुमुक्षुभिस्तु नोपसंहतर्व्या इति | वा व्यवस्थितविकल्पः स्यात् | कुतः पूर्वहेत्वभावात् मुमुक्षूणां मोक्षेच्छापूर्वकालीनपूर्वसूत्रोक्तान्यकामाख्यहेत्वभावात् | एवं मुमुभिरेवेश्वरप्रीत्यर्थमुपसंहार्या फलार्थं नोपसंहार्या इति वा विकल्पः स्यादित्यर्थः |
|| ४१ || अङ्गाधिकरणम् ||
६३) ॐ अङ्गेषु यथाऽऽश्रयभावः ॐ ||
अङ्गेषु भगवदङ्गेषु | यथाऽऽश्रयभावः | "चक्षोः सूर्योऽजायत' इत्यादौ (ऋ।१०-९०-१३) यथा यथाऽऽश्रयत्वमुक्तं तथा तैरुपासनं कर्तव्यमित्यर्थः |
६४) ॐ शिष्येश्च ॐ ||
यस्मिन्निति (पौत्रायण) श्रुतिविहितत्वाच्च तथोपासनं कर्तव्यमित्यर्थः |
६६) ॐ गुणसाधारण्यश्रुतेश्च ॐ ||
गुणानां भगवद्गुणानां | साधारण्यस्य सर्वोपास्यत्वस्य | श्रुतेः "साधारण्यात्' इति (माण्डव्य) श्रुत्युक्तत्वाच्च | देवैस्तथोपासनं कार्यमित्यथर्ः |
|| ४२ || नवाधिकरणम् ||
६७) ॐ न वाऽतत्सहभावश्रुतेः ॐ ||
अङ्गदेवतोपासनं देवान्यैः न कार्यम् | किन्तु देवैरेवेति वा व्यवस्थितविकल्पः स्यात् | कुतः अतत्सहभावश्रुतेः तत्सहश्रुतेरभावात् | सर्वखागतगुणोपासनेन सहाङ्गदेवतोपासनस्य श्रवणादित्यर्थः |
६८) ॐ दर्शनाच्च ॐ ||
"सत्यो ज्ञान' इति (कमठ) श्रुतौ अस्यार्थस्य दर्शनात् उक्तत्वाच्च देवैरेवाङ्गदेवतोपास्तिः कार्या नान्यैरित्यर्थः |
इति श्रीजगन्नाथयतिकृतायां सूत्रदीपिकायां तृतीयाध्यायस्य तृतीय; पादः || ३ || ३ ||
|| १ || पुरुषार्थाधिकरणम् ||
१) ॐ पुरुषार्थोऽतः शब्दादिति बादरायणः ॐ ||
पुरुषैरर्थ्यमानं यच्छुभफलं तत्सर्वमपि | अतः ब्रह्मदर्शनाद्भवति न तु मोक्षमात्रम् | कुतः शब्दात् "यं यं' इति (मु।३-१-१०) श्रुतेरिति भगवान् बादरायणो मन्यत इत्यर्थः |
२) ॐ शेषत्वात्पुरुषार्थवादो यथाऽन्येष्विति जैमिनिः ॐ ||
शेषत्वात् ज्ञानस्य कर्माङ्गत्वात् | निमित्तादेव पुरुषार्थवादः "यं यम्' इति (मु।३-१-१०) श्रुतौ ज्ञानस्य स्वर्गादिपुरुषार्थसाधनत्ववादः न तु मोक्ष इव स्वर्गादौ प्राधान्यात् | तत्कथम् | यथा अन्येषु स्वर्गसाधनकर्मशेषभूतेषु धनादिषु | यथा स्वर्गं धनादिति प्राधान्यवादः | तथेति जैमिनिराचार्यो मन्यत इत्यर्थः |
३) ॐ आचारदर्शनात् ॐ ||
"यज्ञेन यज्ञं' इति (तै।आ। ३-१२-१७) देवानामपि कर्मानुष्ठानश्रुतेश्च न ज्ञानादेव सर्वपुरुषार्थप्राप्तिरत्यर्थः |
४० ॐ तच्छ्रतेः ॐ ||
"यदेव विद्यया' इति (छां।१-१-१०) ज्ञानस्य कर्मशेषत्वश्रुतेः न तत्प्रधानमित्यर्थः |
५) ॐ समन्वारम्भणात् ॐ ||
न कर्मणः ज्ञानशेषत्वम् | तत्साम्यच्च | किन्तु प्राधान्यम् | कुतः समन्वारम्भणात् "कर्मणैवेति' (माठरश्रु) प्राधान्येन स्वर्गाद्यारम्भकत्वश्रुतेरित्यर्थः |
६) ॐ तद्वतो विधानात् ॐ ||
तद्वतः विधानात् "ज्ञानी च कर्माणि' इति (कमठ श्रुति) कर्मविधानात् न ज्ञानिकर्म लीलारूपमित्यर्थः |
७) ॐ नियमाच्च ॐ ||
ज्ञानिनोऽपि कर्मनियमस्याकरणे प्रत्यवायस्य च "कुर्वन्' इति (ई।२) श्रुतेश्च | न ज्ञानिकर्म लीलारूपमित्यर्थः |
८) ॐ अधिकोपदेशात्तु बादरायणस्यैवं तद्दर्शनात् ॐ ||
तुशब्दो व्यासमतविशेषद्योतकः | बादरायणस्य त्वेवं ज्ञानादेव सर्वपुरुषार्थप्राप्तिरित्येवं मतम् | कुतः अधिकोपदेशात् अधिकस्य ज्ञानजन्यमोक्षे कर्माधीनातिशयस्य "ज्ञानादेव' इति (कौण्ठरव्य) श्रुतावुक्तत्वात् | किञ्च तद्दर्शनाच्च तस्य ज्ञानजन्यफले कर्मजन्यादिशयस्य राजसूयादिना (भविष्यत्पर्वणि) युधिष्ठिरादावुपलम्भाच्चेत्यर्थः | अत्र भगवन्मतं देवतानिष्ठज्ञानविषयम् | जैमिन्यादिमतं तदन्यमनुष्यनिष्ठज्ञानविषयम् | अतो न विरोध इति ज्ञेयम् |
९) ॐ तुल्यं तु दर्शनम् ॐ ||
ज्ञानिकर्म न ज्ञानेऽतिशयकृत् | किन्तु ज्ञानफल एव | कुतः यतो दर्शनं ज्ञानम् | तुल्यं तु कमर्करणाकरणयोः सममेव | अत इत्यर्थः |
|| २ || असार्वत्रिकाधिकरणम् ||
१०) ॐ असार्वत्रिकी ॐ ||
ज्ञानाधिकारिता सर्वजनस्थिता नेत्यर्थः |
११) ॐ विभागः शतवत् ॐ ||
विभागः केषाञ्चिज्ज्ञानाधिकारिता अन्येषां नेति विभागः | शतवत् परापरब्रह्माधिकदेवताशतस्यैव सोमाधिकारःनान्येषामिति विभागवत् "नवकोट्यो हि' इत्यादावुक्तत्वादित्यर्थः |
१२) ॐ अध्ययनमात्रवतः ॐ ||
यथाशक्ति सर्ववेदाध्ययनवतो ब्रह्मविद्याधिकारिता नान्यस्येत्यर्थः |
|| ३ || अविशेषाधिकरणम् ||
१३) ॐ नाविशेषात् ॐ ||
देवादीनां ज्ञानाधिकारिता | अविशेषात् साम्यात् | न | किन्तु तारतम्यादिनेत्यर्थः |
|| ४ || स्तुत्यधिकरणम् ||
१४) ॐ स्तुतयेऽनुमतिर्वा ॐ ||
ज्ञानिनः सदसत्प्रवृत्त्योर्विशेषोऽस्त्येव | कुतः यतः यथेष्याचारो ज्ञानी मुच्यत एवेति ज्ञानिस्तुतय एव "येन स्यात्केन स्यात्' इत्युच्यते | अनुमतिर्वा ज्ञानिनां यथेष्ठाचारेऽभ्यनुज्ञामात्रं वा न त्वत्र यथेष्चारविधिरत इत्यर्थः |
१५) ॐ कामकारेणचैके ॐ ||
एके शाखिनः | कामकारेण च यथेष्याचारेणापि ज्ञानिनां मोक्षं "कामचाराः' इति (सामशाखा) श्रुतौ पठन्ति | अतो न ज्ञानिनः सदसत्प्रवृत्त्योर्मोक्षहानिः | किन्तु फले विशेषमात्रमस्तीत्यर्थः |
१६) ॐ उपमर्दञ्च ॐ ||
चशब्दोऽप्यर्थः | यदा ज्ञानिनः प्रारब्धकर्मणोऽपि किचिद्भुक्तस्य ज्ञानेनोपमर्दं ईषत्फलह्रासम् | "ओमित्युच्चार्य' इति (तुर) श्रुतावेके शाखिन; पठन्ति | तदा ज्ञानोत्तरकालीनासत्कर्म न मोक्षप्रतिबन्धकमिति किं वर्णनीयमित्यर्थः |
१७) ॐ ऊर्ध्वरेतस्सु च शब्दे हि ॐ ||
कामचाराणामपि ज्ञानिनां मुक्त्यधिकारवत् कामचाराणां जिज्ञासूनां न ज्ञानाधिकारः | कुतः हि यस्मात् | शब्दे य इममिति (माठर) श्रुतावूर्ध्वरेतस्त्वादिगुणवत्स्वेव ज्ञानोपदेशो विहितः | तस्मादित्यर्थः |
१८) ॐ परामर्शं जैमिनिरचोदना चापवदति हि ॐ ||
जैमिनिः परामर्शं "येन स्यात्' इति वाक्ये प्रातरुत्थायेत्यादिश्रुत्युक्तसदाचारस्यैव ग्रहणमभ्युपेत्यात्र सदाचारस्यैव स्वेच्छया नियमेनाचरणं प्रतिपाद्यम् | न तु निषिद्धस्य करणमिति मन्यते | कुतः हि यस्मात् | अचोदना अनिषिद्धं ज्ञानिना कार्यमिति विध्यभावः अपवदति च प्रत्युत "ब्रह्मणो न हन्तव्यः' इति श्रुतिः विकर्म निषेधति च इति तस्मादित्यर्थः |
१९) ॐ अनुष्ठेयं बादरायणः साम्यश्रुतेः ॐ ||
बादरायणः भगवान् बादरायणस्तु | अनुष्ठेयं स्वेच्छया श्रुत्याद्युक्तानुष्ठानयोग्यकिञ्चित्कर्माचरणाभ्यनुज्ञानमेव "येन स्यात्' इति (बृ।५-१-१) श्रुतेरर्थः | न तु सवर्कर्मकरणाय यथेष्ठाचारविधिरेवेति मन्यते  | कुतः साम्यश्रुतेः केनापि प्रकारेण प्रवृत्तावपि "ईदृश एव' इति ज्ञानिनः साम्योक्तेः |
२०) ॐ विधिर्वा धारणवत्^ॐ ||
यथा वेदधारणविधेः त्रैवर्णिकाधिकारिकत्वमेव न तु सर्वाधिकारिकत्वम् | तथा विधिः ज्ञानिनामेव "येन स्यात्' इति (बृ।५-१-१) स्वेच्छाचारविधिः न त्वज्ञानिनामित्यर्थः | वाशब्दः प्रगुक्तपक्षद्वयात् अस्य पक्षान्तरत्वद्योतकः |
२१) ॐ स्तुतिमात्रमुपादानादिति चेन्नापूर्वत्वत् ॐ ||
"केन स्यात्' इति वाक्यं पूवरोक्तस्तुतिरेव न स्वेच्छाचरणविधिः | कुत; उपादानात् ज्ञानिभिरपि "सन्ध्यामुपासीत' इत्यादि साधारणविधिस्यीकारादिति चेन्न | कुतः अपूर्वत्वात् अशब्दवाच्यपरमात्माधीनत्वादित्यर्थः | तथा च ज्ञानिनः स्वेच्छाचरणविधेरप्यभावे सर्वविध्यतिदूरत्वप्रसङ्गेन परमात्माधीनत्वं न स्यादिति भावः |
२२) ॐ भावशब्दाच्च ॐ ||
भावः इच्छाभावशब्दघटित "यथा विधानम्' इति (तुर) श्रुतेश्च "केन स्यात्' इत्ययं कामचारविधिरित्यर्थः |
२३) ॐ पारिप्लवार्था इति चेन्न विशेषितत्वात् ॐ ||
नियमेन सर्वधर्माचरणविधिपक्षस्यानुष्ठेयानां मध्ये स्वेच्छया कतिपयधर्माचरणाभ्यनुज्ञानपक्षस्य स्वेच्छाचरणविधिपक्षस्य च परस्परविरुद्धत्वात् | "येन स्यात्' इत्यादयः पारिप्लवाथराः अव्यवस्थितार्थका इति चेन्न | कुतः विशेषितत्वात् "त्रेधाहि ज्ञानिनः' इति (गौपवन) श्रुतौ ज्ञानिनां विधिनियतादिपदैः विशेषितत्वेन तेषामनेकप्रकारत्वस्योक्तत्वादित्यर्थः |
२४) ॐ तथा चैकवाक्योपबन्धात् ॐ ||
उक्तपक्षत्रयानुसारिवाक्यानां अधिकारिभेदमाश्रित्याविरोधेनैकवाक्यतायाः युक्तत्वात् | तथा च श्रुतीनामेकवाक्यत्वे सिद्धे "येन स्यात्' इति वाक्यस्यापि एकवाक्योपबन्धात् अधिकारिभेदेन व्यवस्थितार्थकत्वोपपत्तेः न पारिप्लवार्थत्वमित्यर्थः | तथा च जैमिनिमतं मनुष्यज्ञानविषयम् | व्यासमतं देवताविषयम् | "विधिर्वा' इतिमतं विधिवेत्तृत्तिषयमिति न विरोध इति भावः |
२५) ॐ अत एव चाग्नीन्धनाद्यनपेक्ष ॐ ||
ज्ञानस्य मोक्षसाधनत्वे अग्नीन्धनाद्यनपेक्षा अग्निहोदिसत्कर्मसापेक्षितत्वं नास्ति | कुतः अत एव कामचाराणामपि मोक्षस्य प्रमाणसिद्धत्वादित्यर्थः |
२६) ॐ सर्वापेक्षा च यज्ञादिश्रुतेरश्ववत् ॐ ||
अश्ववत् यथा गतिसाधनाश्वादयः गतिनिष्पत्यर्थमेवापेक्ष्यन्ते न तत्फलं ग्रामादिप्राप्त्यर्थम् | तथा मोक्षसाधनज्ञानोत्पत्तावेव | सर्वापेक्षा सर्वधर्मापेक्षा | न तु ज्ञानफलमोक्षेऽपि | कुतः यज्ञादिश्रुतेः "विविदिषन्ति यज्ञेन' इति (बृ।६-४-२२) |
२७) ॐ शमदमाद्युपेतः स्यात्तथापि तु तद्विधेस्तदङ्गतया तेषामवश्यानुष्ठेयत्वात् ॐ ||
यद्यपि ज्ञानेनैव मोक्षो नियतः | तथापि ज्ञानी शमदमाद्युपेतः स्यात् शमदमादियुक्तो भीवेत् | कुतः तद्विधेः "आचार्यात्' इति (माठर) श्रुत्या तस्या ज्ञानिनः शमदमादेः विधानात् | तथापि न ज्ञानिनः शमदमादिवैयर्थ्यम् | कुतः तदङ्गतया ज्ञानाङ्गतया ज्ञानफलोपकर्यमतस्तेषां शमदमादीनामवश्यानुष्ठेयत्वात् अवश्यमनुष्ठानार्हत्वात् | तुशब्दः शमदमादेः पूर्णफलाथर्त्वं सूचयति |
२८) ॐ सर्वान्नानुमतिश्च प्राणात्यये तद्दशर्नात् ॐ ||
चशब्द एवार्थे | ज्ञानिनः सर्वान्नानुमतिः "यदि ह वा अप्येवं वित्' इति निषिद्धानिषिद्धसर्वभक्षणस्याभ्यनुज्ञानश्रुतिः | प्राणात्यये प्राणत्यागकालविषयैव न तु सर्वकालविषया कुत तद्दर्शनात् तस्मिन्नर्थे " न वा अजीविष्यम्' इति (छां।१-१०-४) श्रुतेः तदर्थरूपलिङ्गदर्शनाच्चेत्यर्थः |
२९) ॐ अबाधाच्च ॐ ||
ज्ञानिनां निषिद्धाकरणे बादकाभावाच्च निषिद्धं न कार्यमित्यर्थः |
३०) ॐ अपि स्मर्यते ॐ ||
तत्करणेऽल्पफलता च "अतीत' इत्यादिना (हरिवंशेषु) कृष्णादिभिः स्मतिभिः निषिद्धं न कार्यमिति स्मर्यते च | अतोऽपि न निषिद्धं ज्ञानिभिः कार्यमित्यर्थः |
३१) ॐ शब्दश्चातोऽकामचारे ॐ ||
चो यतः | अकामचारे निषिद्धकर्मभावे | शब्दः "स य एतदेवं वित्' इति (कौण्डिन्य) श्रुतिरस्ति | अतोऽपि न निषिद्धं ज्ञानिना कार्यमित्यर्थः |
३२) ॐ विहितत्वाच्चश्रमकर्मापि ॐ ||
चः कारणसमुच्चये | अपिः वर्णाश्रमधर्मसमुच्चये | ज्ञानिना न केवलं निषिद्धमकार्यम् | किन्तत्वाश्रमधर्मोऽपि वर्णाश्रमोचितकमरापि सम्पूर्णफलार्थं कार्यम् | कुतः विहितत्वात् "पश्यन्नपि' इति (कौषारव) श्रुतिविहितत्वादित्यर्थः |
३३) ॐ सहकारित्वेन च ॐ ||
ज्ञानिना सम्पूर्णफलसिद्धयै सत्कर्म कार्यमेव | कुतः "यथा राज्ञाः' इति (कमठ) श्रुतौ ज्ञोक्षफलातिशयकर्मणो ज्ञानसहकारित्वेनोक्तत्वाच्चेत्यर्थः |
|| ५ || उभयलिङ्गाधिकरणम् ||
३४) ॐ सर्वथाऽपि तु त एवोभयलिङ्गात् ॐ ||
सर्वथापि देशकालगुरूपदेशाद्यनेकसाधनसम्पत्तावपि ये ज्ञानयोग्याः त एव ज्ञानमाप्नुवन्ति | नायोग्याः | कुतः उभयलिङ्गात् | उभयोः योग्यायोग्ययोः इन्द्रविरोचनयोः | विरिञ्चोपदेशसाम्येऽपि सम्यग्विपरीतज्ञानप्राप्तिरूपज्ञापकादेवेत्यर्थः |
३५) ॐ अनभिभवं च दर्शयति ॐ ||
चो यतः | "दैवीमेव' इति श्रतिः | न केवलं योग्यायोग्यस्वरूपं दर्शयति | किन्त्वनभिभवं च स्वभावतिरस्काराभिभवञ्च | दर्शयति प्रतिपादयति | अतो नायोग्यानां ज्ञानप्राप्तिरित्यर्थः |
३६) ॐ अन्तरा चापि तु तद्दृष्येः ॐ ||
चशब्दोऽवधारणे | तुशब्दो विशेषार्थः |अन्तरा सम्यग्ज्ञानविपरीतज्ञानयोः मध्ये | स्थितानां नित्यसंसारिणामपि मिश्रस्वभावानभिभव एव | कुतः तद्दृष्येः तेषां तस्मिन् मिश्रज्ञान एव तस्योदाहृतस्य दृष्येर्दर्शनादित्यर्थः |
३७) ॐ अपि स्मर्यते ॐ ||
कृष्णादिभिः (गीतायां) स्वभावानभिभवः "असुराः' इति (स्कान्दे) स्मर्यते च | अतोऽपि देवदानवमानवस्वभावानां नाभिभव इत्यर्थः |
३८) ॐ विशेषानुग्रहं ॐ ||
चशब्दो युक्तिसमुच्चये | यतः "ऋण्वे वी' (ऋ।६-४७-१६) इति श्रुतेः देवेषु परमेश्वरस्य विशेषानुग्रहञ्च दर्शयति प्रतिपादयति | अतो देवानामेव सम्यक् ज्ञानतत्फले नान्येषामित्यर्थः |
३९) ॐ अतस्त्वितरञ्ज्यये लिङ्गाच्च ॐ ||
तुशब्दोऽवधारणे | अतो देवभागादसुरभागस्य कदाप्यूनत्वाभावात् | इतरत् असुरवृन्दमेव | अतो देवभागाज्ज्यायः बहुलम् | कुतः लिङ्गात् "तस्मान्न जनतामियात्' इति (बृ।३-३-१०) जनसङ्घप्रवेशनिषेधोक्त्यन्यथाऽनुपपत्तिरूपलिङ्गात् | चशब्दसूचित "ततः कनीयसा' इति (बृ।३-३-१) श्रुतेश्चेत्यर्थः |
४०) ॐ तद्भूतस्य तु तद्भावो जैमिनेरपि नियमातद्रूपाभावेभ्यः ॐ ||
तद्भूतस्य तु देवभूतस्यैव | तद्भावः देवताभावः एवमसुरस्यैवासुरभावः जैमिनेराचार्यस्यापि सिद्ध एव | कुतः नियमातद्रूपाभावेभ्यः नासुरा इति चशब्दसूचितश्रुतेः "यो यद्रूपः' इति अतद्रूपशब्दोक्तान्यस्यान्यरूपत्वाभावश्रुतेः | अभावः अभूतिः | देवासुराणाम् | "ते भूतिः' इति (ऐ।आ।२-१-८) इति भावशब्दितश्रुतेरित्यर्थः |
|| ६ || आधिकारिकाधिकरणम् ||
४१) ॐ न चाधिकारिकमपि पतनानुमानात्तदयोगात् ॐ ||
चशब्दः ज्ञानार्थिनां अयोग्याकाङ्क्षावर्जनरूपेतिकर्तव्यतान्तरसूचक; | आधिकारिकमपि देवतापदमपीतरैर्नाकङ्क्ष्यम् | भगवदैश्वर्यादिकं तु सुतरामिति सूचयितुमपिशब्दः | कुतः पतनानुमानात् अयोग्येच्छात्वतः पतनस्य स्मार्तयुक्तिसिद्धत्वात् | अत एव तदयोगात् अयोग्याकाङ्क्षाया कर्तुमयुक्तत्वादित्यर्थः |
४२) ॐ उपपूर्वमपीत्येके भावशमनवत्तदुक्तम् ॐ ||
भावशमनवत् भावे चित्तष शमनं भगवन्निष्ठा येषां ते भावशमनाः ऋषयः तत्पदं यथा नाकाङ्क्ष्यम् | किमुत सुतरां देवादिपदमिति सूचयितुमपिशब्दः | इत्येके शाखिनः मन्यन्ते | कुतः यतो ज्ञानार्थिनां यथेतीन्द्रद्युम्नश्रुतौ | तदुक्तं तथोक्तम् | अत इत्यर्थः |
२३) ॐ बहिस्तूभयथाऽपि स्मृतेराचाराच्च ॐ ||
बहिस्तु देवादिपदेभ्योऽन्यत्र | ज्ञाने भक्त्यादिविषये | उभयथाऽप्याकाङ्क्षायां अनाकाङ्क्षायामपि न दोषः | कुतः देवर्षिरिति स्मृतेराचाराच्च नानात्वमिति शुभाचारविधायकशब्दाच्चेत्यर्थः |
|| ७ || फलश्रुत्यधिकरणम् ||
४४) ॐ स्वामिन; फलश्रुतेरित्यात्रेयः ॐ ||
समुदायविवक्षया स्वामिन इत्येकवचनम् | तथा च स्वामिनां देवानामेव | ज्ञानफलं भवति न प्रजानाम् | कस्मात् तेषामेव ज्ञानस्वामित्वात् "यदु किञ्च' इति (माध्यान्दिन) तेषामेव फलश्रुतेश्चेत्येवमात्रेयाचार्यो मन्यत इत्यर्थः |
४५) ॐ आर्त्विज्यमित्यौडुलोमिस्तस्महि परिक्रियते ॐ ||
हि यस्मात् | तस्मै प्रजार्थं देवैः परिक्रियते प्रजाद्वारा ज्ञानं सम्पाद्यते | तस्मादार्त्विज्यं आत्विर्ज्यमिवेति शेषः | ऋत्विजां यज्ञफलमिव प्रजानामप्यल्पज्ञानफलमस्तीत्यौडुलोमिराजार्यो मन्यत इत्यर्थः |
४६) ॐ सहकायर्न्तरविधिः पक्षेण तृतीयं तद्वतो विध्यादिवत् ॐ ||
तद्वतो प्रजावतो राज्ञः, विश्यवतो गुरोश्च | विध्यादिवत् विधानफलयोरिव | यथा प्रजानां शिष्याणां पालनव्याख्यानयोः राजगुरुसहकारित्वेन विधानं फलञ्च तयोरेव मुख्यतया स्वविहितज्ञानदाने प्रजानां सहकार्यन्तरविधिः देवैरनुग्राह्यरूपविशेषसहकार्यन्तरत्वेन करणम् | पक्षेणपक्षत्वेन | तृतीयं आत्रेयौडुलोमिपक्षापेक्षया तृतीयः | अयमेव बादरायणीयपक्ष इत्यर्थः |
|| ८ || कृत्स्नभावाधिकरणम् ||
४७) ॐ कृत्स्नभावात्तु गृहिणोपसंहारः ॐ ||
यतः "कुटुम्बे' इति (छां।८-१५-१) श्रुतौ गृहिणो गृहस्थस्यैव मोक्षफलोक्त्या पर्यवस्यति | कृत्स्नभावात सम्पूर्णगृहस्थधर्मवतो देवानपेक्ष्यैव | अतः श्रुत्यविरोधाच्च यतेरेव सर्वाश्रमिषूत्तमत्वमित्यर्थः |
४८) ॐ मौनवदितरेषामप्युपदेशात् ॐ ||
मौनवत् यतित्वस्येव | इतरेषशं अन्याश्रमधर्माणामपि | उपदेशात् "देवा एव ब्रह्मचारिणः' इति (कौण्ठरव्य) श्रुतावुक्तत्वात् | सर्वाश्रमिभ्यो देवानामुत्तमत्वमित्यर्थः |
|| ९ || अन्वयाधिकरणम् ||
४९) ॐ अनाविष्कुर्वन्नन्वयात् ॐ ||
गुरुः अनाविष्कुर्वन्सभादिषु आविष्कारमकुर्वन्नेव | शिष्येभ्यो विद्यामुपदिशेत् | कुतः अन्वयात् अयोग्यानामपि ज्ञानप्राप्त्या अतिप्रसङ्गरूपयुक्तेरित्यर्थः |
|| १० || ऐहिकाधिकरणम् ||
५०) ॐ ऐहिकमप्रस्तुतप्रतिबन्धे तद्दर्शनात् ॐ ||
अप्रस्तुतप्रतिबन्धप्रस्तुतप्रतिबन्धशब्दोक्तप्रारब्धकर्माभावे | अपरोक्षज्ञानमैहिकं श्रवणादीनां सम्पूर्तिजन्मन्येव भवति | प्रतिबन्धे तु जन्मान्तरे भवति | कुतः तद्दर्शनात् "श्रुत्वा' इति (सौपर्ण) श्रुतौ तथा प्रतिपादनादित्यर्थः |
|| ११ || मुक्तिफलाधिकरणम् ||
५१) ॐ एवं मुक्तिफलानियमस्तदवस्थावधृतेस्तदवस्थावधृतेः ॐ ||
एवं यथा ज्ञानेऽनियमः तथा मुक्तिफलानियमः | मोक्षाख्यफलेऽपि ज्ञानिनः तच्छरीरपातानन्तरमेव मोक्ष इति नियमो नास्ति | किन्तु असति प्रारब्धे तद्देहपातानन्तरमेव | सति तु तद्देहान्तरावसाने मोक्षो भवति | ननु कुत एवं कल्प्यत इत्यत उक्तम् | तदिति | तस्यां ब्रह्मसंस्थो इति श्रतौ तस्मिन् ब्रह्मणि अवस्थितस्य | तज्ज्ञानिन इति यावत् | अवधृतेः अमृतत्वमेत्येवेति मोक्षफलावधारणादित्यर्थः | अतः प्रतिबन्धकल्पनेति भावः | उक्तस्य सर्वस्यैतदध्यायार्थस्य प्रसिद्धत्वसूचनार्था द्विरुक्तिः |
इति श्रीजगन्नाथयतिकृतायां सूत्रदीपिकायां तृतीयाध्यायस्य चतुर्थः पादः ||
## चतुर्थाध्यायः 
|| १ || वाङ्मनसाधिकरणम् ||  ||
ॐ वाङ्मनसि दर्शनाच्चशब्दाच्च ॐ ||
वाक् वागभिमानिन्युमापदगृहीता वारुणी सौपर्णी च | मनसि मनोऽभिमानिरुद्रशब्दितशेषे गरुडे च विलीयते | कुतः वाचो मनोऽधीनत्वादिति शेषः | तत्कथम् | दर्शनात् तस्य प्रत्यक्षसिद्धत्वात् | किञ्च शब्दाच्च तथा श्रुतेश्चेत्यर्थः |
२) ॐ अत एव च सर्वाण्यनु ॐ ||
चशब्दोऽप्यर्थः | सर्वाणि दैवतान्यपि | अनु यथाऽनुकूलम् | स्वस्वयाग्येषु देवेषु लीयन्ते | कुतः अत एव "अग्नौ' इति (गौपवन) श्रुतेरेवेत्यर्थः |
|| २ || मनःप्राणाधिकरणम् ||
३) ॐ तन्मन; प्राण उत्तरात् ॐ ||
तन्मनः पूर्वोक्तमनोऽभिमानी शेषः सुपर्णश्च | प्राणे तच्छब्दितचतुर्मुखे | लीयते | कुतः उत्तरात् "मनः प्राणे' (छां।६-१५-१) इत्युत्तरवाक्यादित्यर्थः |
|| ३ || अध्यक्षाधिकरणम् ||
४) ॐ सोऽध्यक्षे तदुपगमादिभ्यः ॐ ||
सः चतुर्मुखः अध्यक्षे अधिपतौ परमात्मनि लीयते | कुतः तदुपगमादिभ्यः परमात्मप्राप्त्यादिप्रतिपादकेभ्यः "सर्व' इत्यादिश्रुत्यादिभ्यः इत्यर्थः |
|| ४ || भूताधिकरणम् ||
५) ॐ भूतेषु तच्छतेः ॐ ||
विशिष्योक्तेभ्योऽन्येभ्यो देवाः | भूतेषु पञ्चभूतेषु | लीयन्ते | कुतः तच्छतेः "भूतेषु देवाः' इति (बृहत्) श्रुतेश्चेत्यर्थः |
|| नैकस्मिन् दर्शयतो हि ॐ ||
नैकस्मिन् अग्वावेव सर्वे देवा न लीयन्ते | किन्तु यथायोगं सर्वभूतेषु | कुतः हि यस्मात् दर्शयतः "पृथिव्यामृभवः' इति "ऋभवः पृथिव्यामिति' महोपनिपच्चतुर्वेदशिखे च तथा प्रतिपादयतः | तस्मादित्यर्थः |
|| ६ || समनाधिकरणम् ||
७) ॐ समना चासृत्युपक्रमादमृतत्वञ्चानुपोष्य ॐ ||
आद्यश्चो नञः समाकर्षणार्थः | "द्वौवावेति' श्रुतिसमुच्चयो द्वितीयः | तथा च लक्ष्मीर्न लीयते | कुतः यतस्तस्याः अनुपेष्य परमात्मानमनुपास्यैव | अमृतत्वं नित्यमुक्तत्वम् | तत्कुतः | असृथ्युपक्रमात् कदाऽपि संसारोपक्रमाभावात् | सोऽपि कुतः यतः समना देशतः कालतः समो ना परमपुरुषो यस्याः सा समना तस्मादित्यर्थः |
८) ॐ सूक्ष्मं प्रमरणतश्च तथोपलब्धेः ॐ ||
प्रकृतेरपि सूक्ष्मं ब्रह्म प्रमाणतः ज्ञानान३न्दादिगुरपरिमाणतश्चाधिकम् | कुतः तथोपलब्धेः "सर्वत' इति (तरश्रु) तथा श्रुतेः | अतोऽपि प्रकृतेः न ब्रह्म साम्यमित्यर्थः |
१०) ॐ नोपमर्देनातः ॐ ||
अतः साम्यतदभावयोः साधितत्वात् |
नोपमर्देन स्वातन्तादिगुणाबाधेन | प्रकृतेः परमात्मना नित्यमुक्तत्वादिनैवसाम्यमित्यर्थः |
११) ॐ अस्यैव चोपपत्तेरूष्मा ॐ ||
ऊष्मावत्वानूष्मावत्वप्रतिपादिका "द्विधा हीदम्' इति (सौपर्ण) श्रुतिरप्यस्यैव किञ्चित्साम्यरूपार्थस्यैवोपपत्तेः घटनायोपपादिका भवतीत्यथर्ः |
१२) ॐ प्रतिषेधादिति चेन्न शारीरात् ॐ ||
प्रतिषेधात् ईश्वरस्यान्यसाम्यप्रतिषेधात् | प्रकृतेः देशकालव्याप्त्यादिनापि परमात्मसाम्यं नेति चेन्न | कुतः यतः शारीरात् जीवेनैवेश्वरस्य साम्यं प्रतिषिध्यते न प्रकृतितः | अत इत्यथर्ः |
१३) ॐ स्पष्यो ह्येकेषाम् ॐ ||
हि यस्मात् | एकेषां शाखासु प्रकृतेः अथेति (माध्यन्दिन) समाऽसमत्ववादः स्पष्योऽस्ति तस्मादित्यर्थः |
१४) ॐ स्मर्यते च ॐ ||
कृष्णादिभिरुक्तार्थे मत्स्य इति (वाराहे) स्मर्यते चेत्यर्थः |
|| ७ || पराधिकरणम् ||
१५) ॐ तानि परे तथाह्याह ॐ ||
तानि सर्वाणि दैवतानि चतुर्मुखद्वारा | परे परमात्मनि | लीयन्ते | कुतः हि यस्मात् तथाऽऽह सर्व इति (कौषारव) श्रुतिः तथाऽऽह तस्मादित्यर्थः |
|| ८ || अविभागाधिकरणम् ||
१६) ॐ अविभागो वचनात् ॐ ||
भगवदिच्छातद्भक्तेच्छानाम् | अविभागो विषयैक्यम् | न तु विरोधः | कुतः वचनात् "एते देवाः" इति (गौपवन) श्रुतेरित्यर्थः |
|| तदोकोऽधिकरणम् ||
१७) ॐ तदोकोऽग्रज्वलनं तत्प्रकाशितद्वारो विद्यासामर्थ्यात्तच्छेषगत्यनुस्मृतियोगाच्च हार्दानुगृहीतः शताधिकया ॐ ||
तस्मिन्नुत्क्रान्तिकाले | तदोकोऽग्रज्वलनं तस्य परमात्मनः ओकसः आश्रयभूतस्य हृदयस्याग्रे ज्वलनं भवति | अथ तत्प्रकाशितद्वारः तेन प्रकाशेन विद्योतितमार्गः सन् | देहाज्जीव उत्क्रामति | ननु कथमेतद्युज्यते | विद्यासामर्थ्यात् ज्ञानसामर्थ्यात् | तच्छेषगत्यनुस्मृतियोगाच्च विद्याङ्गप्राप्यस्मरणसाहित्याच्च | किञ्च हार्दानुगृहीतः हृदयस्थभगवदनुगृहीतः सन् याति | कया शताधिकया सुषुम्नानाड्येत्यर्थः |
१८) ॐ रश्म्यनुसारी ॐ ||
रश्म्यनुसारी अन्तःस्थितादित्यप्रकाशानुसारी सन् जीवो निष्कामतीत्यर्थः |
१९) ॐ निशि नेति चेन्न सम्बन्धात् ॐ ||
ननु निशि आदित्यरश्मीनामभावात् | ज्ञानिनः उत्क्रमणं | नेति चेन्न न स्यादिति चेन्न | कुतः सम्बन्धात् सूर्यरश्मीनां सवर्दा सम्बन्धादित्यर्थः |
२०) ॐ यावद्देहभावित्वाद्दर्शयति ॐ ||
यावद्देहभावित्वात् रश्मिसम्बन्धस्य यावच्छरीरभावित्वात् | रात्रावपि ज्ञानिनः उत्क्रमणं युक्तम् | कुतः दर्शयति चो यतः | दर्शयति "संसृष्या' इति (माध्यन्दिनायन) श्रुतिः तथा प्रतिपादयति अत इत्यर्थः |
२१) ॐ अतश्चायनेऽपि हि दक्षिते ॐ ||
चशब्दः प्रतिज्ञाद्वयसमुच्चये | अपि दक्षिणे मरणादिति स्मृतिसत्वेऽपि | दक्षिणे अयने दक्षिणायनकाले | ज्ञानिनः उत्क्रान्तिर्युक्ता | कुतः अतः सौररश्मिसहस्रनाडीसम्बन्धस्य तदापि सत्वात् | हि यतः | एवं अतः दक्षिणायनदृष्यान्तेन रात्रावुत्क्रान्त्यभावो न वाच्य इत्यर्थः |
|| १० || योग्यधिकरणम् ||
२२) ॐ योगिनः प्रति स्मर्येते स्मार्ते चैते ॐ ||
चो यतः | एते ब्रह्मचन्द्रगती | योगिनः प्रति ज्ञानकर्मयोगिनः प्रति | स्मर्येते स्मृत्या उच्येते | स्मार्ते च स्वानुस्मतिसाध्ये च | गतीत्यादिना (अध्यात्मे) स्मर्येते | अतस्तयोर्न केवलं कालादिकतत्वमित्यर्थः |
इति श्रीजगन्नाथयतिकृतायां सूत्रदीपिकायां चतुर्थाध्यायस्य द्वितीयः पादः ||
|| १ || अर्चिराद्यधिकरणम् ||
१) ॐ अर्चिरादिना तत्प्रथितेः ॐ ||
उत्क्रान्तो ज्ञानी अचिर्रादिना मार्गेण गच्छति | कुतः तत्प्रथितेःप्रस्य "तेऽचिर्षमभिसम्भवन्ति' इति (छां।५-१०-१) श्रुतौ तस्यार्थस्य प्रसिद्धत्वादित्यर्थः |
|| २ || वायुशब्दाधिकरणम् ||
२) ॐ वायुशब्दादविशेषविशेषाभ्याम् ॐ ||
अविशेषविशेषाभ्यां वायोः प्राप्यत्वश्रुतेः उभयपर्यालोचनया वायोः द्वितीयप्राप्यत्वमेवेत्यर्थः |
|| ३ || तटिदधिकरणम् ||
३) ॐ तटितोऽधि वरुणः सम्बन्धात् ॐ ||
तटितोऽधि तटित्प्राप्त्यनन्तरं वरुणः प्राप्यः | कुतः सम्बन्धात् वरुणस्य तटित उपरि सम्बन्धादित्यर्थः |
|| ४ || आतिवाहिकाधिकरणम् ||
४) ॐ आतिवाहिकस्तल्लिङ्गात् ॐ ||
पूर्वं द्वितीयप्राप्यत्वेनोक्तो वायुरातिवाहिक एव न मुख्यः | कुतः तल्लिङ्गात् | पूर्वप्राप्यत्ववायुशब्दात् | अर्चिषः स इति रपतद्धर्मादेरित्यर्थः |
५) ॐ उभयव्यामोहात्तत्सिद्धेः ॐ ||
सप्तम्यर्थे पञ्चमी | उभयव्यामोहात् पूर्वोक्तवायुरातिवाहिको मुख्यो वा उत्तरोक्तवायुरातिवाहिको मुख्यो वेति सन्देहे | तत्सिद्धेः तेन सिवस्पतित्वविशेषणेन तस्य उत्तरोक्तस्य वायोर्मुख्यत्वसिद्धः नानिर्णय इत्यर्थः |
|| ५ || वैद्युताधिकरणम् ||
६) ॐ वैद्युतेनैव ततस्तच्छतेः ॐ ||
ज्ञानी वैद्युतेनैव विद्युत्पतिना वायुनैव ब्रह्म गच्छति | न तु मध्ये ततः वायोरन्यः प्राप्योऽस्ति | कुतः तच्छतेः तस्य वायोरेव "स एनान् ब्रह्म गमयतीति' (छां।४-१५-६) ब्रह्मगमयितृत्वश्रुतेरित्यर्थः |
|| ६ || कार्याधिकरणम् ||
७) ॐ कार्यं बादरिरस्य गत्युपपत्तेः ॐ ||
कार्यं उत्पत्तिमच्चर्तुमुखाख्यं ब्रह्म | वायुर्गमयतीति स इति श्रुत्यर्थ इति बादरिराचार्यो मन्यते | कुतः अस्य चतुर्मुखस्यैव | गत्युपपत्तेः प्राप्यत्वोपपत्तेरित्यर्थः |
८) ॐ विशेषितत्वाच्च ॐ ||
यदीति (कौषारव) श्रुतौ प्राप्तव्यब्रह्मणश्चर्तुर्मुखपदेन विशेषितत्वाच्चोक्तं युक्तमित्यर्थः |
९) ॐ सामीप्यात्तु तद्वयपदेशः ॐ ||
यतस्तद्वयपदेशः "ब्रह्मवित्' इति (तै।२-१) परब्रह्मप्राप्तिश्रुतिः | सामीप्यात् चतुर्मुखं प्राप्याचिरेण परं प्राप्नोतीति कालसामीप्यादेव | तदनुसृत्यैव प्रवर्तते | अतो न तद्विरोध इत्यर्थः |
१०) ॐ कार्यात्यये तदध्यक्षेण सहातः परमभिदानात् ॐ ||
कायरात्यये महाप्रलये | तदध्यक्षेण सह कार्यस्वामिना चतुर्मुखेन सह | अतः चतुर्मुखात् | परं उत्तमं ब्रह्म | ज्ञानी गच्छति | अभिधानात् तथा श्रुतेरित्यर्थः |
११) ॐ स्मृतेश्च ॐ ||
ब्रहम्णेति स्मृतेर्विद्यमानत्वाच्च ज्ञानी चतुर्मुखेन सह परं प्रापनोतीति सिध्यतीत्यर्थः |
१२) ॐ परं जैमिनिर्मुख्यत्वात् ॐ ||
ज्ञानी परं ब्रह्मैव प्राप्नोति | न तु कार्यब्रह्म | कुतः मुख्यत्वात् ब्रह्मशब्दस्य परब्रह्मण्येव मुख्यत्वादिति जैमिनिराचार्यो मन्यत इत्यर्थः |
१३) ॐ दर्शनाच्च ॐ ||
ज्ञानी परं ब्रह्मैव गच्छति | कुतः तेन श्रवणादिभिः परब्रह्मण एव दृष्यत्वादित्यर्थः |
१४ ॐ न च कार्ये प्रतिपत्त्यभिसन्धिः ॐ ||
इतोऽपि ज्ञानिनः कार्यब्रह्मप्राप्तिरनुपन्ना | कुत; चो यतः | कायरे ब्रह्मणि विषये ज्ञानिनः प्रतिपत्त्यभिसन्धिः | प्रतिपविः उपास्ति; | अभिसन्धिः प्रप्नुवानीतीच्छा नास्ति | अत इत्यथर्ः || ८ ||
१५) ॐ अप्रतीकालम्बनान्नयतीति बादरायण उभयथा च दोषात्तत्क्रतुश्च ॐ ||
वायुरप्रतीकालम्बनान् व्याप्तोपासकानधिकारिणः नयति परं ब्रह्म गमयति | अन्यान् प्रतीकालम्बनान् प्रतीकशब्दितदेहान्त उपासकान् कार्यब्रह्म नयतीति ""स एनान्' इति (छां।४-१५-६) श्रुत्यर्थ इति बादराणाचार्यो मन्यते | कुतः उभयथा च दोषात् | एनां व्यवस्थामनङ्गीकृत्य सर्वेषां एकैकप्राप्त्यङ्गीकारे कार्यब्रह्मपरब्रह्मप्राप्त्यङ्गीकारे कार्यब्रह्मपरब्रह्मप्राप्तिपक्षद्वयोक्तदोषप्राप्तेः | ननु यत्प्राप्तुमभिवाञ्छिति तत्प्राप्नोतीति (पाद्म) वचनात्तत्तदिच्छामात्रेण तत्तत्प्राप्तिसम्भवान्नोक्तव्यवस्थाङ्गीकार्येत्यत आह | तत्क्रतुश्चेति | अनेन स यथा कामो भवति तत्क्रतुः भवतीत्यादि (बृ।६-४-५) श्रुतिः गृह्यते | चशब्दो यत इत्यथरे | यतः स यथेति श्रुतिः तत्तत्प्राप्तीच्छामात्रेण तत्तत्प्राप्तिं प्रतिषिध्य तज्ज्ञानोपासनापरोक्षैरेव तत्प्राप्तिं वक्ति | अतस्तत्तदिच्छामात्रेणैव न तत्प्राप्तिः यज्यते इत्यर्थः || ९ ||
१६) ॐ विशेषं च दर्शयति ॐ ||
चो यतः अन्तः प्रकाशा इति (चतुर्वेदशि) श्रुति; केचनाप्रतीकालम्बनाः केचन प्रतीकालम्बना इति विशेषं भेदं दर्शयति प्रतिपादयति | तस्माच्चोक्तं युक्तमित्यर्थः || १० ||
इति श्रीजगन्नाथयतिकृतायां सूत्रदीपिकायां चतुर्थाध्यायस्य तृतीयः पादः |
|| सम्पद्याधिकरणम् ||
१) ॐ सम्पद्याविहाय स्वेन शब्दात् ॐ ||
ज्ञानी सम्पद्य ब्रह्म प्राप्य | अविहाय ब्रह्मानतिक्रम्य | स्वेन आविभरूतस्वरूपेण अवस्थितः सन् भोगान् भुङ्क्ते | कुतः शब्दात् "स एवं वित्' इति (सौपर्ण) श्रुतेरित्यर्थः |
|| २ || मुक्ताधिकरणम् ||
२) ॐ मुक्तः प्रतिज्ञानात् ॐ ||
स तत्र पर्येतीति श्रुतौ मुक्त एवोच्यते | कुतः प्रतिज्ञानात् मुक्तादन्यस्य दिव्यभोगं प्रतिषिध्य "अहरहः' इति (बृहत्) श्रुतौ मुक्तस्यैव ब्रह्मप्राप्त्या दिव्यभोगोक्तेरित्यर्थः |
| ३ || आत्माधिकरणम् ||
३) ॐ अत्मा प्रकरणात् ॐ ||
परं ज्योतिः शब्देन आत्मा परमात्मैवोच्यते न सूर्यः | कुतः प्रकरणात् अस्य वाक्यस्य परमात्मप्रकरणत्वादित्यर्थः |
|| ४ || अविभागाधिकरणम् ||
४) ॐ अविभागेन दृष्यत्वात् ॐ ||
अविभागेन परमात्मभुक्तभोगान् | क्रमेणैव मुक्तैः भोगाः भुज्यन्ते | कुतः दृष्यत्वात् "यानेवाहम्' इति (चतुर्वेद शि) श्रुतेरित्यर्थः |
| ५ || ब्राह्माधिकरणम् ||
५) ॐ ब्राह्येण जैमिनिरुपन्यासादिभ्यः ॐ ||
ब्राह्मेण ब्रहम्सम्बन्धिदेहेनैव | मुक्तो भोगान् भुङिक्त | कुतः उपन्यासादिभ्यः ब्रह्मणेति (माध्यन्दिनायन) श्रुतेः | आदिपदोक्तादत्त इति स्मृतेः युक्तेश्चेति जैमिन्याचार्यो मन्यत इत्यर्थः |
६) ॐ चितिमात्रेण तदात्मकत्वादित्यौडुलोमिः ॐ ||
चितिमात्रेण ज्ञानैकस्वरूपदेहेन | मुक्तो भोगान्भुङ्क्ते | कुतः तदात्मकत्वात् | चिन्मात्रदेहस्यैव मुक्तस्वरूपत्वात् | तस्य च संसृत्यहेतुत्वादित्यौडुलोमिराचार्यो मन्त इत्यर्थः |
७) ॐ एवमप्युपन्यासात्पूर्वभावादविरोधं बादरायणः ॐ ||
एवं डुलोम्युक्तप्रकारस्य | उपन्यासात् "स वा एषः' इति (सौपर्ण) श्रुतावुक्तत्वात् | पूर्वभावात् पूर्वस्मिन् जैमिन्युक्तपक्षेऽपि भावात् प्रमाणसद्भावात् | अविरोधं पक्षद्वयस्याविरोधम् | बादरायणाचार्ये मन्यत इत्यर्थः |
|| ६ || सङ्कल्पाधिकरणम् ||
८) ॐ सङ्कल्पादेव च तच्छतेः ॐ ||
चो विरुद्धपक्षव्यावृत्त्यर्थः | सङ्कल्पादेव स्वेच्छानुसारेणैव मुक्ता भागान् भुञ्जते | कुतः तच्छतेः तस्मिन्नर्थे स यदीति (छां।८-२-१) श्रुतेरित्यर्थः ||
|| ७ || अनन्याधिपत्यधिकरणम् ||
९) ॐ अत एव चानन्याधिपतिः ॐ ||
चशब्दो विरुद्धशङ्काव्यावतर्कः | अनन्याधिपतिः मुक्तः स्वोत्तमस्वकीयान्याधिपतियुक्तो न | कुतः अत एव सत्यसङ्कल्पत्वादेवेत्यर्थः |
|| ८ || अभावाधिकरणम् ||
१०) ॐ अभावं बादरिराह ह्येवम् ॐ |
प्राकृतदेहाभावमङ्गीकृत्य चिन्मात्रदेहेन मुक्तस्य भोगोऽस्ति | एवं बादरिराचार्यो मन्यते | कुतः हि यस्मात् | अभावं प्राकृतशरीराभावम् | "अशरीरो वाव' इति (कौण्ठरव्य) श्रुतिराह | तस्मादित्यर्थः |
११) ॐ भावं जैमिनिविङ्कल्पाम्नात् ॐ ||
जैमिनिः मुक्तानां भावं चिन्मात्रतिरिक्तदेहसद्भावं मन्यते | कुतः विकल्पाम्नानात् विकल्पस्योभयविधदेहस्याम्नानात् | चितावाऽचिता (उद्दालक) श्रुत्या प्रतिपादनादित्यर्थः |
१२) ॐ द्वादशाहवदुभयविधं बादरायणोऽतः ॐ ||
बादरायणः उभयविधं प्राकृतदेहभावाभावाख्यम् | मतं स्वमतं मन्यते | कुतः अतः प्रमाणसद्भावात् | कथमेतद्युज्यते | द्वादशाहवत् यथा द्वादशाहात्कः क्रतुरहीनसत्रोभयात्मकः तथैवेत्यर्थः |
१३) ॐ तन्वभावे सन्ध्यवदुपपत्तेः ॐ ||
सन्ध्यवत् यथा स्वप्नावस्थायां बाह्यदेहाभावेऽपि भोगसम्बन्ध; तद्वन्मुक्तावपि | तन्वभावेऽपि प्राकृतदेहाभावेऽपि | उपपत्तेः भोगस्य युक्तत्वात् देहाभावपक्षो युज्यत इत्यर्थः |
१४) ॐ भावे जाग्रद्वत् ॐ ||जाग्रद्वत् यथा जाग्रदवस्थायाम् | देहसद्भावेऽपि गोगसम्भवः | तद्वन्मुक्तावपि | भावे प्राकृतदेहसद्भावेऽपि भोगो यज्यत इत्यर्थः |
१५) ॐ प्रदीपवदावेशस्तथा हि दर्शयति ॐ ||
प्रदीपवत् यथा प्रदीपस्य दीपिकादिप्रवेशः तद्गततैलादिभोगः कार्ष्ण्याद्यभोगश्च | तद्वन्मुक्तानामावेशः जडशरीरप्रवेशः | तत्र साधुभोगानुभवः दुःखाद्यननुभवश्चास्ति | कुतः हि यस्मात् | "तीणरो हि' इति (बृ।६-३-२२) श्रुतिः | तथा दर्शयति तथा प्रतिपादयति | तस्मादित्यर्थः |
१६) ॐ स्वाप्ययसम्पत्त्वयोरन्यतरापेक्षमाविष्कृतं हि ॐ ||
"स्वर्गे लोके' इति (कठ।१-१२) वाक्यं स्वाप्ययसम्पत्त्योरन्यरतरापेक्षं अन्यतरविषयः | कुतः हि यस्मात् | अस्य चात्र पिता अपि तेति (बृ।६-३-२२) श्रुत्या सुप्तिमुक्तिविषयत्वं आविष्कृतं प्रकटीकृतम् | तस्मादित्यर्थः |
|| ९ || जगद्वयापाराधिकरणम् ||
१७) ॐ जगद्वयापारवर्जम् ॐ ||
मुक्तः जगत्सृष्ययादिव्यापारवर्जं यथा भवति तथा सर्वान्कामानाप्नोतीत्यर्थः |
१८) ॐ प्रकरणादसन्निहितत्वाच्च ॐ ||
चशब्दः साध्यसमुच्चये | "सर्वान् कामान्' इति (ऐ।आ।२-५-४) श्रुतौ जीव उच्यते | कुतः प्रकरणात् अस्य वाक्यस्य जीवप्रकरणत्वात् | तथा च न तत्रासङ्कोचेन जीवस्य सर्वकामभोग उपयुज्यते | किन्तु सङ्कोचेनैव | कुतः असन्निहितत्वात् जीवानां जगद्वयापारसामर्थ्यविदूरत्वादित्यर्थः |
१९) ॐ प्रत्यक्षोपदेशादिति चेन्नाधिकारिकमण्डलस्थोक्तेः ॐ ||
मुक्तानां जागदैश्वर्यमस्तीत्यङ्गीकार्यम् | कुतः प्रत्यक्षोपदेशात् "ता योवेद' (तै।उ।१-५) इति श्रुत्या स्फुटं मुक्तस्याखिलदेवतापूज्यत्वस्य प्रतिपादनादिति चेन्न | कुतः आधिकारिकमण्डलस्थोक्तेः अत्र वाक्ये मुक्तहिरण्यगर्भस्यैव मुक्तस्वस्वाधिकारनियुक्तदेवतासमूहपूज्यत्वाभिधानादित्यर्थः |
२०) ॐ विकारावर्ति च तथाहि दर्शयति ॐ ||
चो नञोऽनुकर्षणार्थः | मुक्तानां विकारावर्ति | विकारं संसारमावर्तयतीति विकारावतिर् | संसारविषयकव्यापारो न | कुतः "इमम्' इति (छां।४-१५-६) श्रुति; तथा दर्शयति प्रतिपादयति तस्मादित्यर्थः |
|| १० || स्थित्यधिकरणम् ||
२१) ॐ स्थितिमाह दर्शयतश्चैवं प्रत्यक्षानुमाने ॐ ||
मुक्तस्य एकप्रकारेणैव अवस्थितिः न तु वृद्धिह्रासौ स्तः | कुत; यतः स एषः इत्यादि (जाबाल) श्रुतिः स्थितिमेकप्रकारेणैव अवस्थानमाह | न केवलमेतावत्किन्तु प्रत्यक्षानुमाने च ज्ञानिप्रत्यक्षकारणाभावलिङ्गे चैवं श्रुत्युक्तार्थम् | दर्शयतः ज्ञापयतः | अत इत्यर्थः |
२२) ॐ भोगमात्रसाम्यलिङ्गाच्च ॐ ||
अन्यत्राविशेषं विना भोगमात्रस्य विशेषे सत्यपि मुक्तस्य साम्यशब्दितैकप्रकारोक्तिरूपलिङ्गात् न भोगविशेषः तद्बद्धयादौ कारणमिति न मुक्तो वृद्धयादिमानित्यर्थः |
|| ११ || अनावृत्त्यधिकरणम् ||
२३) ॐ अनावृत्तिः शब्दादनावृत्तिः शब्दात् ॐ ||
मुक्तस्यानावृत्तिपुनरावृत्तिः नास्ति | कुतः शब्दात् "न च पुनरावर्तते' इति (छां।८-१५-१) श्रुतेरित्यर्थः | द्विरुक्तिरुक्तार्थस्यैवमेवेत्यवधारणार्था |
मन्मानसाम्बुजस्थेन हरिणा चेक्षयाञ्जसा |
भूतिदायकया कृष्णः प्रीयतां कमलालयः ||
इति श्रीमत्परमहंसपरिव्राजकाचार्याणां श्रीमद्रघुनाथतीर्थपुज्यपादानां शिष्येण जगन्नाथयतिना कृतायां ब्रह्मसूत्रदीपिकायां चतुर्थाध्यायस्य चतुर्थः पादः || ४ || ४ ||
