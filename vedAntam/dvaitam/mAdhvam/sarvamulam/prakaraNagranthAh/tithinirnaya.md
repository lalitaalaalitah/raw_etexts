## || श्रीमदानन्दतीर्थभगवत्पादाcआर्यविरcइतः तिथिनिर्णयः ||

## तिथिनिर्णयः  
विष्णुं विश्वेश्वरं नत्वा तदुपोषणशुद्धये । मूलग्रन्थानुसारेण क्रियते तिथिनिर्णयः ।।1।।  
भूश्रीभिन्नाकिचिन्त्यो नात् कल्यब्दात् कालवर्द्धितात् । गरुडध्येयवाक्याप्तं त्यक्तत्वा सौरं वृथाफलम् ।।2।।  
राश्याद्यं मद्ध्यमं कुर्यात् गोघ्नात् धीसूनुनागजाः । कलास्त्यक्त्वा ध्रुवं कुर्यात् देशाधारहरार्चकम् ।।3।।  
अनन्तवृद्धात् बौधाङ्गतुल्ये नेन्दुः शुकाहतात् । प्राज्ञाञ्जलिभृदाप्तोनस्तारशोभातिनाकिना ।।4।।  
दिनेभ्यो रागरागाप्तश्चन्द्राञ्चः स्यान्निभाहरात् । जगत्सेनाङ्गलब्धोनः श्रेष्ठचिन्त्योम्बुनार्चने ।।5।।  
लङ्कासाम्यादिरेखायाः पूर्वपश्चिमदेशयोः । ग्रहणां मध्यसंस्कारलिप्ता कणधनं क्रमात् ।।6।।  
पापघ्नादध्वसङ्ख्यानादर्कलब्धविलिप्तिकाः । अर्कदोर्ज्याफलाच्छुद्धा यथार्के तत्फला तथा ।।7।।  
अर्कदोर्ज्याफलाच्छुद्धात् यथार्के तत्फलात् तथा । गोघ्नदिव्यप्रजाभ्यां च विलिप्ताश्चन्दनाब्जयोः ।।8।।  
देशदोःशुद्धये दानक्ष्विष्णुद्यां स्युर्विलिप्तिकाः । उच्चं सूर्यस्य नियतं दृष्टा स्त्रीभागराशयः ।।9।।  
शरीरनुत् धीभवनः कथञ्चनो नलीजनो मानपटुः शुकालयः ।   
निरामयो धीःपथिको .... बुधोनरः सुप्तपरः कलाविराट् ।।10।।  
महाशरो दूरसरो धमीहरिः हसन्धुरो वेदनगः सुसङ्कुलः ।   
तमःखगः पारबलं रसाबलं धनाबलिः कारभृगुर्जगद्भगः ।।11।।  
इमाश्चतुर्विंशतिज्याः स्फुटत्वायार्कसोमयोः । चतुर्विंशतिवाक्यानि त्रिराशीनामिमान् विदुः ।।12।।  
शुभाङ्गपरिमाणेन यदि ज्यार्धं न पूर्यते । वर्तमानज्यया हित्वा मुरारिफलसङ्ग्रहः ।।13।।  
राशिचक्रं चतुष्पादयोजनोजनद्विपादयोः । अतीतानागतौ भागौ भुज इत्युच्यते बुधैः ।।14।।  
सोचोनार्काब्जयोर्द्दोर्ज्या गोसद्भ्यां वर्धिताः क्रमात् । अजलब्धकराः स्वस्वगोलयोः सऋणं धनम् ।।15।।  
तदेकदिनगा लिप्ता ग्रहाणां स्वस्वभुक्तयः । कल्यब्दौघो धेनुभवो युक्तः सौरैर्वृथाफलैः ।।16।।  
प्रभारत्नं धीसवनं गानस्थानं जनेन्धनम् । देहिनित्यं सुगप्रायं सावलोक्यं तटिद्वपुः ।।17।।  
नवभार्येति वाक्यानि ज्ञोनन्तोऋतुहारकः । तद्दौर्ज्यालिप्तिका भानौ युक्त्वा त्यक्त्वाथ गोलयोः ।।18।।  
अर्कपूज्यादिवाक्योक्ततदोर्विलिप्ताश्चरोदिताः । अर्कः पूज्यः सुधाकारो रतिक्रीडो नुतः प्रभुः ।।19।।  
अलङ्कृष्णो हितोद्देशो गतिभूतः स्मराजितः । शशिधातेति वाक्यानि ज्ञोनन्तोत्र तु हारकः ।।20।।  
तदेकदिनगा लिप्ता ग्रहाणां स्वस्वभुक्तयः । चरार्धात् स्वस्वभुक्तिघ्नादनन्ताङ्गहृताः कलाः ।।21।।  
देसान्तरदोर्विवरजसंस्कारविदिर्विधीयते मध्ये । चरदलसंस्कारविधिः स्फुटक्रियानन्तरं सद्भिः ।।22।।  
सद्भिः चन्द्रात् पूर्वोक्तसंस्कारकृतात् दिनपतिं त्यजेत् । शेषं षष्ट्या घटीभिस्तु विभज्याप्ता गता तिथिः ।।23।।  
वर्तमानद्वादशभिर्लिप्तिकाभिः हरेत् तिथिम् । गतास्तु नाडिका ज्ञेयाः शिष्टाः लिप्ताः प्रकीर्तिताः ।।24।।  
एकातिद्वादशीवृद्धौ नो चेद् वृद्धौ तु षोडश । द्व्येकलिप्ती समे ह्रासे चतुष्कादुत्तरं त्विदम् ।।2ै5।।  
अतिवृद्धावष्टयुगं वृद्धावष्ट समे चतुः । द्वयेकलिप्ती समे ह्रासे चतुष्कादुत्तरं त्विदम् ।।26।।  
उदयव्यापिनी दर्शा पौर्णमासी तु वाराहे इति विध्य ।   
मध्याह्नव्यापिनी श्रोणा उपोष्या विष्णुतत्परैः ।।27।।  
उपवासफलप्रेप्सुर्जह्यात् भुक्तचतुष्टयम् । पूर्वापरे तु सायाह्ने सायम्प्रातस्तु मध्यमे ।।28।।  
कलार्धं द्वादशीं दृष्ट्वा निशीथादूर्ध्वमेव तु । आमध्याह्नाः क्रियाः सर्वाः कर्तव्याः शम्भुशासनात् ।।29।।  
इति श्रीमदानन्दतीर्थभगवत्पादकृतः तिथिनिर्णयः  || श्रीक्ऱुष्णार्पणमस्तु ||
