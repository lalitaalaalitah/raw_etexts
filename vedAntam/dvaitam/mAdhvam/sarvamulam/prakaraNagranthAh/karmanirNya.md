##  श्रीमदानन्दतीर्थभगवत्पादाचार्यविरचितः कर्मनिर्णयः 
य इज्यते विधीशानशक्रपूर्वैस्सदा मखैः ।
रमाप्रणयिने तस्मै सर्वयज्ञभुजे नमः ।।
महानाम्नीनामुपसर्गानुपसृजत्ययं वै लोकः प्रथमा महानाम्यन्तरिक्षलोको द्वितीयासौ लोकस्तृतीया सवेभ्यो वा एष लोकेभ्यस्सन्निर्मितो
यत्षोळशी तद्यन् महानाम्नीनामुपसर्गानुपसृजति सर्वेभ्यः एवैनं तल्लोकेभ्यस्सन्निर्मिमीते सर्वेभ्यो लोकेभ्यस्सन्निर्मितेन षोळशिना राध्नोति य एवं
वेद ।।
महानाम्नीनामृचामुपसर्गा ये उपसर्जनभूतास्तानुपसृजति संयोजयति । महन्नाम यास्वृक्षु विद्यते ता महानाम्यः । परस्य ब्रह्मणो यन्नामेन्द्रादिकं
तन्महार्थत्वात् महत् । महद्धि तत्परं ब्रह्म । अशेषगुणपूर्तेः । तत्रैक आहुरगुणं ब्रह्मेति । न तद्युक्तं श्रुतियुक्तिविरोधात् । तथाहि श्रुतिः । सत्यं
ज्ञानमनन्तं ब्रह्म । विज्ञानमानन्दं ब्रह्म ।
यः सर्वज्ञः सर्वविद्यस्य ज्ञानमयं तपः ।
तस्मादेतद् ब्रह्म नामरूपमन्नं च जायते ।।
दिव्योह्यमूर्तः पुरुषः स बाह्याभ्यन्तरो ह्यजः ।
अप्राणो ह्यमनाः शुभ्रो ह्यक्षरात् परतः परः ।।
एतावानस्य महिमातो ज्यायांश्च पुरुषः । यो नः पिता जनिता यो विधाता धामानि वेद भुवनानि विश्वा ।
पूर्णमदः पूर्णमिदं पूर्णात् पूर्णमुदच्यते ।
पूर्णस्य पूर्णमादाय पूर्णमेवावशिष्यते ।।
सर्वकर्मा सर्वकामः सर्वगन्धः सर्वरसः । सर्वमिदमभ्यात्तोवाक्यनादरः । विष्णोर्नु कं वीर्याणि प्रवोचं यः पार्थिवानि विममे रजांसि । परो मात्रया
तन्वा वृधान न ते महित्वमन्वश्नुवन्ति । न ते विष्णो जायमानो न जातो देव महिम्नः परमं तमाप इत्यादिका ।।
युक्तिश्च । बुद्धिपूर्वं सर्वकर्तृत्वात् सर्वज्ञत्वादयो गुणा युक्ताः । कर्तृत्वात् सगुणं ब्रह्म पुरुषं पुरुषर्षभम् । इति भागवते । न च
एको देवः सर्वभूतेषु गूढः सर्वव्यापी सर्वभूतान्तरात्मा ।
कर्माध्यक्षः सर्वभूताधिवासः साक्षी चेताः केवलो निर्गुणश्च ।। इत्यादिविरोधः ।
सत्त्वादिगुणाभावोक्तेस्तत्र । अन्यथा एको देवस्सर्वभूतेषु गूढः इत्यादीनामपि गुणत्वात् स्वोक्तिविरोधः । न च निर्विशेषं नाम किञ्चिदस्ति ।
निर्विशेषत्वोक्तेरेव व्याहतत्वात् । निर्विशेषत्वेन विशिष्टं न वेत्युक्ते यद्यविशिष्टं तर्हि न विशेषनिराकरणं विशेषवत्त्वमेव भवति । यदि तेन
विशिष्टं स एव विशेष इति व्याहतिः । न च निर्विशेषत्वे किञ्चिन्मानम् । अशेषविशेषवचनानुभवयुक्तिविरोधश्च । न च मिथ्याविशेषवत् ।
व्याहतेः । मिथ्याविशेष इत्युक्ते ह्यसद्विशेष इत्येव भवति । तथाचाविशेषविशिष्टपक्षोक्तदोष एव । न चानिर्वचनीयविशेष इति भवति ।
अनिर्वचनीयासिद्धेः । न हि तत्र प्रत्यक्षमस्ति । मिथ्याशब्दस्त्वभाववाच्येव । तदन्यत्र प्रमाणाभावात् । न चान्यत् प्रमाणम् । प्रतिज्ञाव्याहतेः । न
हि सदन्तरादसतश्चान्यत् सदसद्वलिक्षणं प्रसिद्धम् । असन्न भवतीत्युक्ते ‘द्वौ नञौ प्रकृतमर्थं सातिशयं गमयतः' इति सदेव भवति । असदन्तरं
या विशेषविवक्षायाम् । किञ्चैतद्वैलक्षण्यं भेदोभेदो भेदाभेदो वा । न तावद्भेदः । अनङ्गीकारात् । व्यावहारिकभेदश्चानिर्वाच्यसिद्धौ वक्तव्यः । न
चाव्यावहारिकं किञ्चित् । न चाशेषव्यवहारनिवृत्तो किञ्चिन्मानम् । न मिथ्यातथ्ययोस्सामान्यं व्यावहारिकत्वं धूमबाष्वयोर्धूमत्ववत् । न
चाभेदोनङ्गीकारादेव । तथैवोभयम् । अभेदे चानिर्वाच्यब्रह्मणोस्तच्छब्दयोः पर्यायत्वम् । न च व्यावर्त्यविशेषेणापर्यायत्वं क्वचित् ।
व्यावर्त्यविशेषस्तद्य्वावृत्ते ब्रह्मणि विशेषमापादयति चेद्विशिष्टवाक्यार्थता । न चेन्न ब्रह्मज्ञानार्थिने पदान्तरं वाच्यम् । असङ्गतत्वात् ।
मिथ्याविशेषस्य चासिद्धिरुक्ता । अतोन्योन्याश्रयतानवस्थितिश्चक्रकं वा । भेदाभेदवलिक्षणमप्युक्तरीत्यैवापाकृतम् ।
किञ्चासद्वलिक्षणमित्यत्राभावान्यविरोधानां मध्ये नञः कोर्थः । यद्यभावः न । असद्वलिक्षणत्वे भावत्वमेव जगतः स्यात् । न च
सतोन्यस्मादसतो वलिक्षणं जगत् । असतोन्यत्वादिधर्मानङ्गीकारात् । ब्रह्मणश्च ।असतोनिर्वचनीयत्वाङ्गीकाराच्च न वैलक्षण्यं ततोनिर्वाच्यस्य ।
तथापि चेद्वैलक्षण्यं नानिर्वाच्यत्वं जगतः । न च विरोधः । विरोधिनोरन्यतरनिषेधेन्यतरव्याप्तत्वानुभवात् । अविद्यमानं न भवतीत्युक्ते
विद्यमानमित्येव हि सर्वलोकानुभवः । अतोनन्तगुणो भगवान्नारायण इति सिद्धम् ।।
न च सिद्धेर्थे वाक्यस्य प्रामाण्याभावादीश्वराद्यसिद्धिः । सिद्धातिरिक्तकार्याभावात् । लिङाद्यर्थस्त्विष्टसाधनत्वमेव । न हि कर्तव्यत्वं
नामेष्टसाधनत्वादन्यत् किञ्चिदस्ति । तन्मानाभावात् । शब्दस्तु न तद्वक्तीत्युक्तम् । लिङादेरिष्टसाधनार्थत्वेनैव कृतार्थत्वे तदन्यकार्यकल्पने
कल्पनागौरवं च ।।
न च तत्कल्पकं किञ्चित् । विप्रतिपत्तौ चान्यन्मानं वक्तव्यं तद्भावे । न चानुमा । अप्रसिद्धविशेषत्वात् न चार्थापत्तिः । अनुपपत्त्यभावात् ।
कार्याभावादेव कार्यान्वयिनि (कार्यान्वयान्वयिनि वा) व्युत्पत्तिरित्यादि दूरतो निरस्तम् ।कार्यान्विते व्युत्पत्तिरिति वदतोकार्यान्विते
व्युत्पत्तिरित्युक्ते किमुत्तरम् । अध्याहार इत्युक्ते लोप इत्युत्तरम् । अशेषसिद्धपदार्थलोपाल्लिङाद्यर्थमात्रलोप एव गरीयान् । हससि
हसामीत्यादिसिद्धार्थ एव बालानां व्युत्पत्तेः । प्रथमप्राप्तत्वान्न तत्त्यागे कारणम् । तथैव व्युत्पत्तिदर्शनाच्च । अतः सिद्धार्थे प्रामाण्यसिद्धेश्च
सिद्धं महागुणत्वं विष्णोः ।
ताश्च विदा मघवन्नित्याद्या ।
वि॒दा म॑घवन् वि॒दा गा॒तुमनु॑शंसिषो॒ दिश॑ः ।
शिक्षाG शचीनां पते पूर्वी॒णां पु॑रूवसो ।।1।।
हे मघवन् धनवन् यशस्विन् मखपत इति वा । ‘तं वा एतं मघ(ख)वन्तं सन्तं मघवानित्याचक्षते परोक्षेण । परोक्षप्रिया इव हि देवाः
प्रत्यक्षद्विषः',’तेभिरिन्द्रं चोदय दातवे मघम्', ‘तन्न आयातु मघाय । यशो वा मघम् । मघमनुप्रापत्सि', ‘आ मामेतु मघम् । मघमनुप्रापत्सि ।
धनं वाव मघम्' इत्यादिश्रुतिभ्यः । गातुं त्वां स्तोतुम् । विद वेदयेति सामान्यतोपेक्षिताशेषवेदनमुक्त्वा तात्कालिकापेक्षितार्थं प्रार्थयति गातुं
विदेति । त्वमेवानुशासिषो दिशः मार्गान् । आत्मनस्स्तुतिप्रकारांस्त्वमेवोपदिशेत्यर्थः । पूर्वीणां भगवत्सम्प्रदायागतानां परमविद्यानामर्थे शिक्ष,
शचीनां विद्यानां पते वाचां पते इतिवा ।पुरूवसो बहुवित्त बहुज्ञानेति वा बहुषु वसति बहूनामावास इति वा ।।1।।
आ॒भिष्ट्वम॒भिष्टि॑भि॒ः प्रचेGतन॒ प्रचेGतय ।
इन्द्र॑ द्युBम्नाय॑ न इ॒ष ए॒वा हि श॒क्रः ।।2।।
आभिरभिष्टिभिः एवम्भूतैस्त्वत्पर्येषणैस्त्वत्प्रार्थनैः कञ्चिन्मदादिकं प्रचेतय प्रबोधय । प्रकृष्टचेतन सर्वज्ञ परमात्मन् । द्युम्नाय ज्ञानाय वित्ताय
यशसे वा । इषे अन्नाय च नः प्रबोधय । एतादृशो हि शक्रः । शक्र एवेति वा । शक्तिरतिरूपत्वाच्छक्रः ।।2।।
रा॒ये वाजाGय वज्रिव॒श्शवि॑ष्ठ वज्रिन्नृBञ्जसेG ।
मंहि॑ष्ठ वज्रिन्नृBञ्जस॒ आ याGहि पिब॒ मत्स्व॑ ।।3।।
राये वित्ताय वाजाय अन्नाय वज्रिणं इन्द्रं वर्तयतीति वज्रिवाः नियामकत्वेन गच्छतीति वा, शविष्ठ बलवत्तम सुखवत्तमेति वा, ऋञ्जसे प्रेरयसि
सर्वान् । मंहिष्ठ वज्रिन्नृञ्जस इत्यभ्यासस्तात्पर्यार्थः । मत्स्व मदं कुरु ।।3।।
वि॒दा रा॒यस्सुBवीर्यं॒ भुवो॒ वाजाGनां॒ पति॒र्वशा॒ं? अनु॑ ।
मंहि॑ष्ठ वज्रिन्नृBञ्जसे॒ यश्शवि॑ष्ठ॒श्शूराGणाम् ।।4।।
विदा वेदय लम्भय रायस्सुवीर्यं च वाजानां पतिः भुवः अभवः । ‘प्रजा वै वाजः' इति श्रुतेः । वशान् अनु यथावशम् । वश इच्छायाम् इति धातोः
यथावशं यथेच्छम् । शूराणां सकाशाद् बलवत्तम ।।4।।
यो मंहि॑ष्ठो म॒घोनाGं चिकि॒त्वो अ॒भि नोG नय ।
इन्द्रोG विदे॒ तमु॑ स्तुषे व॒शी हि श॒क्रः ।।5।।
मघोनां यशस्विनां महत्तमः चिकित्वः ज्ञातः कर्तरिति वा नः अभितः सर्वतो नय । इन्द्रो विदे समस्तं व्यजानात् । तमेव स्तुषे ।।5।।
तमूBतयेG हवामहे॒ जेताGर॒मप॑राजितम् ।
स न॑ः प॒र्षदति॒ द्विष॒ः क्रतु॑श्छ॒न्द ऋ॒तं बृBहत् ।।6।।
ऊतये रक्षायै अभिप्रायसिद्धये वा । स नो द्विषः शत्रूनतिपारयतु पापानि तमांसि वा । क्रतुर्ज्ञानरूपः । छन्दः इच्छारूपः । छन्द्यत्वाच्छादनत्वाद्वा
। ऋतमशेषशास्त्रावगतम् ।।6।।
इन्द्रं॒ धन॑स्य सा॒तयेG हवामहे॒ जेताGर॒मप॑राजितम् ।
स न॑ः प॒र्षदति॒ द्विष॒ः स न॑ः पर्ष॒दति॒ स्रिध॑ः ।।7।।
सातये लब्धये । स्रिधो विनाशान् ।।7।।
पूर्वस्य॒ यत्तेG अद्रिवः सुBम्न आधेGहि नो वसो ।
पूBर्तिश्श॑विष्ठ श॒स्यत॒ ईशे॒ हि श॒क्रः ।।8।।
पूर्वस्यानादेः सतस्ते सकाशात् यत्सुम्नं सुखं तस्मिन् नः आधेहि । तव पूर्तिः शस्यते ।।8।।
नूBनं तन्नव्यं॒ सन्य॑से॒ प्रभो॒ जन॑स्य वृत्रहन् ।
सम॒न्येषु॑ ब्रवावहै॒ शूरो॒ यो गोषुB गच्छ॑ति॒ सखाG सुशेवो॒ अद्व॑याः ।।9।।
तन्नव्यं स्तुत्यं ब्रह्म तत्सम्यक् हृदि सन्यसे जनस्योपदेशेन । त्वत्स्वरूपेषु त्वं चाहं च सम्ब्रवामहे । गोषु ज्ञानेषु गच्छति ज्ञानविषयो भवति । सुशेवः
सुसुखः समाधिकरहितोद्वयः ।।9।।
ए॒वा ह्ये॒वैवाGह्य॒ग्नां?3 इ । ए॒वाह्ये॒वैवाही॒न्द्रं? । ए॒वाह्ये॒वैवाGहि वि॒ष्णां?3 उ । ए॒वा ह्ये॒वैवाGहि पूषन् । ए॒वा ह्ये॒वैवाGहि देवाः । ए॒वा हि श॒क्रो व॒शी
हि श॒क्रो वशा॒ं? अनु॑ ।।10।।
एवाह्येवैवाहीत्यग्न्यादिदेवतानां संवादरूपेणोक्तमर्थमतिशयेनावधारयति । अभ्यासो हि तात्पर्यार्थः । एवं हि एवमेव हीत्यर्थः । विनिश्चये तु
संवादे विभागो रङ्ग एव च इति शब्दनिर्णये । अतोग्न इत्यादि । एवमेव हि शक्रः । यशाननु यथावशं स्वतन्त्रो वर्तत इत्यर्थः ।।10।।
आयो मन्याGय म॒न्यव॒ उपो॒मन्याGय म॒न्यवे । उपेहि॑ वि॒श्वधाG । वि॒दा म॑घवन् वि॒दो3म् ।।11।।
‘अय पय गतौ' इति धातोः आयो इत्यायतिः । उपो इतिवदतिशयार्थे ओकारः । ‘ओ अतिशये' इति सूत्रम् । आयोजानातीत्यायोमन्यः
समीपस्थमपि जानातीत्युपोमन्यः । अन्येषामिन्द्रियाणां पराङ्मुखत्वान्न ह्यान्तरं जानन्तीति । अयं तु आन्तरमप्यापरोक्ष्येण पश्यति । अयनेन
गमनेन प्राप्यं दूरस्थं आयो इति वा । ‘मनु अवबोधने' इति धातोर्मन्युरिति ज्ञानी बाह्यज्ञाय ज्ञानिने आन्तरज्ञाय ज्ञानिने इत्यभ्यासो
अतितात्पर्यार्थः । एवंविधं मद्गतं त्वामुद्दिश्यैवोपेहि विश्वध विश्वधारक । समीपतो दूरतश्च त्वां मन्यमानाय मह्यं मन्यवे ज्ञानाय मामुपेहीति वा ।
‘समीपे दूरतोभिज्ञं त्वामुद्दिश्यैव मद्गतम् ।
एहि विष्णो न मे शक्तिस्त्वदाह्वाने हि मामुप ।।
इति ब्रह्मास्तुवद्विष्णुं तन्नाभ्युत्थितपद्मगः ।।' इति पाद्मे ।
समीपे दूरतश्चैव ध्यायन्तं त्वां सदा विभो ।
मामेहि ज्ञानदानायेत्याह गाधिसुतो हरिम् ।। इति स्कान्दे ।
ओतमस्मिन् जगद्यस्मादोमित्युक्तो हरिः सदा ।
तमेतं जगदाधारं यतयः समुपासते ।। इति मानसंहितायाम् ।
‘इन्द्रो वा एताभिर्महानात्मानं निरमिमीत' इत्यस्याप्युक्तो एवार्थः । निर्माणं नामात्मनस्तद्य्वाख्यानेन स्थापनम् । न ह्यन्यथा तासां करणत्वं
भवति । ‘यस्तद्वेद स पितुष्पितासत्' इति श्रुतिः । ‘त्रीणि पदा निहिता गुहासु यस्तद्वेद स पितुष्पितासत्'
‘स्त्रियः सतीस्तां? उ मे पुंस आहुः पश्यदक्षण्वान्न विचेतदन्धः ।
कविर्यः पुत्रः स इमा चिकेत यस्ता विजानात् सपितुष्पितासत् ।।' इत्यादिश्रुतिभ्यो विज्ञानमेव तन्निर्माणम् ।
‘इन्द्र एकं सूर्य एकं जजान वेनादेकं स्वधया निष्टतक्षुः' इत्यादेर्विज्ञापनं वा । ‘प्रचेतन'‘प्रचेतय' । ‘आयाहि पिब मत्स्व' ‘क्रतुश्छन्दऋतं
बृहत्' ‘सुम्न आधेहि नो वसो' इत्युपसर्गाः । अंशा अप्यंश्यपेक्षयोपसर्गा भवन्ति । उपसृष्टत्वादुपसर्गाः ।
‘अन्तर्गतं बहिर्गं च द्विधा स्यादुपसर्जनम् ।
हस्तबद्धेतिवच्चैव पदानां चोपसर्गवत् ।।' इति शब्दनिर्णये ।
‘अधत्तान्यं जठरे प्रेमरिच्यत प्रचेतन ।
दाता राधः स्तुवते काम्यं वसु प्रचेतय ।।
अस्माकं बोधि चोदितायाहि पिब मत्स्व ।
तं त्वा परिष्वजामहे क्रतुश्छन्द ऋतं बृहत् ।।
या ते रातिर्ददिर्वसुः सुम्न आधेहि नो वसो' इत्युपसृजति । अशेषमहानाम्यर्थं संस्मरणपरिज्ञानपूर्वकमुपसर्गसंयोजनं कर्तव्यमित्येतदर्थत्वेन
महानाम्नीप्रशंसा क्रियते । अन्यथा तावन्मात्रप्रशंसामृतेशेषमहानाम्नीप्रशंसाया व्यर्थत्वात् । तृचविभागेन विदा मघवन्, समूतये, नूनमिति वा
तिस्रो महानाम्यः ।
‘प्रथमा या महानाम्नी तद्वाच्यः पार्थिवो हरिः ।
द्वितीयाया आन्तरिक्ष्यस्तृतीयाया द्युगः प्रभुः ।।' इति ऋक्संहितायाम् ।
‘तृचास्तिस्रो महानाम्यः पञ्चर्चा प्रथमा परा ।
तृचा द्य्वृचा च निगदैस्तार्तीया सप्तभिर्युता ।
इति द्वेधा विभागः स्याज्जपध्यानादि कर्मसु ।।' इति च ।
‘त्रलिोकगेन हरिणा निर्मितः षोळशीक्रतुः ।
एवं ज्ञात्वा हरिं तं च कर्म कुर्वन्न जायते ।।' इति प्रवृत्ते ।
एवैवाहीत्युपसर्गस्यार्थोप्युक्तावधारणरूपत्वात् पूर्वोक्तार्थपरिज्ञानं विना न स्मर्तुं शक्यते । एवं निर्मितेन षोळशिनोर्धो भवत्येवंवित् ।
प्रप्र॑ वस्त्रि॒ष्टुBभ॒मिषंG म॒न्दद्वीGरा॒येन्द॑वे ।
धि॒या वोG मे॒घसाGतये पुर॒न्ध्यावि॑वासति ।।1।।
प्रप्र वः हे ऋत्विजः प्रजा वा वस्त्रिष्टुभमिषं त्रिष्टुभाख्यमन्नमिन्द्रः परमेश्वरः सोमाय आविवासति । पुरन्ध्या धिया अशेषप्राणिदेहाश्रयया
स्वबुद्ध्या प्रप्र प्रकर्षेण प्रकर्षेण अतितरां शंसमान त्रिष्टुप् प्रीतिं करोति । सोमपानार्थमित्यर्थः । मन्दद्विराय तस्य वीरस्य परमेश्वरस्य मन्दं
प्रीतिं करोतीति मन्दद्वीरः सोमः । नत्वात्मप्रयोजनाय प्रीतिं करोति किं तर्हि वो मेधसातये वो यज्ञप्रसिद्ध्यर्थम् । व इति गुरुत्वादीश्वरं प्रत्येव वा
बहुवचनम् । तदा वोन्नं त्रिष्टुभं वो मेधसातये भवद्दैवत्यर्यसिद्ध्यर्थं भवान् प्रप्राविवासतीत्यर्थः ।।1।।
न॒दं व॒ ओद॑तीनां न॒दं योयु॑वतीनाम् ।
पतिंG वो॒ अघ्र्याGनां धेनूBनाम॑षुध्यति ।।2।।
ओदतीनां उन्दनकर्त्रीणां वः अपां भवदीयानां पतिं वः पुरुषं प्राणं नदं नदनकर्तारं प्रति इषुध्यसि पर्तिभवसि । सृष्टौ सृष्टौ योयः प्राणस्ततं प्रति
पतिर्भवसीति नदमिति पुनर्वचनम् । योयुवतीनां गमनशीलानामाकाशे पोप्लूयमानानामघ्र्यानां धूमरूपेणादाह्यानां रेतोरूपेणाजराणां वा
धेनूनां जगतः पोषकाणाम् । धिनु पुष्टौ इति धातौ । ता नदेन विहरति इत्यादिश्रुतेः । पयसा सेचकानां देशाद्देशान्तरगमनशीलानामघ्र्यानां
हन्तुमयोग्यानां धेनूनां गवां पतिं वायुं प्रति इषुध्यसीति वा । वायुर्वाव गवां पतिः इति श्रुतिः । धेनुशब्दाच्च । ओदतीनां भक्त्या सेचकानाम् ।
योयुवतीनामतिशयेनात्मतत्त्वावगमकानामघ्र्यानां नित्यानां धेनूनां धर्मार्थकामपोषकाणां वाचां पतिं वायुं प्रति पतिर्भवसीति वा ।
‘वाचं धेनुमुपासीत तस्याश्चत्वारः स्तनाः स्वाहाकारो वषट्कारो हन्तकारः स्वधाकारः इति । तस्यौ द्वौ स्तनौ देवा उपजीवन्ति स्वाहाकारं च
वषट्कारं च हन्ताकारं मनुष्याः स्वधाकारं पितरस्तस्याः प्राण ऋषभ मनो वत्सः' इत्यादिश्रुतिभ्यः ।।2।।
ता अ॑स्य॒ सूद॑दोहस॒ः सोम॑ं श्रीणन्ति॒ पृश्न॑यः ।
जन्म॑न्दे॒वानां॒ विश॑स्त्रि॒ष्वा रोGच॒ने दि॒वः ।।3।।
ताः पृश्नयः आपो गावो वाचो वा । अस्य सूददोहसः प्राणस्य वायुस्थस्य परमेश्वरस्य सोमं श्रीणन्ति । अद्भिर्हि संसृष्टो भवति । सोमः पय आदिना
वा श्रितो भवति । मन्त्रैर्वा गृह्यते । ‘अथ सूददोहाः प्राणो वै सूददोहाः' इति श्रुतेश्च । शोभनमुदं कर्मज्ञानं वा दोग्धीति सूददोहाः । उदेत्युच्चो
भवत्यनेन पुरुष इत्युदं ज्ञानादि मनो वाव सोमः तद्वाचः श्रीणन्ति स्वार्थै प्रश्नयोग्यत्वात् पृश्नयो वाचः । प्रशंसनरूपत्वात् प्रशंसनीयत्वाद्वा ।
प्रशंसनीयत्वमेव अपां गवां च । देवानां जन्मनि यज्ञे । तत्र हि तेषामभिव्यक्तिः पूर्वं ज्ञाने वा । विशः प्रजाश्च श्रीणन्ति । मुख्यतः ता एव
श्रीणन्तीति चशब्दवर्जनम् । दिवस्त्रिष्वारोचनेषु । आदित्यचन्द्रविद्युत्पर्यन्तं स्थितानां देवानां जन्मनि यज्ञे । यज्ञो वै देवजन्म । तत्र हि देवाः
प्रादुर्भवन्ति ।
‘आसूर्यचन्द्रमसावाविद्युतं ते वै लोकानधिश्रिताः' इत्यादिश्रुतेः ।
‘द्यौर्वाव विद्युत् तत्पतिं वायुमुपगम्य तेनैव परमुपगच्छन्ति ।
तेषां ब्रह्मलोके विराजते ' इत्यादिश्रुतेर्द्यौरेव विद्युत् ।।3।।
अर्च॑त॒ प्रार्चत॒ प्रिय॑मेधासो॒ अर्च॑त ।
अर्च॑न्तु पुत्र॒का उ॒त पुरं॒ न धृBष्ण्व॑र्चत ।।4।।
अर्चनं यज्ञादि । प्रार्चनं ज्ञानध्यानादि ।
‘श्रेयान्द्रव्यमयाद्यज्ञाज्ज्ञानयज्ञः परन्तप' इति भगवद्वचनात् ।
प्रिययज्ञाः अर्चत । प्रियज्ञाना प्रार्चत । पुत्रकाः अल्पका अप्यर्चत ।
न बुद्धिभेदं जनयेदज्ञानां कर्मसङ्गिनाम् ।
जोषयेत् सर्वकर्माणि विद्वान् युक्तः समाचरन् ।। इति च ।
उतशब्दाज्ज्ञानिनामप्यर्चनं युक्तं स्वाश्रमानुसारेणेति ।
अधा ते विष्णो विदुषा चिदर्ध्यस्स्तोमो यज्ञश्च राध्यो हविष्मता । इति श्रुतेः । किं तदर्चनीयम् धृष्णु धृष्टं परम्ब्रह्म वासुदेवाख्यम् । पुरं देहं नार्चत ।
प्रत्युद्गमप्रश्रयणाभिवादनं विधीयते साधु मिथः सुमध्यमे ।
प्राज्ञैः परस्मै पुरुषाय चेतसा गुहाशयायैव न देहमानिने ।। इति भागवते ।
सदेहमानिहरये प्रणमेत् केवलाय वा ।
न देहाय न तन्मानपराय च कथञ्चन ।। इति व्यासस्मृतौ ।।
पुनरर्चतेति तात्पर्यार्थः ।।4।।
अव॑ स्वराति॒ गर्गरो गो॒धा परि॑ सनिष्वणत् ।
पिङ्गा॒ परि॑ चनिष्कद॒दिन्द्राGय॒ ब्रह्मोद्य॑तम् ।।5।।
गर्गरगोधापिङ्गादीनां घोषा अपि नादमात्रव्यञ्जकत्वेन भगवद्वाचका एवेत्याह । अव स्वराति गर्गर इत्यादिना । एतत्समस्तमिन्द्रायैवेत्यर्थः । ब्रह्म
वेदो विशेषत इन्द्रायैवोद्यतः । गर्गर इति पादभूषणमहामत्रकदधिपात्रहस्तिहस्तानां नाम । पिङ्गा चकोरी । अवपरीत्यल्पाधिक्यादिविशेषोपि
तद्वाचक एवेति ज्ञापनाय । चनिष्कददित्यनुकारशब्दः । सनिष्वणदित्यतिशयार्थे ।
‘ता वा एताः सर्वा ऋचः सर्वे वेदाः सर्वे घोषा एकैव व्याहृतिः प्राण एव प्राण ऋच इत्येव विद्यात्' इति च श्रुतिः ।
दध्नो मथनशब्दश्चाप्यन्तर्नादस्वरूपतः । भीषकत्वं हरेबर्‌रूयादन्तर्नादो हि भीषणे ।।
गजबृंहितमप्येवं धिक्कारसहितं वदेत् । स्वरितेन समायोगाद्धिक्कृतौ स्वरितो यतः ।।
महामन्त्रं जलाद्यैश्च युक्तमेतादृशं वदेत् । पादभूषा च धिक्कारं तत्कृतं स्वरितं वदेत् ।।
अद्भुतत्वं हरेर्वक्ति पिङ्गाकण्ठगशब्दवत् । तामेवाद्भुततां वक्ति गृहगोधा परापि च ।। इति शब्दतत्त्वे ।।5।।
आयत्पत॑न्त्ये॒न्य॑स्सुBदुBघा॒ अन॑पस्फुरः ।
अ॒प॒स्फुर॑ं गृभायत॒ सोम॒मिन्द्राGय॒ पात॑वे ।।6।।
यच्चैन्यो नद्य आपतन्ति तद्धोषश्चेन्द्रवाचकः ।
नदीसमुद्रघोषाश्च नादत्वाच्छ्रेष्ठ्यवाचकाः ।
नादो हि श्रैष्ठ्यवाची स्यादेवं घोषाः परेपि च ।।इति ।
तदर्थं च नद्य आपतन्ति ।
भूतादिभूतोम्बुनिधानमध्ये भूत्वा हरिः सर्वहरोतिधाम्ना ।
अगाधमम्भो विदधाति भस्म यो वाडवाग्निर्नृहरिर्विचिन्त्यः ।। इति वैहायससंहितायाम् ।
सुदुघाः सुष्टु अपां दोहनकर्त्र्यः । स्फुरणापगमनमासां नास्तीत्यनपस्फुरः । नित्यचलनस्वभावाः । अपगतस्फुरणत्वेन सोमं गृभायत ।
अचलत्वेन मनो वा ।।6।।
यो व्यती॒रं?फाGणयत्सुBयु॑क्ता॒ं? उप॑ दा॒शुषेG ।
त॒क्वो ने॒ता तदिद्वपु॑रुप॒मा यो अमु॑च्यत ।।7।।
व्यतीन् विशेषेणाधिकान् देवान् । अफाणयद्विस्तारयामास । दाशुषे यजमानाय । तत्समीपे । फण विस्तारे इति धातोः । सुयुक्तान् सुयोगतरान् ।
विशेषेणाधिकत्वेन व्यतयो देवता स्मृताः । नित्ययोगरताश्चैव नारायणपरायणाः ।।
त एव चेन्द्रियात्मानस्तान् विस्तारयतीश्वरः । मनआदीन्द्रियाणां तु शक्तिविस्तार एव तु ।।
विस्तारो देवतानां स्याद्भक्तेषु हरिणा कृतः ।। इति प्रकाशसंहितायाम् ।
चतुर्भिः साकं नवतिं च नामभिश्चक्रं न वृत्तं व्यतींरवीविषत् । इति च श्रुतिः ।
‘स मेन्द्रो मेधया स्पृणोतु । अमृतस्य देव धारणो भूयासम् । शरीरं मे विचर्षणम् । जिह्वा मे मधुमत्तमा । कर्णाभ्यां भूरि विश्रुवम् ।' इति च ।
न देवा यष्टिमादाय रक्षन्ति पशुपालवत् । यं तु रक्षितुमिच्छन्ति बुद्ध्या संयोजयन्ति तम् ।। इति भारते ।
तक्वो जगत्कर्ता । तक निर्माणे इति धातोः । न वर्तते प्रसवः सर्गतक्तः इत्यादि प्रयोगाच्च । नेता चाशेषस्य । तदेव वपुः स- ।
यत्तज्जगत्कर्तृनेतृरूपम् ।
देहदेहिविभागश्च न क्वचित् परमेश्वरे । गुणतद्वद्विभागो वा नेह नानेति हि श्रुतिः ।। इति पाद्मे ।
‘तद्विज्ञानेन परिपश्यन्ति धीराः आनन्दरूपममृतं यद्विभाति'
सद्देहः सुखगन्धश्च ज्ञानभाः सत्पराक्रमः । ज्ञानज्ञानः सुखसुखः स विष्णुः परमोक्षरः ।। इत्यादि श्रुतेश्च ।
‘विशुद्धविज्ञानमरीचिमालया सचित्ररत्नप्रकरप्रकाशया ।
प्रकाशिताशेषजगत्स्वरूपया प्रभुः सदा ह्लादतनुर्विभूषितः ।। ' इति पुरुषोत्तमसंहितायाम् ।
उपमा उपमानम् । उपमाविषये अमुच्यत त्यक्तोभवत् । निरुपम इत्यर्थः ।
अल्पाक्षरेण शक्येपि वक्तुं बह्वक्षरं यदि । उक्तस्याधिक्यमेवात्र निषेधेशेषतो भवेत् ।। इति शब्दनिर्णये ।।7।।
अतीदु॑ श॒क्र ओंहत॒ इन्द्रो॒ विश्वा॒ अति॒ द्विष॑ः ।
भि॒नत्क॒निन॑ ओद॒नं प॒च्यमाGनं प॒रो गि॒रा ।।8।।
‘विश्वान् द्विषोज्ञानपापादीनतीत्य शक्रो विष्णुः स्वभक्तानतिवहत्येव हि ।'
यमेवैष वृणुते तेन लभ्यः तस्यैष आत्मा विवृणुते तनूं स्वाम् ।
तेषामहं समुद्धर्ता मृत्युसंसारसागरात् ।
भवामि न चिरात् पार्थ मय्यावेशितचेतसाम् ।। इत्यादि प्रसिद्धमुशब्देनाह ।
द्विषोतीत्यातिशयेनात्मानं प्रत्योहत इत्यतिशब्दद्वयार्थः । ओदनं उन्दतेः कर्म बन्धनमभिनद्भगवान् ।
कानीनो बादरायणः । परः परमात्मा । गिरैव पच्यमानं परिपाककाले ।
सश्लेषादोदनं कर्म पच्यमानं गिरैव हि । अभिनद्भगवान् व्यासः स्वभक्तानामशेषतः ।। इति व्याससंहितायाम् ।।8।।
अ॒र्भ॒को न कु॑मार॒कोधि॑ तिष्ठ॒न्नवं॒ रथम् ।
सप॑क्षन्महि॒षं मृBगं पि॒त्रे मा॒त्रे वि॑भुक्रतु॑म् ।।9।।
अर्भकः इव स्थितः । नवं रथमध्यतिष्ठत् । कुमारः कुत्सितमारकः । अर्भकः इव सूक्ष्मदेहः । पूर्वं पूर्वं देहं परित्यज्य नवं नवं
देहमध्यतिष्ठज्जीवमादाय ।
जीवदेहं परित्यज्य सह जीवेन चेश्वरः ।
जीवस्यान्यशरीरं च समुत्पाद्य विशत्यजः ।। इति मान्यसंहितायाम् ।
कुमार इवार्भकः सूक्ष्मदेहः इति वा । अर्भकः सूक्ष्मदेहोपि न कुमारक इति वा । सपक्षत् परिपक्वज्ञानादिगुममकरोत् । महिषं महान्तं ब्रह्माणं
मृगं मृगयन्तं स्वात्मानं पित्रे स्वस्मै मात्रे लक्ष्म्यै च विभुक्रतुं पूर्णज्ञानं पितृमातृविषये पूर्णज्ञानं पुनः पूरयामासेत्यर्थः ।
ज्ञानपूर्णः विधातारं मोक्षदानेन केशवः । स्वपुत्रं पूरयामास महिषं महतां महान् ।। इति प्रवृत्ते ।।9।।
यथास्थिताः प्रज्ञाताः । इतस्ततः संयोजनं विना यथास्थितशंसनं पथः प्राप्तिः ।
स यो व्याप्तो गतश्रीरिव मन्येताविहृतं षोळशिनं शंसयेन्नेच्छन्दसां कृच्छ्रादवपथा इत्यथ यः पाप्मानमपजिघांसुः स्यात् विहृतं षोळशिनं शंसयेत्
व्यतिषक्त इव वै पुरुषः पाप्मना व्यतिषक्तमेवास्मै तत् पाप्मानं शमलमप हन्त्यप पाप्मानं हते य एवं वेद ।।
व्याप्तो विशेषणापन्नः । अविहृतमसंसृष्टम् । कृच्छ्रादययास्थितसंशननिमित्तात् दुःखादवाग्गतिं गतश्रीकतामेव न प्राप्नुयाम् ।
‘वलिोमः शत्रुजयकृत् संसर्गः पापनाशनः ।
यथास्थितः श्रीकरः स्यात् स्वाध्यायः शंसनेपि च ।।' इति प्रवृत्ते ।
गतश्रियः श्रियो हानिं पापहानिं परस्य च ।
संसर्गश्छन्दसां कुर्याच्छ्रियो वृद्धिं यथास्थितः ।। इति स्वाध्यायतत्त्वे ।
किञ्चित्त्वे चोभयत्वे च संशये सदृशे तथा ।
इवशब्दः प्रयुज्येत न्यक्कारे च पण्डितैः ।। इति शब्दनिर्णये ।
अतो गतश्रीत्वसंशयेपीत्यर्थः । इतस्ततो विशेषेण संहृतं संयोजितं विहृतम् ।
पापानां व्यतिषिक्तत्वाद् व्यतिषक्तं विनाशकम् । धनस्याव्यतिषङ्गेण व्यतिषङ्गोविनाशकः ।।
सदृशं सदृशस्यैव यतः स्यात् प्रविनाशकम् । तथाप्यप्राप्तनाशस्य धनस्य बलवत्त्वतः ।।
शक्नुयान्न विनाशाय पापस्येच्छासमेधितम् । संसृष्टं स्याद्विनाशाय न हीच्छा धनसङ्क्षये ।। इति स्वाध्यायतत्त्वे ।
अव्यतिषक्तत्वं च मोक्षे वर्तत इत्यत्रोभयार्थ इवशब्दः । एवं भूतेन शंसनेन पाप्मानपहन्ति । शमलं रागादिकं च । पापस्य पृथगुक्तेः ।
शमलं पापमुद्दिष्टं रागद्वेषादिकं तथा ।
अपराधश्च शमलं मलं च शमलं विदुः ।। इति शब्दनिर्णये ।
य एवमुपास्ते सोपि पाप्मानमपहन्ति ।
ऋक्षु संसृज्यमानासु प्रोच्यमानं जनार्दनम् । पुंसंसृष्टस्य पापस्य निहन्तारं विशेषतः ।।
तत्प्रसादेन मुक्तस्य पापासंसृष्टतामपि । ध्यायन्कर्माणि कृत्वापि मुच्यते सर्वपातकैः ।। इति प्रवृत्ते ।।
न चैवामादिवाक्यानां स्वार्थे प्रामाण्याभावः । सिद्धार्थे प्रामाण्यस्य साधितत्वात् । अविरोधाच्च । न च बह्वर्थेषु तात्पर्यकल्पने कल्पनागौरवम् ।
वचनेनैव प्रतीयमानत्वादर्थस्य कल्पनाभावात् । न च वाचनिकार्थस्तात्पर्यार्थ इति विशेषः । तन्मानाभावात् । यत्र वाचनिकार्थादन्यस्तात्पर्यार्थः
प्रतीयते लौकिकवाक्येषु न तत्र साक्षाद्वचनं बोधकम् । वचनलिङ्गकानुमा हि सा । विरोधादमुख्यवृत्तिर्वा आप्तत्वनिश्चये । आप्तत्वानिश्चये
प्रामाण्यमेव न भवति । वेदवाक्यस्य तु वाचनिकार्थं विना नैवान्यो युज्यते । वाचनिकानां तु बहूनामप्यविरोधे स्वीकार्यता ।
स्वाप्ययसम्पत्योरन्यतरापेक्षमाविष्कृतं हि इति सूत्रम् ।
वानात् सूतेर्देवनाद्वासुदेवो वासाद् द्युतेश्छादनात् क्रीडया वा ।
बलादसुत्वाद्दातृतो वर्तनाच्च तं वासुदेवं प्रवदन्ति वेदाः ।। इति च सौकरायणश्रुतिः ।
मोक्षेपि सुप्तिरस्तीत्याशङ्कानिवृत्त्यर्थमेवान्यतरपदम् ।
रूढियोगौ विना कश्चिन्नैवार्थो वेदगो भवेत् । तत्रापि यौगिको मुख्यः सर्वत्रास्ति स वैदिके ।।
अनवस्थानिवृत्त्यर्थं यौगिके रूढकल्पना । ज्ञाते विशेषविज्ञानं व्यवहारोपि रूढितः ।। इति ब्रह्मतर्के ।
वाचनिकामर्थं परित्यज्य नियोगार्थकल्पने श्रुतहानिरश्रुतकल्पनेति सर्वदोषाधिकौ तस्य व्यर्थमाप्येते । एवं च वदतो विधिशब्दा निरर्थकाः
सिद्धार्था वा सिद्धशब्दाः स्वार्थे प्रमाणभूता इत्युक्ते किमुत्तरम् । न च कारणं किञ्चिद्वाचनिकानां बहूनामप्यर्थानां त्यागे । प्रतीयमाने तु विरोधे
तदन्योर्थः स्वीकार्यो वाचनिक एव । सोपि वाचनिक एवेत्यपि तत एव सिद्ध्यति ।
मुख्यार्थानां च सर्वेषां तारतम्यं तु विद्यते । तत्रापि परमो मुख्यो वाच्योशेषरवैर्हरिः ।।
तत्तन्मुख्याविरोधेन तदन्यार्थस्य सङ्ग्रहः । स्वतो मुख्यविरोधे तु त्याज्योन्योर्थोखलिेष्वपि ।।
इति सर्वत्र नियमः शब्दार्थज्ञानभूमिषु ।। इति च ।।
न च क्रियायामेव प्रयोजनं न सिद्ध इति युक्तम् । ज्ञानमात्रेपि महाप्रयोजनदर्शनात् पितृजीवनादिवाक्ये । आह च स्वयं भगवान् ।
द्वाविमौ पुरुषौ लोके क्षरश्चाक्षर एव च । क्षरः सर्वाणि भूतानि कूटस्थोक्षर उच्यते ।।
उत्तमः पुरुषस्त्वन्यः परमात्मेत्युदाहृतः । यो लोकत्रयमाविश्य बिभर्त्यव्यय ईश्वरः ।।
यस्माद् क्षरमतीतोहमक्षरादपि चोत्तमः । अतोस्मि लोके वेदे च प्रथितः पुरुषोत्तमः ।।
यो मामेवमसम्मूढो जानाति पुरुषोत्तमम् । स सर्वविद्भजति मां सर्वभावेन भारत ।।
इति गुह्यतमं शास्त्रमिदमुक्तं मयानघ । एतद्बुद्ध्वा बुद्धिमान् स्यात् कृतकृत्यश्च भारत ।।
श्रेयान् द्रव्यमयाद्यज्ञाज्ज्ञानयज्ञः परन्तप इति च ।
ध्यानं त्वखलिकर्मभ्यो ध्यानाच्च ज्ञानमुत्तमम् । न ज्ञानसदृशं किञ्चित् पुरुषार्थप्रसिद्धये ।। इति प्रवृत्ते ।
दूरेण ह्यवरं कर्म बुद्धियोगाद् धनञ्जय इति च ।
अशेषकर्मपूगोपि न विष्णुध्यानलेशभाक् । तच्च ध्यानं हरेर्ज्ञानकोट्यंशाय न पूर्यते ।। इति कर्मविवेके ।
तमेव विद्वानमृत इह भवति नान्यः पन्था अयनाय विद्यते । इति च श्रुतिः ।
न च कर्ममात्रे पर्यवसितिर्वेदस्य । सुखज्ञानस्यैव प्रयोजनत्वात् । अतः सिद्धस्यैव प्रयोजनत्वम् । प्रशंसादीनां च तात्पर्यं वाचनिकार्थात्यागेन
कथितं स्वयं भगवता ।
भाक्तं वानात्मवित्त्वात् तथाहि दर्शयति इति ।
तस्मात् विरुद्धवत् प्रतीयमानानि प्रशंसादीनि ज्ञानसहकार्यपेक्षया योजनीयानि । पुराणादीनां तु श्रुत्यादिविरोधे गौणोप्यर्थो युज्यते ।
कुहकं चेन्द्रजालं च विरुद्धाचरणान्यपि च । दर्शयित्वा जनं सर्वं मोहयाशु महेश्वर ।। इत्यादि वाराहे ।।
उ॒द्यद् ब्॒रध्नस्य॑ वि॒ष्टप॑ं गृBहमिन्द्र॑श्च गन्व॑हि ।
मध्व॑ः पी॒त्वा स॑चेवहि॒ त्रिः स॒प्त सख्यु॑ः प॒दे ।।1।।
ब्रध्नस्य सूर्यस्य विष्टपं स्वर्गमुद् गन्वहीन्द्रोहं च यत्तदिन्द्रगृहं ब्रध्नं विष्टपं मध्वः पीत्वा तत्र सचेवहि सुखमनुभवाव । सख्युरिन्द्रस्य त्रिस्सप्तस्थानेषु ।
एकविंशतिदिव्यानि स्थानानि दिवि चक्रिणः ।
वज्रिणो वापि तद्भक्तैर्भुज्यन्ते तानि याज्ञिकैः ।। इति प्रवृत्ते ।
अपा॒ः पूर्वेGषां हरिवः सुBताना॒मथोG इ॒दं सव॑नं केव॑लं ते ।
म॒म॒द्धि सोमं॒ मधु॑मन्तमिन्द्र स॒त्रा वृ॑षन् ज॒ठर॒ आवृ॑षस्य ।।2।।
पूर्वान् सुतान् प्रातःसवनगान् सोमानपाः । हरीनिन्द्रियाणि वर्तयतीति हरिवः । हरिभिः वर्तत इति वा । इदं माध्यन्दिनं सवनं  ते केवलम् । अथो
इत्यर्थान्तरम् । मधुमन्तं जठरे आवृषस्व सिञ्च ममद्धि च सत्रा अस्मत्त्राणेन सह । पीतशब्दवत् । अपूर्वपानत्वात् तदेव पानं मुख्यत इति
पीतशब्दः । इन्द्रस्य केवलत्वात् केवलं माध्यन्दिनं सवनम् । ममद्धीति तृतीयसवनम् । तत्र हि मदो विशेषतो भवति पूर्तेः । इति
सवनत्रयरूपता षोळशिनः । वृषण्वत् वृष्णः इन्द्रस्य विशेषतः प्रियत्वात् । एवं चतूरूपता षोळशिनः । राध्नोति ऋद्धो भवति ।
विहृतपक्षे तु - पादान् व्यवधायार्धर्चशः शंसेत् । पूर्वासां पर्वाणि पदानि । गायत्र्यः पङ्किभिः पङ्कीनां तु द्वे द्वे पदे शिष्येते ताभ्यां प्रणुयात् । उष्णिहो
बृहतीरुष्णिहां तूत्तमान् पादान् द्वौ द्वौ कुर्यात् । चतुरक्षरमाद्यम् । द्विपदाश्चतुर्धा कृत्वा प्रथमां त्रिष्टुभोत्तरा जगतीभिरुत्तमायाश्चतुर्थमक्षरमन्त्यं
पूर्वस्याद्यमुत्तरस्यानुष्टुभमतिछन्दस्स्ववदध्यात् । द्वितीयतृतीययोस्तृतीययोः पादयोरवसानत उपदध्यात् । प्रचेतनेति पूर्वस्याम् ।
प्रचेतयेत्युत्तरस्यां उत्तरास्वितरान् पादान् षष्ठान् कृत्वा अनुष्टुप्कारं शंसेत् ।
महानाम्नीनां पञ्चाक्षरानुपसर्गानुपसृजत्येकादशाक्षरेषु पादेषु सर्वेभ्यो वा एष च्छन्दोभ्यः सन्निर्मितो यत् षोळशी तद्यन् महानाम्नीनां
पञ्चाक्षरानुपसर्गानुपसृजत्येकादशाक्षरेषु पादेषु सर्वेभ्य एवैनं तच्छन्दोभ्यः सन्निर्मिमीते सर्वेभ्यश्छन्दोभ्यः सन्निर्मिमीतेन षोळशिना राध्नोति य एवं
वेद ।।3।।
महानाम्नीनां पञ्चाक्षरानुपसर्गानुपसृजत्येकादशाक्षरेषु पादेषु । ‘एवाह्येवा अपाः पूर्वेषां हरिवः सुतानां एवैहीन्द्रं अथो इदं सवनं केवलं ते ।
एवाहि शक्रो ममद्धि सोमं मधुमन्तमिन्द्र वशी हि शक्र सत्रा वृषञ्जठर आवृषस्वेति'
भगवद्भक्तिज्ञानवैराग्यपूर्वकं च कर्म कर्तव्यम् ।
इष्टापूर्तं मन्यमाना वरिष्ठं नान्यच्छ्रेयो वेदयन्ते प्रमूढाः ।
नाकस्य पृष्ठे सुकृते तेनुभूत्वा इमं लोकं हीनतरं वा विशन्ति ।।
नैष्कर्ममप्यच्युतभाववर्जितं न शोभते ज्ञानमलं निरञ्जनम् ।
कुतः पुनः शश्वदभद्रमीश्वरे न चार्पितं कर्म यदप्यकारणम् ।।
यतः प्रवृत्तिर्भूतानां येन सर्वमिदं ततम् । स्वकर्मणा तमभ्यर्च्य सिद्धिं विन्दन्ति मानवः ।।
त्रैविद्या मां सोमपाः पूतपापा यज्ञैरिष्ट्वा स्वर्गतिं प्रार्थयन्ते ।
ते पुण्यमासाद्य सुरेन्द्रलोकमश्नन्ति दिव्यान् दिवि देवभोगान् ।।
मयि सर्वाणि कर्माणि सन्यस्याध्यात्मचेतसा । निराशीर्निममो भूत्वा युध्यस्व विगतज्वरः ।।
ये मे मतमिदं नित्यमनुतिष्ठन्ति मानवाः । श्रद्धावन्तोनसूयन्तो मुच्यन्ते तेपि कर्मभिः ।।
ये त्वेतदभ्यसूयन्तो नानुतिष्ठन्ति मे मतम् । सर्वज्ञानविमूढांस्तान् विद्धि नष्टानचेतसः ।।
तपस्विनो दानपराः यशस्विनो मनस्विनो मन्त्रविदः सुमङ्गलाः ।
क्षेमं न विन्दन्ति विना यदर्पणं तस्मै सुभद्रश्रवसे नमो नमः ।।
एष उ एव दाश्वान् य एवं वेद । यदेव विद्यया करोति श्रद्धयोपनिषदा तदेव वीर्यवत्तरं भवति ।
परं भावमजानन्तो मम भूतमहेश्वरम् । मोघाशा मोघकर्माणो मोघज्ञाना विचेतसः ।।
सर्वगुह्यतमं भूयः शृणु मे परमं वचः । इष्टोसि मे दृढमिति ततो वक्ष्यामि ते हितम् ।।
मन्मना भव मद्भक्तो मद्याजी मां नमस्कुरु । मामेवैष्यसि सत्यं ते प्रतिजाने प्रियोसि मे ।।
विज्ञानमानन्दं ब्रह्म रातिर्दातुः परायणम् ।
तिष्ठमानस्य तद्विदः.............. इत्यादि श्रुतिस्मृतिभ्यः ।
नमो नारायणाजभवशक्रोष्णरुङ्मुखैः ।
सदा वन्दितपादाय श्रिपाय प्रेयसेधिकम् ।।
इति श्रीमदानन्दतीर्थभगवत्पादाचार्यविरचितः कर्मनिर्णयः ।।
