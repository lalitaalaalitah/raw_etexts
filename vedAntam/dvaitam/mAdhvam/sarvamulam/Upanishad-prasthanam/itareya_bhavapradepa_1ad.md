## श्रीमन्महैतरेयोपनिषद्भाष्यभावप्रदीपे प्रथमोध्यायः
श्रीमद्धनुमद्भीममध्वान्तर्गतरामकृष्णवेदव्यासात्मकलक्ष्मीहयग्रीवाय नमः |
एष भगवान् सङ्कर्षण नामा | पन्थाः मार्गरूपः | स्वप्राप्तौस्वस्यैवहेतुत्वात् | एतत् एष भगवानेवं अनिरुद्धरूपीकमर् | कर्तृत्वान्मातृत्वाज्ज्ञातृत्वाच्च | विधेयानुसारेणैतदिति नपुंसकाता | एवमुत्तरत्रापि | एतत् वासुदेवात्मा भगवान् ब्रह्म गुणपूर्णत्वात् | एतत् प्रद्युम्नाख्यो भगवान् सत्यं निर्दोषस्वरूपत्वात् | तस्माद्भगवतो न प्रमाद्येत् | तद्विषये प्रमादयुक्तो न भवेत् | क्वापि तं नैव विस्मरेदिति यावत् | तद्ब्रह्मनातीयात् | अतिक्रम्यत्यक्तवानेतरं व्रजेत् | त्यागप्रकारश्चान्तिमाध्याये स्पष्ययिष्यते | कुतो नातीयादित्यतोऽनतिक्रमे पूर्वेषामाचारं तावत् प्रमाणयति || नहीति || पूर्वे ब्रह्माद्याद्या एनं हि यस्मान्नात्यायन् नतत्यजुस्तस्मान्नातीयादिति पूर्वेणान्वयः | अतिक्रमे किं बाधकमित्यत आह - येत्यायन्निति || येऽतिक्रान्तवन्तस्तेपरा बभुवुः अन्धेतमसिपतिता इत्यर्थः | एवमत्र त्यागफलकथनात् अत्यागफलमपि पूर्ववाक्ये अध्याहर्तव्यम् | ये पूर्वेनात्यायंस्ते ब्रह्माद्याः संसृतेः मुक्ताः | श्रीश्च नित्यमुक्तागुणाधिका च वर्तत इति | के ते भगवत्त्यागिनः अत्यागिन्च कतिविधा इत्यतः तदुत्तरत्वेन मन्त्रुमुदाहरष्यन्नवतारयति - तदुक्तमिति || ऋषिणामन्त्र द्रष्य्रा | तत् उक्त प्रश्नस्योत्तरं उक्तमित्यर्थः | मन्त्रमुदाहरति - प्रजा इति || तत्र तावत् प्रथमपादमनूद्यतिस्रः पिशाचराक्षसासुरभेदेन त्रिविधाः प्रजा अत्यायं भगवदतिक्रमं ईयुः प्रापुः चक्रुर्हेति तदर्थमभिप्रेत्योपनिषतस्वयमेव व्याचष्ये - प्रजा इति || तिस्रस्त्रिविधः प्रजा अत्यायमायन् भगवदतिक्रमं प्राप्ता इति याः ऋषिप्रोक्तः ता इमावै | वक्ष्यमाणा एव | कास्ताः | वयांसिवङ्गावगधा इरपादाश्चेति यानीमानि भूतानि तान्येव | वीत्याकाश नाम | वै आकाशे अयनाद्वयांसि पिशाचकाः | वीत्यत्रेकारलोपोनिर्वचनात् | पिशाचाहि विहाय सिञ्चरन्ति | वङ्गावगधाः | वं वर्तितं प्रवर्तितं निष्पादितं गं ज्ञानं येषु ते वङ्गाः नरास्तैरवोऽवनं येषान्ते वङ्गावाः नरममांसाशनेन स्वदेहपोषणं कुर्वन्त इत्यर्थः | गधाः गृध्नवः विषयलोलुपाः | वङ्गावाश्च ते गधाश्चेति तथोक्ताः राक्षसाः | ईरस्य वोयो; धर्मज्ञान वैराग्यैश्वर्यरूपगुण चतुष्यात्मकस्य ऐश्वर्यरूपैकगुणमात्रवत्त्वादीरपादा असुराः | इतिशब्दोध्याहार्यः | ईरपादाश्चेतीमानीत्यन्वयः | एवं भगवत्त्यागिनाम सतां त्रैविध्यमुक्त्तवा तदत्यागिनां सतामपि त्रैविध्यं पादत्रयेण क्रमेणर मन्त्रशेषे प्रदर्श्यते | तत्र द्वितीयपादं तावदवदति - न्यन्या इति || अन्या उक्त राक्षसादित्रिविधा सत्प्रजाविलक्षणाः मनुष्योत्तमप्राजः अर्कं आसम्यग्जनैरर्चितत्वात् अर्कशब्दावाच्यं अगिनस्थं विष्रुमभितः आभिमुख्येन निविविश्रे निविष्याः आश्रिताः | अग्नौ कर्माणि कृत्वातत्स्थं विष्णुं मुक्तौ प्राप्नुवन्तीत्यर्थः | अर्कशब्दवाच्यस्य विष्णोरुपास्तौस्थानं वक्तं विशिनष्यि - इममेवाग्निमिति || एतस्मिन्नग्नावेव स्थितं तन्नाकमित्यर्थः | तृतीयपादमनुवदति - बृहदिति || ता इमा इत्यनुवर्तते | ऋषिरूपाः प्रजाः यदेतद्भुवनेषु लोकष्वन्तः | बृहत् तेजसाबृंहितं व्याप्तं ब्रह्म | सूर्ये तस्थौ | तत् अभितो विविश्र इत्यनुवृत्त्या योजना | इममेवार्थमभिप्रेत्य व्याचष्ये - अद उ एवेति || अदः उ | असावेवविष्णुः भुवेष्वन्तः | बृहत् तेजसा पूर्णम् | असावेवादित्यः सवर्वस्तूनां आदानात् | स्ववशेस्थापनात् आदित्यनामा | तमिमं विष्णुमृषयः स्वाध्यायेन अभितोनिविष्या इति योजना | चतुर्थपादमनुवदति - पवमान इति || पावयति संसारात् | मिनोति क्षिपति च महानन्द इति पवमानोवायुस्थो विष्णुः हरितोदिशः सर्वा आविवेश | सर्वदिक्षुव्याप्तः | य एवं विधस्तं विष्णुं देवा अभितो निविष्या इति तदर्थमभिप्रेत्य व्याचष्ये - वायोरेवेति || बलज्ञानस्वरूपत्वात् वायुशब्दवाच्यो वायुस्थो हरिरेव पवमानः | स एव हरितो दिश आविष्य इत्यर्थः | हरित इत्यनुवादः दिश इति तद्वयाख्यानम् | तथा च भगवत्त्यागिनो सन्तः पिशाचराक्षसासुरभेदेन त्रिविधाः | तदत्यागिनस्सन्तोपि मनुष्योत्तमर्षिदेवभेदेन त्रिविधा इत्युक्तं भवति || १ ||

विद्यान्तरमारभ्यते - उक्थमुक्थमिति || अत एव न पूर्वखण्डेन अस्य सङ्गतिः | एवमुत्तरत्रापि | प्रजाः ज्ञानिजनाः उक्थमुक्थं उत्थापनात् जगतः सर्जनान्निमित्तात्किञ्चिद्वस्तूक्थनामकति वदन्ति | वैदिकव्यवहारप्राचुर्यज्ञापानर्थं द्विरुक्तिः | वै प्रसिद्धेमेतत् | तदुक्थञ्चेदमेव विष्ण्वाख्यं ब्रह्मैवेत्यर्थः | तस्या अधिदैवतमध्यात्मं च रूपविशेषाणां पृथगुपास्त्यर्थं अधिष्ठानं वाहनं भोग्यमन्नं च पृथक्पृथग्दर्शयति - इयमेव पृथिवीत्यादिना || इयमेव पृथिवी रैदमेव पृथिवी स्थितं प्रथितत्वात् पृथिवीनामकं उक्थम् | पृथिवीस्थितस्य उक्थशब्दवाच्यत्वे युक्तिप्रदशर्नाय पृथिव्यां उक्थशब्द प्रवृत्तिनिमित्तमाह - इतोहीति || इतःपृथिवीतः यदिदं किञ्च प्रमाणप्रमितमिदं सर्वं अङ्कुरादिकं उत्तिष्ठति उत्पद्यते हि यस्मात् तस्मात् तस्थस्योक्थशब्दवाच्यत्वं युक्तमित्यर्थः | तस्य पृथिवीस्थितस्य विष्णोरग्निरर्कः | अत्रार्कपदेन ऋगताविति धातोः शीघ्रगतित्वतःयेन उच्यते | तदाकारत्वात् यज्ञे क्रियमाणाचितिरिष्यकासन्निवेश विशेष लक्षणा अर्कपदेन गौण्यावृत्त्याप्रतिपाद्यते | साच सुपर्ण प्रतिमारूपा | स एव सुपर्णोग्नावपि स्थितः | स च हरेः वाहनमिति प्रसिद्धमेव | अतोग्निस्थितस्य एव गरुडस्यार्कपदोदितचिगतत्वात् अग्निस्तस्य वाहनरूपोर्क इत्यच्यते | अथवा अग्निरग्निस्थितोग्निशब्दवाच्यो भगवद्रूपविशेषः तस्य पृथिवीस्थस्य हरेः अर्कः | तरं व्याख्येयम् | अन्नं प्रसिद्धान्नमेव तस्य विष्णोरशीतयस्तिस्रस्तृचाशीतयः तद्रूपं बृहतीसहस्राख्यं शस्त्रमिति यावत् | उभयोरपि तर्पकत्वात् सोमदेवताकत्वाच्च | अन्नस्याशीतित्वं योगेनापि दर्शयति - अन्नेनेति || इदं सवर्ं प्राणिजातं अन्नेन अन्नभोगनेनैव सर्वं काममश्नुते प्रापनोति | नान्यथा | दारापत्यगृहादीनि वासोलङ्कारभूषणम् | असह्यं नाश्नतः पुंसः सह्यं भुक्तवतो धौवमिति वचनात् अतोऽश्नुतेऽनयेति व्युत्पत्त्या सर्वकामप्राप्सिधनत्वात् अन्नमशीतिरित्युच्यते | तृचाशीतयोप्यन्नवद्भगवतः तृप्तिहेतुतया सर्वकामप्राप्तिसाधनतुल्यत्वात् उक्तनिर्वचनेन आशीतिशब्दवाच्याः अतोन्नमशीतय इति सामानाधिकरण्येन उच्यत इति भावः | अन्तरिक्षं अन्तरिक्षस्थम् | अन्तःस्वहृदये ईक्ष्यते अधिकारिभिः इत्यन्तरिक्षनामकं चयद्भगवद्रूपं तदेवोक्थम् | तस्योक्थं त्वेयुक्तिमाह - अन्तरिक्षं वा इति || अन्तरिक्षस्थं हरिं वै एव | अनु तत्प्रेरणयेति यावत् | पतन्ति पक्षिण इति शेषः | अन्तरिक्षमनु तत्प्रेरणयैव | धावयन्ति नरादयोश्वादिषु यानादिवाहकनरवृषभादिषु चोपविष्यास्तान् धावयन्ति | भगवत्प्रेणयान्तरिक्षेणावकाशेदत्तेसत्येव हि पक्षिपतनादिकर्माणि जायन्ते | नान्यथेति भावः | यथोक्तम् | नमो ददाति श्वसतां मार्गं यन्नियमादद इत्यादि | एतेन पक्ष्याद्युत्पननधावनादिरूपोत्थानहेतुत्वात् उक्थत्वमन्तरिक्षस्य युक्तमेवेत्युक्तं भवति | तस्य वायुरर्क इत्यादि पूर्ववत् | असौद्यौरेव | द्युलोकस्थं द्योतनात् द्युनामकं च | यद्ब्रह्म तदेवोक्थम् | द्युस्थितस्योक्थशब्दवाच्यत्वे युक्तिप्रदर्शनाय द्युलोके उक्थशब्दप्रवृत्तिनिमित्तमाह - अमुत इति || अमुतो दिवः प्रदानात् तत्कर्तृकवृष्यिप्रदानाद्यदिदं किं च प्रमाणसिद्धं इदं सर्वं सस्यादिकमुत्तिष्ठति उत्पद्यते हि यस्मात् तस्मात् तत्तत्स्थस्योक्थशब्दवाच्यत्वं युक्तमेवेत्यर्थः | तस्यासावादित्य इत्यादि पूर्ववत् | इत्यधिदैवतम् | अधिदैवस्थितानां भगवद्रूपाणां मुक्थत्वादिकमुपवर्णितम् | अथाध्यात्मम् | अध्यात्मगत भगवद्रूपाणां मुक्थत्वादिकं उच्यत इत्यर्थः | पुरुषशब्दवाच्य देहस्थितत्वात् देहाख्यपुरेषु सरणाद्वा यः पुरुषाख्यो विष्णुः स एवोक्थम् | तस्य उक्थत्वेयुक्तिमाह | अयमेवमहान् सर्वोत्तम इति | महत्त्वस्यैवोपपादनं प्रजापतिरिति | ब्रह्मादि सर्वप्रजास्वामीत्यर्थः | तथा च उच्चैः सर्वोत्कृष्यत्वेन स्थितत्वात् उक्थमित्युच्यत इति भावः | एष च पुरुषाख्यो भगवान् अहमुक्थमस्मीति विद्यात् विद्यां ज्ञानमत्ति अनुभवतीति तथोक्तः | तस्यैव सर्वोत्तमत्वादिसद्भावात् स एक एवतादृशज्ञानयोग्यो न अन्य इति भावः | एवं पुरुषाख्यहरेः उक्थत्वं उक्त्वा तदङ्गानामप्युक्थत्वमाह | तस्य मुखमेवेत्यादिना | अत्र सर्वत्रैवशब्दः कावेरीविरजातोयमित्यादाविव नेदमौपचारिकमिति ज्ञापनार्थो न त्वन्ययोगव्यच्छेदार्थः | सर्वत्र उक्थत्व विधानात् | तस्य मुखं वदनमेवोक्थम् | अग्न्युयुत्थपकत्वात् | वक्ष्यते हि | तस्य वाचासृष्यौ पृथिवी च अग्निश्चेति | निर्णयार्थं दृष्यान्तेन उपपादयति - यथेति || यथा अधिदैवतं पृथिवी उक्थत्वेन उक्ता तथा अध्यात्मं पुरुषमुखमेव उक्थमित्यर्थः | तस्य मुखरूपोक्थस्य | वाक् वागभिमनी वह्निरर्क; | शिष्यं पूर्ववत् | नासिके एवोक्थम् | वातोत्थापकत्वात् | वक्ष्यते हि | प्राणेन सृष्यावन्तरिक्षं च वायुश्चेति | तस्य इत्यनुवर्तते | पुरुषाख्यहरेरित्यर्थः | यथान्तरिक्षमित्यादि पूर्ववत् | तस्य नासिकारूपोक्थस्य | प्राणोवायुः | तत्र विशेषमाह - तदेतदिति || यदेतन्नासिकायै नासिकायां नासिकामूले नेत्रयोः मध्ये विनतमिव किञ्चिन्नतस्थानं दृश्यते | तदेतत् बघ्नस्य सूर्यस्य विष्यपं सूर्यलोकस्थानीयं विद्यादित्यर्थः | ललाटमेव उक्थं अत्र ललाटशब्देन तत्सम्बद्धं नेत्रमुपलक्ष्यते | यथा द्यौस्तथेत्यादि पूर्ववत् | तस्य ललाटरूपोक्थस्य | चक्षुश्चक्षुरभिमानीसूर्यः | अत्र अदनाघ्राणदृष्ययाख्य भोगत्रयविभागेन तन्मुखनासिकाभागवतो जीवदेहेषु व्याप्तत्वात् तन्मुखनासिकाक्षीणि जीवमुखनासिकाक्षिषु स्थितानि | अत एव जीववाक्प्राणचक्षुष्षुविष्णवा गाद्याः स्थिताः विष्णोः वाक् प्राणचक्षूंषि च भार्गवनारसिंहकापिलाख्याः तद्रूपविशेष एव | एतान्यपि मुखनासिकाक्षिवदग्निवायुसूर्याणं जनकानीत्यादि | एवं अध्यात्मं अधिदैवतं च षट्सुइतानेषु अर्काणां भिन्नत्वेपि अशीतय इत्येतत्समानमेव | यतः सर्वत्रान्नमेवाशीतय इत्युक्तमिति योजना | नन किं तदन्नस्यमाहात्म्यं | येन सीर्वेषामपि पृथिव्यादिस्थरूपाणां तदेवाशीतितयाउच्यत इत्यत आह - अन्नेनेति || इमानि सर्वाणि भूतान्यन्नेनैव अन्नस्थेनान्ननाम्ना भगवतैव | समनन्ति सम्यक् चेष्यन्ते | अन्नेनैव अन्नस्थितेनैव तेनान्नदाता पुरुष इमं लोकं पृथिवीलोकम् | जयति प्राप्नोति | पृथिव्यामधिपतिः भवतीति यावत् | तथा अन्नेनैव अनेनामुं स्वार्गादिलोकं च जयति | तस्मात् सर्वभूतचेष्यने अन्नदातॄणां गतिप्राप्तौ च भगवतान्नेस्थित्वा तस्य निमित्तीकरणात् समानमशीतया अध्यात्मं च अधिदैवतं चान्नमेववेति युक्त तस्य सर्वत्राशीतितया उक्तिरिति भावः | तदिदं भगवद्रूपम् | अन्नं | अद्यत्वात् | अद्यत्वं चोपजीव्यत्वेनैव | उपजीव्यो हि सर्वेषां भगवान् | न केवलमन्नं किन्त्वन्नादं च | अन्नमत्तीति सर्वात्ताहि भगवान् | किं तद्भगवद्रूपम् | यदन्नमन्नादं चेत्यत आह - इयमेव पृथिवीति || एतत्पृथिवीगतमेव पृथिवीनामकं स्त्रीरूपमित्यर्थः | कथं पृथिवीगतरूपस्यान्नत्वमन्नादत्वं चेत्यतः तत्रान्नत्वं तावदुपपादयति - इतोहीति || इतः पृथिवीगत भगवच्छक्त्यैव इदं सर्वं धान्यादिकं पृथित उत्तिष्ठति उत्पद्यते | सर्वमित्यस्यैव विवरणं यदिदं किञ्चेति | एवं पृथिवीस्थस्य अन्नोत्पादकत्वात् अन्नत्वमुपपाद्य द्युलोकस्थस्य अपि अन्नत्वत्वं अन्नादत्वं चाभिप्रेत्य तत्रान्नादत्वं तावदुपपादयति - यद्धकिञ्चेति || यत्किञ्चेदं धूमादिकं अचेतनं स्वर्गादिगन्तृचेतनं च पृथिवीतः प्रेता इ प्रैतिप्रयाति गच्छति | तत्सर्वमसौद्युलोकस्थोहरिरत्ति स्वीकरोतीत्यर्थः | एतेन पृथिवीस्थस्य द्युभोग्यधूमादि जनकत्वेन प्रकारान्तरेणापि अन्नत्वमुपपादितम् | अथ पृथिवीस्थितस्य अन्नादत्वमुपपादयति - यदुकिञ्चेति || ऊच | यत्किञ्चातः अमुतः द्युलोकात् | प्रैतीआगच्छति | वृष्ययादिकं तत्सर्वमियं पृथिवी पृथिवीस्थितोत्तीत्यर्थः | एतेन द्युलोकस्थस्य अन्नत्वं अपि उक्तं भवति | उपलक्षणमेतत् | पृथिवीस्थितस्य भगवतः | पृथिवीस्थ सर्वप्राणिगतरूपेण | पृथिव्युत्पन्नान्नभोक्तृत्वात् प्रकारान्तरेणाप्यन्नादत्वं द्रष्यव्यम् | अत्र पृथिवी द्युस्थयोः भगवद्रूपयोः अन्नत्वमन्नादत्वं च स्वनिरूपितं अन्यनिरूपितं च बोध्यम् | तत्र स्वभोग्यत्वं स्वभोक्तृत्वं च हरेरचिन्त्यैश्वर्यबलादेकस्यापि रूपभेदेनोपपन्नम् | अन्यभोग्यत्वं चोपजीव्यतारूपम् | अन्यभोक्तृत्वं त्वविप्रतिपन्नमेवेति | एवं पृथिवी द्युस्थयोरन्नत्वं अत्तृत्वं चोपपाद्योपसंहरति - सेयमिति || सेयं पृथिवी | तत्स्थाभगवन्मूर्तिः | इतिपूर्वोक्तप्रकारेण | आद्या अदनीयाभोग्या उपजीव्येति यावत् अत्रीभोक्त्तीच भवति
 एवं सोसावित्यध्याहार्यम् | द्युस्थोभगवानपि अत्ता आद्यश्च भवति | हवा इति प्रसिद्धिद्योतकं निपातद्वयम् | अत्रायं विवेकः | यदा पृथिवी आद्या भवति तदा द्यौरत्ता | यदा तु साऽस्त्री भवति | तदा सावाद्य इति | अत एवाद्यात्रीत्यस्य अत्ता आद्य इति व्युत्क्रमेणोक्तिरिति ज्ञातव्यम् | न च इदं अद्यत्वं अत्तुत्वं च भगवतः केनापि शक्यनिवारणमित्याह - नतस्येति || अयं भगवान् | यथा सर्वं नाद्यात् | यद्वा एनं भगवन्तं अन्ये यथा नाद्युर्नोपजीवेयुः तस्य तथाकरणस्य कश्चन नेशे नेष्य इत्यर्थः | २ |

अथानन्तरम् | अतःभगवन्माहात्म्यश्रवणस्य महाफलसद्भावात् | रेतसः सृष्यिः रेतः सम्बन्धिनीसृष्यिरुच्यत इति शेषः | अत्र रेतश्शब्दो जन्योपलक्षणः | देवाः सर्वे ब्रह्माद्याः प्रजापतेः सर्वजीवाधिपतेः विष्णोरेतः | तस्मात् जातः | देवानां वर्षं रेतः | देवेभ्योवृष्यिः सञ्जायते | वर्षस्य रेत ओषधयः | वर्षात् सर्वा ओषधयो जायन्ते | ओषधीनां रेतोन्नम् | तेभ्योन्नं जायते | अन्नस्य रेतोरेतःशुष्ममेव | प्रजानां रेतोहृदयम् | अत्र हृदयशब्देन सङ्कल्पात्मकं मन उच्यते | तत् प्रजाभ्यो जायते | हृदयस्य रेतोमनः | मनःशब्देन विकल्पात्मकं मन उच्यते | सङ्क्लपाद्विकल्पोजायत इत्यर्थः | सङ्कल्पविकल्पयोः मनोत्तृत्तित्वेन उभयोः प्रजाजातत्वेपि सङ्कल्पानन्तरमेव विक्लपस्य जायमानत्वात् तज्जातत्वोक्तिः | एकादश्याद्युपवासादि सङ्कल्पे कृते एव हि तत्परित्यागं न करिष्ये इति विकल्पो जायते | मनसोविकल्पात्मकस्य रेतोवाक् वाक्प्रचारः | अत्र हृदयस्य इत्यपि ग्राह्यम् | सङ्कल्पविकल्पाभ्यां विधिनिषेधविषयकमनोवृत्तिभ्यां सर्वोपि वाक्प्रचारो जातये | वाचोरेतः कर्म | वाक्प्रचाराच्च वृद्धकृतात् अव्युत्पन्नस्य इदं अस्य वाचकमिदं वाच्यमिति नामादि वेदनात् पुनर्वाक्प्रचरेघटमानयेत्यादि रूपे जायमाने व्युत्पन्नस्य प्रयोज्यपुरुषस्य घटानयनादिकमर् जायते | तदिदं कर्म जायते | तदिदं कर्मकृतम् | कुलालादिकमर्णा हि घटादिकं सर्वं जगज्जायते | अयं एतत्कर्माभिमानी पुरुषोजीवः ब्रह्मणो विष्णोः लोक आवासस्थानम् | जडापेक्षयाचेतने हि विष्णोः विशेषतः सन्निधानम् | स ब्रह्मशब्दोक्तो विष्णुरिरामयः इच्छानुरूपसुखपूर्णः यद्यस्मादिरामयाः | दैर्घ्यमवधारणार्थे | इरामय एवहि | तस्माद्धिरण्मयः | हि रुक् पृथक् लौकिकानन्दाद्विलक्षणं ण्यंसुखं हिरण्यं तेनाधिकत्वात् तथोक्तः | आधिक्यार्थे मयट् | हि रुक् शब्दे ककारस्य ण्यशब्दे यकारस्य लोपो निर्वचनत्वात् | तथा च इरामयत्वादेव हि हिरण्मय इत्युच्यत इत्यर्थः | एतद्विद्यावेत्तुः फलमाह - हिरण्मय इति || यो अधिकारी एवं प्रजापतेः एतो देवा इत्याद्युक्तप्रकारेण नारायणं सर्वलोकैककारणं हिरण्मयादिरूपं च वेद उपास्ते अपरोक्षतो जानाति च | सोमुष्म?इल्लोके वैकुण्ठादौ हिरण्मयः कर्मजं प्राकृतरूपं हित्वा निजानन्दैकरूपकः सम्भवति | हिरण्मयः सन्नेवसर्वेभ्योभूतेभ्यः मुक्तसवर्भूतैः ददृशे दृश्यत इत्यर्थः|  ३ ||  

ब्रह्म वासुदेवाख्यम् | तं प्रसिद्धम् | ज्ञानिनां प्रथममिमं पुरुषम् | चतुराननम् | प्रपदाभ्यां प्रपदयोः | प्रपदद्वयावच्छदेन | प्रापद्यत प्राप | आदिसृष्यौ | यद्यस्माद्ब्रह्मेमं पुरुषं चतुर्मूखं प्रपदाभ्यां प्रापद्यत | तस्मात् पदनात् प्रपदनावच्छेदकत्वादेव | चतुर्मुखपादोपरितनभगागरूपं अङ्गप्रपदे इत्याचक्षते विद्वांसः अत एव चतुर्मुखवत्पुरुषाकारवतां नारादीनां पादोपरितन भागरूपं अङ्गं प्रवृत्तिनिमित्ताभावेपि सादृश्यमात्रेण प्रपदे प्रपदे इत्याचक्षते इत्यावृत्त्यायोज्यम् | प्रयोगबाहुल्यज्ञापनाय द्विरुक्तिः | अन्येषां तु चतुर्मुखपुरुषाकार शून्यानां पशूनामश्वगवादीनां शफाः खुरा इत्येवाचक्षतेन तु प्रपदे इति | प्रवृत्तिनिमित्ताभावात् सादृश्याभावाच्चेति भावः | तदूर्ध्वं तदनन्तरम् | तत् ब्रह्म | चतुर्मुखदेहप्रपदादूध्वर्म् |वायुनासहोदसर्पत् | ऊरुं प्रत्ययात् | अतोहरेरुर्ध्वं अरणाद्गमनान्निमित्तात्तौ चतुर्मुखसम्बन्धिनाववयवविशेषौ ऊरू अभवताम् | तत्सादृश्याच्चान्यत्रापि तच्छब्दव्यवहार इति संयोज्यम् | एवमुत्तरत्रापि | ततः किञ्चिदूर्ध्वं वायुना सहैव गत्वा | उरूत्कृष्यं यथा भवति तथा | मां गृणी९हीति भगवान्वायुं अब्रवीत् | सवायुः यत्र स्थित्वा उर्वेवङ्गरणं चक्रे तत्स्थानमुदरमुदरनामकं अभवत् | ऊत्कृष्योगरोगरणं स्तवनं यस्मिन्निति | गस्यदः | अथ ततोपि रूपान्तरेण किञ्चिदूध्वर्ं गत्वा | उरुविद्तृतमेव मे मम निवासस्थानं कुर्विति पुनर्वायुमब्रवीत् | वायुश्च भगवदाज्ञानुसारेण तथैव अकरोत् | ततस्तत्स्थानं उरुत्वात् उरोनाकमभवत् | रः स्थाने च मध्ये हृदयमप्यकरोदित्यपि ग्राह्यम् | हृदयं ब्रहमेति वक्ष्यमाणत्वात् | तत्रोदरं उदरेस्थितमुद्गतारत्वात् उरुगरणविषयत्वात् ओदरनामकम् | ब्रह्मेतिशार्कराक्षाः शर्करासूक्ष्मपाषशणस्तद्वत्सूममक्षं दृष्यिः येषान्ते तथोक्ताः | सूक्ष्मेषिकावत्त्वात् तन्नामानोमुनय उपासते | हृदयं हृदयेस्थितं हृद्ययनात् हृदय शब्दवाच्यं ब्रह्मेति | आरुण योनाममुनय उपासते | ता इ | ते उभे उदरस्थं हृद्गञ्च | ब्रह्मैवह | नाणुरप्यत्रभेदः | ब्रह्मेतिसंहितायां दैर्ध्यस्य ता ईति स्वरस्पर्शविभागस्य चकृत्यं प्रागुक्तमेव | ततः उरः स्थानादूर्ध्वन्त्वेव तद्ब्रह्मोदसर्पत् | वायुनासहागमत् | तुशब्दः पूर्वोक्तस्थानेभ्योस्य विशेषद्योतकः | ऊर्ध्वं गतं च तद्ब्रहमशिरोमूर्धानमश्रयत | वायुनादेवैश्च सह तत्र स्थितमभूत् | यद्यस्माच्छिरोश्रयत ब्रह्म तत्तस्मात् तदङ्गं शिरोनामाभवत् | तदेवशिरसः शिरस्त्वं शिरः शब्दप्रवृत्तिनिमित्तम् | यद्ब्रह्मकर्तृकश्रयणकर्मत्वमित्यर्थः | ता एताः श्रियः श्रयणशच्छ्रीशब्दवाच्याः | चक्षुःश्रोत्रं मनोवाक्प्राण इत्याद्यादेवताः | शीर्षन् चतुर्मुखशीष्णिर्श्रिताः स्थिताः | एवं सर्वप्राणिनां शिरस्वप्येतादेवताः श्रिता इत्यपि ग्राह्यम् | श्रिता इत्युपलक्षणम् | तत्र स्थिता विष्णुपासत इत्यपि द्रष्यव्यम् | चक्षुरादि देवताश्च भाष्योक्तरीत्या रविचन्द्रशङ्कराग्निवाय्वाद्याबोध्याः | एतद्विद्यावेत्तुःफलमाह | श्रयन्त इति | योधिकारी एवं परब्रह्मणाश्रितत्वमेव शिरस एतत् उक्तं शिरस्त्वं शिरः शब्दप्रवृत्तिनिमित्तं वेद | अस्मिन् श्रियः सम्पदः श्रयन्त इत्यर्थः | चक्षुरादि देवेषु प्राणस्यैवोत्तमत्वमिति प्रदर्शयितुं आध्यायिकामारभते | ता अहिंसन्तेत्यादिना | ताः श्रियः शिरःश्रयणाच्छ्रीशब्दवाच्याः चक्षुरादिदेवता अहिंसन्त वाचाहिंसामकुर्वन् | परस्परं व्यनिन्दन्नितियावत् | किमिति | अहमुक्तं श्रेष्ठोस्मीति | द्विरुक्तिर्विवादस्य प्रातिस्विकता ज्ञापनाय | तत्र निर्णयार्थं विष्ण्वाज्ञया ता देवता अब्रुवन् | किमिति | अस्मात् चतुर्मुखसम्बन्धिनः शरीरात् | उत्क्रामाम | उत्क्रान्ताभवाम | हन्तेति हर्षे | तत् तेषां नोस्माकं मध्ये | यस्मिन् देवे उत्क्रान्ते इदं शरीरं पत्स्यति पतिष्यति | तदुक्थं स श्रेष्ठोभविष्यतीति | एवं समयं बद्ध्वा | तेषां मध्ये प्रथमं वाक् वागभिमानीवाह्निरुदक्रामत् | ब्रह्मशरीरादुत्क्रान्तः | तदायं देहोवागभावात् अवदन् वचनक्रियामात्रं अकुर्वन्नप्यश्नन् पिबन्नास्तैव आसीदेव नापतत् | एवं चक्षुरुदक्रामत् | श्रोत्रमुदक्रामत् | इति वाक्यद्वयमपि व्याख्येयम् | चक्षुःसूर्यः | श्रोत्रं चन्द्रः | अथमनःमनोभिमानीशङ्करःशेषः सुपर्ण इन्द्रश्च उक्रामत् | तदामीलित इव निमीलितनेत्र इव | प्रतिभाशून्य इवेति यावत् | ब्रह्मणः तादृग्भावायोगादिवेत्युक्तिः | अश्नन् पिबन्नितिसर्वत्र तदितरेन्द्रियव्यापारस्याप्युपलक्षणम् | अशनपानयोः प्राणव्यापारत्वात् प्राधान्यात् सर्वत्रतदुक्तिः | अथ प्राणोवायुरुदक्रामत् | तत् शीरं प्राण उत्क्रान्ते सत्येव | अपद्यत पतितमभूत् | न केवलं पतितं किन्त्वशीर्यत च शैथिल्योन्मुखं चाभवत् | अत एव तद्देहस्य शरीरनामप्राप्तिः अभूदित्याह - अशारीति || यत इदमशारि अशीर्यत | शॄहिंसायामिति धातोः | इतितस्मात् तत् शरीरं शरीरनामकं अभवत् | तदेव शरीरस्य शरीरत्वं शरीरशब्दप्रवृनिमित्तम् | यच्छीर्यमाणत्वम् | ऋणातेः कर्मणि ईरच् | एतद्वेत्तुः फलमाह - शीर्यत इति || अस्य स्वोत्क्रमणेन ब्रह्मदेहस्य शीर्णतापादकत्वरूप प्राणमाहात्म्यवेत्तुः द्विषन्द्वेषीवस्थितः | नरकाद्यनर्थहेतुत्वात् | भ्रातृव्यः भ्रातृवत्सहसंस्थितः पाप्मापापम् | शीर्यते हवै | नश्यति खलु | तथास्य द्विषन् पाप्मापापी भ्रातृव्यः शत्रुश्चपराभवति | नित्यनिरय प्राप्तिरूपपराभवं प्राप्नोतीत्यर्थः | एवं स्वनिर्गमेन ब्रह्मदेहपातनात् वायोरुत्तमत्वे सिद्धेपि यादृच्छिकताशङ्का निरासार्थं पुनस्तेषां परीक्षान्न्तरं वक्तुं प्रस्तावनायविवादक्रममाह - ता इति || उक्तपरीक्षयावायूत्तमत्वसिद्धौ पुनः विवादो न युज्यते | तथाप्युक्तशङ्कानिरासार्थत्वात् युज्यत एवेति ज्ञापनाय | अहिंसन्तैवेत्येवशब्दो विवादस्यात्यन्तायोगव्यवच्छेदार्थः | हन्तेति खेदे | पूर्वपणीक्षायां स्वाभिलषितस्याजातत्वात् | यथोक्तं भाष्ये | उदासीनौचतावास्तां केशवश्चाञ्जसम्भव इत्यादि | प्राणष प्रपन्ने प्रविष्येतच्छरीमुदतिष्ठत् | अतः तत् सः प्राणः उक्थं उच्चैः स्थितत्वात् तथोक्तः सर्वश्रेष्ठोभवत् | उक्थशब्दानुसारेणतदिति नपुंसकम् | तदुक्थमित्येतद्विशदयति - तदेतदिति || तत् स्वोस्वोत्क्रमणेन शरीरपतनकारणम् | एतत् स्वप्रवेशेन तदुत्थानकारणं च | यदुक्थमुक्तं तत्प्राण एवेत्यर्थः | अतोधिकारीप्राण उक्थमित्येव विद्यात् | एवं परीक्षाद्वयानन्तरं निश्शङ्कास्सन्तादेवाः सर्वेरुद्राद्यास्तं प्राणमब्रुवन् | किमिति | त्वमुक्थं गुणाधिकोसि | त्वमेवेदं सर्वमसि | अस्य सर्वस्य वचनदर्शनाद्यस्मदीय व्यापारस्य त्वमेव नियामकोसीति यावत् | वयं सर्वेपि तव भृत्याः स्मस्त्वं चास्माकं पतिरसीति | उक्तार्थे मन्त्रसम्मतिमाचष्ये - तदपीति || तदेतदपीति सम्बन्धः | न केवलं प्रजाहतिस्रो अत्यायमीयुरित्यादिकमेव उक्तं किन्त्वत्र प्रकृतप्रमेयमप्युक्तमित्यर्थः | मन्त्रमुदाहरति - स्वमस्माकमिति || उक्त एवार्थः || ४ ||

अथ देवाः वायुमुखाद्भगवद्गुणान् श्रुत्वा | तं वायुनोपदिष्यं नारायणं प्राणयन्तशिष्यप्रशिष्यादिषु प्रकर्षेणानयन् उपदिदिशुः | तथा तं वायुमपि तद्गुणोक्त्याशिष्यादिषु प्राणयन्त | सवायुर्देवैः प्रणीतः शिष्यादिषु उपदिष्यः तैः विज्ञातगुर इति यावत् | प्रातायत तेषु प्रविश्यप्रततोबभूव | यतः प्रातायीतीं प्रततोभवत् | तत्तस्मात् प्रातनरामकोभवत् | तथारूपान्तरेण जीवस्वरूपचैतन्येन | समागात् सङ्गतोभूत् | इति यस्मात् तत्तस्मात् सायं शब्दवाच्योभवत् | एवमहार्यत्वात् अहर्नियामकत्वात् च आहरेवाप्राणः | रतिरूपत्वात् रात्रिनियामकत्वाच्चरात्रिस्तन्नमा अपान इत्येवं वायोरेवाध्यात्मं चत्वारिरूपाणि | एवमग्निरप्यध्यात्मं वाक् वागभिमानीवागाख्याबभूव | असावादित्यश्च चक्षुश्चक्षुराभिमानी चक्षुराख्यो बभूव | चन्द्रमाश्चमनः | यज्ञादिसाधनीभूतशालायूपकपालादि विषयकमनोवृत्त्यभिमानीमनोनामा | अत्र शिवशेषसुपर्णेन्द्रा अपि ग्राह्याः | दिशःप्राच्यादिदिगभिमानिनो मित्रयमवरुणकुबेराः | श्रोत्रं श्रोत्राभिमानित्वेन तदाख्याः | अत्र चन्द्रोपि ग्राह्यः | विशेषस्त्वत्र भाष्योक्तरीत्या बोध्यः | स एष चाध्यात्मं देवानां संयोगोनान्यनिमित्तकः | किन्तु प्रहितां प्रहितानामेव | नुडागमाभावश्छन्दसः | विष्णुना प्रेरितानामेव बोद्धव्यः | अत एव इमाः सर्वाः ब्रह्मवाय्वाद्याः देवताः देवतामात्राः | अदौ तद्विष्ण्वाख्यं परं ब्रह्मैकमेवाधिदैवतं सर्वाधिकं दैवतम् | तत्रहेतुगर्भविशेषणम् - आविरिति || पूर्णज्ञानादिस्वरूपमित्यर्थः | इत्येतदेव प्रमेयं सीर्ववेदादिसददागमैः तात्पर्यादुक्तं कथितं भवति | अस्ति नान्यत् | हस्मवेति निपातत्रयं सुप्रसिद्धिद्योतकम् | एतत् विष्णोरेव अधिदैवतत्वस्य सर्ववेदादिमहातार्त्यविषयत्वमपि सर्वप्रमाणषषु सुप्रसिद्धमित्यर्थः | एतद्विष्णोरेव सर्वोत्तमत्वादिकम् | विद्वान् जानन् | हिरण्यदन् नामवैदोवेद द्रष्यामुनिराह | किमिति | यथालोकाः मह्यं न दद्युः मदभीष्यमिति शेषः | तस्य तथाकरणस्य कश्चन नेशे न समर्थ इति | अथवा | वै तत् इति पदच्छेदः | तदेतद्विद्वान् हिरण्यदन् | आह हस्मवै इत्येकवाक्यतया योज्यम् | तर्हि सुरा अपि न समर्थाः किं नेति भावेनापवादसूचनायोक्तम् - अयमिति || मानुषादिजीव इत्यर्थः | किञ्च प्रहितां विष्णुना प्रहितानाम्प्रेरितानाम् | हिगतावित्यतः क्विप् | तुगागमश्च | ब्रह्मादि देवानां अध्यात्मं निविष्यं अध्यात्मसम्बन्धिनमिति यावत् | संयोगमहं वेदवै | तत्तस्मात् कारणात् | अस्मै उक्तसंयोगवेत्रे | मह्यम् | भूतानिमदवराणि | मुक्तौ बलिं हरन्ति | यथेष्यभोगभुगहम्मुक्तौ स्यामिति यावत् | उपलक्षणमेतत् | स्वेच्छाविहतिश्चाहंस्यामित्यपि ग्राह्यम् | हवै प्रमितमेतत् | नैवात्र सन्देह इति भावः | ननु तव कथं मुक्तै स्वेच्छाविहारः सम्भवति | कैश्चित्तद्विघातस्यापि करणसम्भवादित्यत आह - तदनीशानानीति || भूतानीत्यनुकृष्यते | तत्तत्र मद्विहारनिषेधे | भूतान्यनीशानानि अशक्तानि | देवादीनृतेन कश्चिच्छक्तोस्तीत्यर्थः | एतद्ध एतद्धि | प्रहितां वा इत्यादिकं तेन मुनिनाकथितमिति शेषः | अथवा अनीशानानीत्येतदुत्तरवाक्ये सम्बध्यते | तथा च य एवं वेद | विष्णुप्रहितदेवानां अध्यात्मं संयोगमेतन्नियोक्तारं च विष्णुं जानाति | अस्मैज्ञानिने | अनीशानानि स्वस्वाम्यन्यानिस्वावराणिमुक्तानि भूतानि बलिं हरन्ति मुक्ताविति योजना | विद्यान्तरमारभ्यते - तत्सत्यमिति || तद्ब्रह्मविष्ण्वाख्यं सत्यम् | कथं सर्वोत्तमत्वात् सत् | पूर्णत्वात्ति | सर्वज्ञत्वाद्यम् | ततः कर्मधारयः | अथसत्यशब्देन पृथक्पृथग्वाच्यं देवतात्रयमप्याह - सदितीति || प्राणोवायुः | शेषादिसर्वदेवोत्तमत्वात् सदिति सम्प्रोक्तः | अन्नं अन्नाभिमानी सदा वेदोद्गिरणादतिनादवत्त्वात् अन्नशब्दवाच्योब्रह्मा जीवेषु पूर्णत्वात्तीति प्रोक्तः | असावादित्यः प्रकाशेन सर्वलोकयमनात् यमित्युद्दिष्यः | तदेतद्देवतात्रयं त्रित्वेन वर्तत इति त्रिवृत् | मिलितमेवेति यावत् | सत्यशब्देनोच्यते | नतु परब्रह्मवदेकैकमित्यर्थः | एतच्चत्रिवृत् देवतात्रयम् | चक्षुषिसंस्थितमित्यत्रोपस्कर्तव्यम् | तत्कुत इत्यतः तत्र लिङ्गमाह - त्रिवृदिवेति || त्रिवृद्देवताधिष्ठानत्वादेव एतच्चक्षुरपि शुक्लं कृष्णं कनीनिकेतित्रिवृदिव त्रित्वसङ्खयोपेतमिव दृश्यते वै इति | एतद्विद्याफलमाह | स यदीति | य एवमेतस्य सत्यस्य विष्णोः मिलितदेवतात्रयस्य च | एतत् सत्यत्वं पृथक् मिलितत्वेन च वेद | सोधिकारी | यदि कथञ्चित् मषावदति | अपि तथापि | अस्योदितं वचनं सत्यं वै भवति ह | सत्यप्रायं भवति | असत्यभाषणप्रयुक्तदोषवान्नभवतीति यावदित्यर्थः || ५ ||

विद्यान्तरमारभ्यते - तस्येति || तस्य नारायणस्य | वाक् सर्ववेदात्मिका | तन्तिः महारज्जुरुपा |जगदाख्यपशुबन्ध इति शेषः | तद्गतानि वेदवाग्गतानि नामानि ब्रह्मरुद्रादीनि विप्रक्षत्रियादीनि च दामानि अवान्तररज्जुरूपाणि | तदस्य नारायणस्य | वाचावेदवाग्रूपया | तन्त्या महारज्ज्वा | तद्गतैः नामभिः ब्रह्मरुन्द्रेद्ररूपैः विप्रक्षत्रियवैश्यादिरूपैः च दामभिः अवान्तररज्जुभिः इदं सर्वं जगत् ब्रह्मादिकं सितम्बद्धम् | कीदृशोयं बन्धोनामभिः वाचाचेत्यात आह - सर्वं हीदमिति || इदं सर्वं जगत् | नामनीं नाम्नयेव वर्तते हि | सर्वेपि नामवन्त इति यावत् | सर्वमपि वाचावेदवाचाविष्णुः अभिवदति | सर्वेषामपि वेदोक्तान्येव नामानि विष्णुः सङ्केतितवान् इति यावत् | एतद्विद्यावेत्तुः फलमाह - वहन्तीति || य एवं वेद एनं वेत्तारं प्रति | तन्ति सम्बद्धावेदोदिताः सर्वे देवाद्याः | वहन्ति | संसारेमुक्तौ च बलिमिति शेषः | अथवा | तन्तिसम्बद्धाः पञ्चभूताभिमानिनो विघ्नेशाद्यादेवा अश्वरूपा भूत्वा रथस्थमेनं वहन्तीत्यर्थः | अस्यां च विद्यायां योग्यो ब्रह्मपदयोग्यो यः स एव | अत उक्तं फलं तस्य युक्तमिति बोध्यम् | एवं तस्येत्यादिकं तस्य वायोः वाचातन्त्यानामभि; दामभिः सर्वं सुपर्णशेषगिरिशशक्रसूर्यादिकं जगद्बद्धमित्यादि वायु परतयापि व्याख्येयम् | पुनर्विद्यान्तरमाभ्यते - तस्योष्णिगिति || तस्य हरेः विमुक्तवायोश्च | लोमानि | लोमसु | सप्तसुप्रथमेति सूत्रात् | उष्णिक् तन्नामकच्छन्दस्कोमन्त्रगण आश्रित इत्यर्थः | अथ वातस्य लोमानि उष्णिक् ऊष्णिगाश्रयत्वात् उष्णस्वरूपत्वाच्च तच्छाब्दवाच्यानि | यस्मात् यज्जायते चाङ्गादिति वचनात् | यद्वा ब्राह्मणोस्य मुखमासीदित्यादिवदौपचारिकोयं अभेदव्यपदेश इति ज्ञातव्यम् | एवमुत्तरत्रापि त्रेधाव्याख्येयम् | गानत्राणकर्तृत्वात् गायतान्त्रयाकत्वात्वागायत्री | त्रिभिः वेदैः स्तुतत्वात्रिष्युप् | अनु आनुकूल्येन स्तूयमानत्वात् अनुष्युप् | जातस्य गतित्वाज्जगती | पञ्चरूपत्वात्पङिक्तः | बृहत्त्वात् बृहती | स भगवान् स वायुश्च छन्दोभिः उष्णिगादिभिः छन्नस्तनुःकवचैरिव | यद्यस्मादेवं भगवान् छन्दोभिश्छन्नस्तसमात् भगवदाश्रितत्वेन तदा च्छादकत्वादेवतानि छन्दांसीत्याचक्षते विद्वांसः | एतद्विद्यावेत्तुः फलमाह - छादयन्तीति ||  योधिकारीछन्दसामेतत् विष्णुच्छादकतारूपं छन्दस्त्वं छन्दश्शब्दप्रवृत्तिनिमित्तं वेद | सयदि | यस्याङ्कास्याञ्चिद्दिशि | वस्तुं कामयते | तर्हि तस्यां दिशिवसन्तमेनं छन्दां सितत्तद्दिग्वास प्राप्तात् | कर्मणः | ल्यब्लोपनिमित्ता पञ्चमी | पापं कर्मनिवार्य छादयन्ति गोपायन्तीत्यर्थः | अत्र छन्दःस्थित छन्दोनामक हरेरेव मुख्यतः पापाद्रक्षकत्वं छन्दसां तु तत्सम्बन्धादेवेति ज्ञातव्यम् | इदं च फलमुपासनायोग्यानां भृग्वादीनां देवतानां चैव मुख्यमिति ज्ञेयम् | अत्र मन्त्रसम्मतिमाह - तदुक्तमिति || अपश्यं गोपामनिपद्यमानं आचपराच पथिभिश्चरन्तम् | स सघ्रीचीः सविषूयचीर्वसन आवरीयर्तिभुवनेष्वन्तरिति मन्त्रेण | तत् अस्मदुक्तं प्रमेयं ऋषिणामन्त्रद्रष्य्रोक्तं कथितमित्यर्थः | मन्त्रस्य दुर्गमार्थत्वात् स्वयमेव क्रमेण मन्त्रभागाननूद्य व्याचष्ये - अपश्यं गोपामित्यादिना || एषः छन्दस्संस्थितवायुस्थोभगवान् | गोपाः वै | कुतः हि यस्मात् एषः सर्वछन्दोविद्यावेत्तृजनं गोपायति पापाद्रक्षति | अनिपद्यमानमित्यस्य अथरोनह्येष इति | एष वायुः वायुस्थश्च हरिः कदाचन न संविशति न तूष्णीं तिष्ठति | सदा सर्वप्रवृत्तिमान् भवतीति यावत् | आचेति द्वितीयपादस्य व्याख्या - आचह्येष इति || एष वायुः तत्स्थोहरिश्च | आसमन्तात् | सर्वत्र च | पञ्चभूतानामन्तरिति यावत् | परापराक् पहिश्च | पञ्चभूतेभ्य इति शेषः | पथिभिः स्वाभिमतमार्गैः चरति | स सध्रीचीरिति तृतीयपादस्यार्थः - सध्रीचीरिति || एष हि वायुः वायुस्थश्च हरिः | सध्रीचीः सध्रीचीनाः | द्वितीया सप्तम्यर्थे | सध्रीचीनासु | अवक्रासुप्राच्यादि चतुर्दिक्ष्वितियावत् | विषूची; विषूचिषु वक्रासु | आग्नेयादि चतुष्कोणादिक्ष्विति यावत् | चशब्दौ मिथः समुच्चये | वस्तेवसति | मन्त्रे विशेष्यपदाभावात् कास्ताः सध्रीचीना विषूचीनाश्चेत्यतो विशेष्यं दर्शयति - इमा एवेति || दिश एवेमाः सध्रीच्यादिपदवाच्या इत्यर्थः | आवरीवर्तीति तुरीयपादस्यार्थः - एष हीति || वायुः वायुस्थो हरिश्च |भुवनेषु सर्वलोकेषु | आवरीवर्ति आसम्यक् सर्वदा च वर्तते | लोकसाक्षी सन् वर्तत इत्यर्थः | तथा चायं मन्त्रार्थ उक्तो भवति | गोपां छन्दोविद्यावेत्तॄणां पापाद्रक्षकम् | अनिपद्यमानं कदाचिदप्येकत्र तूष्णीं संवेशनरहितम् | सदा सर्वप्रवृत्तिमन्तमिति यावत् | आचपराच पथिभिश्चरन्तम् | सर्वत्र सञ्चारिणम् | छन्दःस्थितवायुं वायुस्थं च भगवन्तम् | अहं अपश्यमिति | मन्त्रद्रष्युः मुनेः वचनमिदम् | स एष वायुः भगवाश्च | सध्रीचीः सध्रीचीषु ऋज्वीषु पूर्वादिदिक्षु | वसानोभवति | स एव विषूचीर्विषूचीषु कोणदिक्षच वसानोभवति | एष एव हि भुवनेष्वन्तरावरीवर्ति सर्वलोकसाक्षितया वर्तत इति | सवर्ं हीदं प्राणषन आवृतमित्यादि वक्ष्यमाणार्थेऽपि | अप्रक्षितं वसुबिभर्षिहस्तयोरषाळ्हंसह स्तन्विश्रुतोदधे | आवृतासोऽवतासोनकर्तृभिः तनूषु ते क्रतव इन्द्रभूरय इत मन्त्रः समाख्यारूपोस्तीति भावेन तमुदाहर्तुमाह - अथो इति || अथो छादयन्ति हवा एनं छन्दांसीत्युक्तार्थे सम्मतितया अपश्यं गोपामिति मन्त्रोदाहरणान्तरम् | सर्वं हीदमिति वक्ष्यमाणार्थेपि मन्त्र उदाहरष्यित इति शेषः | तत्र तृतीयपादमात्रमुदाहरति - अवृतास इति || प्रकृतानुपयोगादितरेषां पादनामनुदाहरणम् | समग्रमन्त्रार्थस्तु | हे इन्द्रपरमेश्वरवायो वा | अप्रक्षितं प्रक्षयशून्यम् | नित्याक्षीणं वसु हस्तयोः त्वं बिभर्षि | अषाह्ळं सोढुमशक्यमनन्तमिति यावत् | सहोबलम् | तन्विस्वतनौ श्रुतः प्रसिद्धस्त्वं दधे धृतवानसि | कर्तृभिः धनसङ्ग्रहकारिभिः अवतासोन | अवताः कनकावटास्तेयथा आच्छाद्यन्ते तथा भूरयोनन्ताः क्रतवोज्ञानरूपाः जीवास्ते तव | तनुषु आवृतासः आवृताः गोपिता इति | एवं समाख्यामन्त्रमादावेवोदाहृत्येदानीं समाख्येयमभिधित्सितमर्थं निरूपयति - सर्वं हीति || प्राणेन भगवतावायुना च | उपलक्षणमेतत् | आकाशेन चेत्यपि ग्राह्यम् | सोयमाकाश इति वक्ष्यमाणत्वात् | आकाशपदवाच्यप्रकृत्या च | इदं सर्वं चेतनजातम् | महदाद्यचेतन जातं चावृतं स्वदेहेगापितं | हि प्रसिद्धमित्यर्थः | सोयमाकाशः प्रकृतिः | उपलक्षणमेतत् | वायुश्च बृहत्या बृहत्त्वाद्बृहतीशब्दवाच्येन प्राणेन भगवता | विष्यब्धोविधृतः | उक्तार्थमेव दार्ढ्याथर्ं पुनः दृष्यान्तमुखेनोपपादयन्नेतत् ज्ञानस्यैव मोक्षसाधनताज्ञापनायास्यार्थस्य अवश्यवेद्यतां विधत्ते - तद्यथेति || तत्तत्र वक्ष्यमाणार्थे पूर्वोक्तमेतदेवनिदर्शनम् | यथा यमाकाशः प्रकृतिः | उपलक्षणयावायुश्च | बृहत्याप्राणेन विष्णुना विष्यब्ध एव मापिपीलिकाभ्यः | पिपीलिका आरभ्य सवराणि भूतानि | बृहत्याप्राणेन | मुख्यतो बृहतीप्राणशब्दवाच्येन विष्णुना | अमुख्यतस्तद्वाच्येन वायुना च | प्रकृत्याचेत्यपि ग्राह्यम् | विष्यब्धानिविधृतानीत्येव विद्यादित्यथर्ः || ६ ||

अथ एतद्विद्यानिरूपणानन्तरम् | अतः महाफलसद्भावादस्य पुरुषस्य भगवतो विभूतयोङ्गमहिमानो निरूप्यन्ते | तत्रादौ मुखमहिमानं निरूपयति - तस्येति || तस्य विष्णोवराचा | मुखोपलक्षणमेतत् | मुखेन | पृथिवीचाग्निश्चेत्युभौ सृष्यौ | अस्यां पृथिव्यां ओषधयो व्रीह्यादयो जायन्ते | भगवत्सेवार्थं पृथिवी ओषधीर्जनयतीति यावत् | अग्निश्चैनाः पृथिवी जाताः ओषधीः | स्वादयति पाकेनस्वादुतायुक्ताः करोति | एतच्चाग्निर्नौदासीन्येन करोति किन्तु भक्त्युद्रेकेण उद्युक्त एव कोतीति भावेनाह | इदमाहरतेति | इदं पचनीयं तण्डुलादिकं आहरत | इदं शाकफलादिकं आहरतेति जनान् प्रत्युक्त्वातैः आहृता आहृताः सर्वाः ओषधीः स्वादयतीत्यन्वयः | एवं पृथिवीचाग्निश्चेत्येतौ पितरं स्वजनकत्वात् पितृरूपां वाचम् | परिवचरतः सेवा ते | | मुखभोग्यमन्नं निष्पाद्य सर्वेषां मुखेस्थितस्य विष्णुमुखस्य समर्पयत इति भावः | एतद्विद्यावेत्तुः फलमाह - यावदिति || योधिकारी | एवं वाचोविष्णुमुखस्य | विभूतिं पृथिव
यग्निस्रष्यृत्वतत् सेव्यत्वरूपाम् | वेद अस्य | यावत् यावति देशे पृथिवी यावच्चाग्निः तावान् लोको भवति | कथम् | अनु अनुतां तं चानुसृत्यैव | ताभ्यां समन्वितः तत्समव्याप्तिश्च भवतीति भावः यावदेतयोः पृथिव्याश्चाग्नेश्च लोको न जीर्यते तावत् कालमस्यापि लोको न जीर्यते | पृथिव्यग्निवन्मुक्तः सन् विष्णुसमीपे वैकुण्ठादौकदाप्य नष्यलोकः सन्नसौवसतीति भावः | इदं च फलं पृथिव्यग्निपदयोग्यजीवानामेव | अन्येषां तु पृथिव्याग्निलोके मुक्तौ तत्स्थाने सञ्चरणमात्रमिति ज्ञातव्यम् - प्राणेनेति || अत्र प्राणशब्देन भगवदीयोघ्राणः तदधिष्ठाता भगवत्प्राणवायुश्चोच्यते | तस्य पुरुषस्येति वर्तते - अन्तरिक्षमिति || तदभिमानी विघ्नेशः वायुः मुख्यः | तवयाः सेवाप्रकारमाह - अन्तरिक्षमिति || भूताकाशभिमानिनं विघ्नेशमनुवै | तत्प्रेरणयेति यावत् | चरन्ति सर्वाणि भूतानि विष्णुप्रीत्यर्थं तीर्थक्षेत्राद्यटनं कुर्वन्ति | अन्तरिक्षमनु तत्प्रेरणयैव | भगवत्कर्माणि श्रोत्रेण ऋण्वन्ति | अन्तरिक्षाभिमानी विघ्नेः स्वजनकविष्णुप्राणसेवार्थं प्राणिनां विष्णुप्रीतिजनकयात्रादि प्राणव्यापारसिद्धयर्थमवकाशं ददाति | तत्प्राणकृतानां जगत्सर्जनादि व्यापाराणां श्रवणार्थं श्रोत्रस्य उपचायकोभूत्वा श्रवणशक्तिप्रदश्च भवतीति यावत् | एतदुभयं च जीवप्राणाधिष्ठातृ विष्णुप्राणप्रीतिहेतुत्वात् तत्सेवारूपं भवत्येवेति हृदयम् | वायुश्चास्मै विष्णुघ्राणाय | पुण्यं शुभं गन्धमावहति | एवमेतावित्यादि पूर्ववद्वयाख्येयम् - चक्षुषति || द्यौर्द्युलोकभिमानिनी देवता | अस्मै अस्य भगवतः प्रीतिजनककर्मसिद्धये | प्राणिनां वृष्यिं तया च अन्नाद्यं अन्नपानीयश्रीतुलसीगन्धपुष्पादि सर्वपूजासाधनद्रव्यं सम्प्रयच्छति | आदित्यश्चास्यैतत्कर्मसिद्धये ज्योतिः प्रकाशं स्वज्योतिषाद्रव्यप्रकाशनं करोति | एवमेताविति पूर्ववत् | एतत्कर्मणोश्चक्षुः सेवारूपत्वं प्रागुक्त जीवश्रोत्रस्थितं भगवन्तम् | सर्वे वीणावेणुमुरजमृदङ्गादिशब्दाः दिग्भ्य एवायन्ति | उपसर्पन्ति ह | दिग्देवताः हि सुशब्दान् | स्वस्वाधिष्ठितप्राच्यादि दिग्भ्य उपादीयजीवश्रोत्रनिष्ठाय भगवते समपर्यन्तीति यावत् | ततः किमित्यत आह - दिग्भ्य इति || दिग्भ्यो दिग्देवताभ्यः तत्प्रेरणया भगवदन्योजीवस्ताञ्च्छब्दान् ऋणोति | भगवांस्तुदिग्भ्यः दिशोविहाय तत्प्रेरणां विनैवेति यावत् | विशृणोति विशेषेणतानेवशब्दान् जीवश्रोत्रगस्वश्रोत्रेणशृणोति | जीवानां वीणादिशब्दश्रवणजं सुखं च भुङ्क्ते | अत इदं भगवत्परिचरणरूपं भवतीति भावः | चन्द्रमाश्चास्मैपुण्यायकर्मणे | एतं भगवन्तं उद्दिश्यजीवानां पुण्यं कर्मकर्तृं स्वकलावृद्धिक्षयाभ्याम् | पूर्वपक्षापरपक्षान्विचिनोति विवेचयति | चन्द्रमसाशुक्लपक्षकृष्णपक्षविवेचनेकृत एव हि तत्र तत्र देवपित्रधिष्ठानभेदेन विष्णुस्तुत्यादिकर्माणि प्रवर्तन्ते | ततस्तानि स्तुत्यादीनि कर्माणि भगवान् स्वश्रोत्रेण शृणोति | अत इदं तत्परिचरणरूपं भवत्येवेति भावः | शिष्यं पूर्ववत् - मनसेति || अत्र आप इत्यबभिमानिनो ब्रह्मवायुशेषाद्याः सर्वदेवा उच्यन्ते | वरुणः प्रसिद्ध एव | तत्रापांसेवाप्रकारमाह - आपोहेति || अस्मैपुण्यायकर्मणे एतमुद्दिश्य जीवानां पुण्यं कर्मकर्तुमापो ब्रह्माद्याः देवाः श्रद्धांसं नमन्ते प्रयच्छन्ति | तत्र विवेकस्तु विष्णोः विषयधर्मेष्वित्यादिना भाष्योक्तरीत्यानुसन्धेयः | वरुणश्चास्य प्रजाः मनोनिष्ठभगवन्मनसोर्थे तत्प्रीत्यर्थमिति यावत् | धर्मेण पूर्तनिर्माणरूपकर्मणा | तत्र प्राणिनां श्रद्धोत्पादनेन प्रजाम् | दाधार दधार | श्रद्धापूर्वकपूर्तनिर्माणपुण्यवतश्चकारेति यावत् | अथवा अस्मै पुण्यायकर्मणे श्रद्धांसं नमत इत्येततदत्रापि योज्यम् | तथा च वरुणोस्मै एतमुद्दिश्य पूर्तनिर्माणरूपपुण्यकर्मकर्तुं जीवानां श्रद्धांसं नमते | अस्य भगवतः प्रजां चराजत्वादिधर्मेण दधार | तत्रासौ राजा सत्यानृते विविञ्चतीति श्रुतेः | प्रजाधारणोपयोगि वापीकूपतटाकादिनिर्माणे श्रद्धोत्पादनद्वारेण तन्निर्माणरूपधर्मेण च दधारेत्यर्थः | एवमेते इत्यादि पूवर्वत् || ७ ||

एवं भगवता महिदासेनोपदिष्यारमास्वयं सर्वज्ञापिलोकानुग्रहायपरकीयं संशयं स्वयमाहृत्य भगवन्तं पृच्छति | आपाः इति | मनसा सृष्या आपश्च वरुणश्चेत्यप्शब्दवाच्यता सर्वेषां ब्रह्मादि देवानामभिहिता न च तत्र किमपि निमित्तमुक्तम् | अतस्तेषां आप इति नाम कथमुपपद्यत इत्यर्थः | भगवानुत्तरं वक्ष्यन् प्रथमतः प्रतिजानीते - आप इतीति || एषां देवानामाप इति नामोपपन्नमेवेत्यर्थः | वक्ष्यमाणानुसारेण निमित्तसद्भावादिति भावः | तत्र निमित्तं वक्तुमुपोद्धातमाह - तदिदमाप इति || इदं मदाख्यं यद्ब्रहम्तत्तावदाप एव अप्शब्दाभिधेयं भवत्येव | सर्वगुणैरापूर्णत्वात् | इदं चाप्शब्दवाच्यं ब्रह्म सर्वस्यापि जगतो मूलं कारणम् | वैप्रसिद्धम् | अदस्तदन्यत् सर्वं चतुर्मुखादिकम् | तूलं कार्यरूपम् | नचायं कार्यकारणभावोवृक्षबीजयोरिव उपादेवयोपादानत्वरूपो मन्तव्यः | किन्तु अयं भगवान् पिता | एते च ब्रह्मादयो देवाः पुत्रा इत्यर्थः | अस्त्वेवं किं प्रकृत इत्यत आह - यत्रहेति || यत्र क्वच | यत्किञ्चित्पुत्रस्य नामादि तत्पितुरपि भवत्येव | पितुर्वायत् नामादिकम् | तत् पुत्रस्यापिभवत्येव | वाशब्दोप्यर्थः | इतिहेतोः | हे रमे | एतत् त्वत्प्रश्नस्योत्तरमुक्तं भवति | अयमाशयः | पुत्रस्य यन्नामधनादिकं वा | तत्तावत्पितुरपि भवेदेव | पितामहादीनामपि पितर इति लोकवेदयेः प्रसिद्धेः | पुत्रसम्पादिते धनादौ च ममेदं धनमिति पितुरबाधितव्यवहाराच्च | पुत्रस्य पित्रधीनत्वात् | एवं पितृनामादिकमपि पुत्रस्यामुख्यतया भवत्येव | यदवोरघवः कुरव इत्यादिव्यवहारस्य तद्वंशजातेषु दर्शनात् | पितृधनादेः पुत्रेणानुभूयमानत्वाच्च | प्रकृते च ब्रह्मादीनां सर्वेषां विष्णुपुत्रत्वात् तदीयमाप इति नामतेष्वमुख्ययावृत्त्या प्रयुज्यत इति | प्रकारान्तरेणापि देवानामाप इति नामयुक्तमेवेति वक्ति - एतद्धस्मेति || एतत् भगवन्नाम्नो देवेषु वृत्तौवक्ष्यमाणं च निमित्तं विद्वान् नित्योदित ज्ञानत्वादेवजानन् ऐतरेयोमहिदासो भगवान् | एतद्वक्ष्यमाणं वचनं रमां प्रत्याह | हस्मवेति निपात त्रयमस्यार्थस्य सुप्रसिद्धिद्योतकम् | किमाहेत्यत आह - आहमिति || अहं आदेवेभ्योदेवपर्यन्तं मां वेदवेद्मि | उ उत | आ मत् | मत्पर्यन्तं दवांश्चाहं वेद | अहं देवेषु व्याप्तो देवाश्च मयि स्थिता इति यावत् | नचैतदप्रामाणिकम् | मत्प्रत्यक्षसिद्धत्वादित्यभिप्रेत्या हंवेदेत्युक्तम् | तथा च यथाक्षीरनीरयाः मिश्रत्वे नीरेपिक्षीर शब्दव्यहारः | एवं मम देवानां च मिथोव्याप्तत्वात् मन्नामव्यवहारस्तेषु युक्त इति भावः | किञ्च एते देवा इतो मत्त एव प्रदानाः पदप्रदानवन्तः | मत्प्रदत्तपदान्येवाधितिष्ठन्तीति यावत् | अप च एते देवा मत्त एव मदाज्ञाज्ञात्रेण प्रदानाः सत्ताप्रतीति प्रवृत्तिप्रदानवन्तो हि यस्मात् तस्मात् एते इतो मत्त एव सम्भृताः | ज्ञानकर्मबलचेष्यादिदानेन पोषिताः | अतः पवर्प्रकारेण मदधीनत्वात् देवानां मन्नाम्नाव्यपदेशो युज्यते | तदधीनायस्य सत्तातत्तदित्येव भण्यत इत्यादेरिति भाव; | एवं प्रश्नोत्तरमुक्त्वा विद्यान्तरमारभ्यते - स एष इति || स एष भगवान् | सर्वभूतानाङ्गिरणात् निगिरणात् गिरि; | अस्य विश्वस्य दर्शनाच्चक्षुः | सर्व श्रोतृत्वतः श्रोत्रम् | सर्वमन्तृत्वान्मनः | सर्ववक्तृत्वात् वाक् | सर्वप्रणयनात् प्राणश्च | तमेनं भगवन्तम् | ब्रह्मगिरिरित्याचक्षते विद्वांसः | गुणपूर्णत्वाद्ब्रह्म | अखिलस्य निगिरणाद्गिरिः | ब्रह्म चासौ गिरिश्चेति | एवं वेत्तुः फलमाह - गिरतीति || य एवं विष्णुं गिर्यादित्वेन वेद | उपास्यापरोक्षतः पश्यति सोखिलं पाप्मानमप्रारब्धङ्गिरति विनाशयति | कीदृशं द्विषन्तं द्वेषिणमिवानिष्यकारकं भ्रातृवत् सहसंस्थितम् | न केवलं पापमेवास्य विनाश्यति | किन्तु अस्य द्विषन् द्वेषीपाप्मा पापीभ्रातृव्यो बाह्यशत्रुरपि पराभवति तमसिपतितो भवतीत्यर्थः | पुनः विद्यान्तरमापरभ्यते - स एषोसुरिति || स एष भगवानसुः सर्वस्यापि निरसनात् | स एष प्राणः प्रकृष्यानन्दरूपत्वात् | स एष भूतिः ज्ञानैश्वर्यादिरूपः तद्दाता च | स एषोऽभूतिश्च अज्ञानाद्यभूतिदत्वात् | तमेतं विष्णुम् | भूतिरिति भूतिस्वरूपोभूतिदाताचेति | देवावाय्वाद्या उपासाञ्चक्रिरे | उपासया च ते देवा बभूवुः | सुखसज्ज्ञानादिपूर्णगुणरूपभूतिमन्त इति शेषः | भूतिरिति देवा उपासत इत्येतत् प्रत्यक्षनिदर्शनेनोपपादयति - तस्मादिति || देवानां भूतिरिति विष्णु उपासकत्वादेव | एतर्ह्यपि इदानीमपि | सुप्त; सुप्तस्थः सर्व देवोत्तमोवायुः भूभूरित्येव प्रश्वसिति | श्वासरूपेण विष्णुं शंसति तथान्येपि देवा एवमेव विष्णुं भूतित्वेन उपासत इति ज्ञातव्यम् | यद्यदाचरति श्रेष्ठ इति न्यायादिति भावः | अत्र भूशब्दार्थोपि भूतिरित्येव | अतोनासङ्गतिः शङ्कनीया | असुराश्चाभूतिरिति | तमुपासाञ्चक्रिर इत्यनुषज्यते | अस्माकमभूतिकारकः स्वयमैर्श्वादिगुणोज्खितश्चेत्यर्थः | ते च असुराः पराबभूवुः | पराभूतिं प्राप्ताः | ज्ञानैश्वयादिहीना अन्धेतमस्यधःपेतुरित्यर्थः | एतद्विद्याफलमाह - भवतीति || यः पुमान् | एवं विष्णुं भूतिरूपिणं भूतिदं च वेद | तथा भूतित्वाभूतित्वोपासनाभ्यां देवानां दैत्यानाञ्च भावाभावलक्षणं फलञ्च वेद | स आत्मना परमात्मप्रसादेन भवति | ज्ञनैश्वर्यादिमान् जायते | अस्य द्विषन् भ्रातृव्यवत्स्थित;पाप्मा बाह्य आभ्यन्तरश्च शत्रुरात्मनापरमात्मप्रसादेन | पराभवति तमसि पतितो भवतीत्यर्थः | पुनर्विद्यान्तरमारभ्यते - स एष इति || भगवान् मृत्यर्मृत्युदःसंसारदाता | अमृतं मोक्षदः | मिथःसमुच्चये चशब्दौ | एवशब्दः स एष एवेति सम्बध्यते | अथवा मृत्युः मृतिप्रदः | अमृतं जीवनप्रदश्चेत्यर्थः | अत्रेदं बोध्यम् | यदा अयमपानेन संयुतं प्राणमस्मिञ्च्छरीरे नियमयति तदा जीवनप्रदो भवति | यदा तु प्राणापानौ शरीराद्बहिः निस्सारयति | तदामृत्युप्रद इति | अत्र अर्थे मन्त्र सम्मतिमाह - तदुक्तमिति || तत् प्राणापानौनिमित्तीकृथ्य भगवतो जीवजीवनकरत्वादिकमृषिणा मन्त्रदृष्य्रोक्तमित्यर्थः | अपाङ्प्राङेतिस्वधयागृभीतो अमर्त्योनासयोनिः | ता शश्वन्ताविषूचीनावियं तान्यन्यं चिक्युः न निचिक्युरन्यमिति मन्त्रे आद्यपादं तावदनूद्य वायुः स्वधयासुखेन सुखरूपिणा हरिणा गृभीतो गृहीतः प्रेरितः सन् | अपाङवाक् | एति गच्छति | अपानरूपेण अधोगच्छति | प्राङ्प्राक् ऊर्ध्वञ्चैति | प्राणरूपेणोर्ध्वं गच्छतीति तदर्थमभिप्रेत्य स्वयमेव व्याचष्ये - अपाङिति || अपानेन यंयुतोऽयं प्राणो हरिणा हि यस्मात् यतो नियतः प्रेरितस्तस्मात् | हरिप्रेरणादेवेति यावत् | पराङ्देहाद्बहिः न भवति | तत्रैव स्थित्वा देहिनां क्लृप्तकालपर्यन्तं जीवनहेतुः भवतीत्यर्थः | द्वितीयपादमनूद्य स्वधया आनन्दरूपहरिप्रसादेन अमत्योॅविलुप्तज्ञानोवायुः मर्त्यैर्नाशशीलैः प्राणिनां देहैः सयोनिः साधिष्ठानः | तैः सह स्थित इति यावदिति तदर्थमभिप्रेत्य व्याचष्ये - अमर्त्य इति || एतेन प्राणेन हीदं सवर्ं शरीरजातम् | सयोनियोनित्वेनोपेतम् | प्राणस्य अधिष्ठानरूपमिति यावदित्यर्थः | अत्र मर्त्यामर्त्यशब्दौ शरीरप्राणपरावित्यभिप्रेतं तद्वयनक्ति - मर्त्यानिहीति || एषा देवता प्राणाख्या | अथोत्तरार्धमनूद्य | ता तौ | देहवायू | शश्वन्ता शश्वन्तो शाश्वतौ | तत्र स्थूलदेहाः जीवानां मोक्षपर्यन्तं प्रवाहतः सन्त्येवेति शाश्वाताः | सूक्ष्मदेहस्तुसाक्षादेवानादितः सम्बद्ध इति शाश्वतः | वायुरपि तत्तत्कल्पीयोऽनादिकालात् प्रवाहतो नियामकतया अस्त्येवेति शाश्वत इत्युच्यत इति विवेकः | विषूचीना विषूचीनौ विष्वगञ्च मानौ नानागती इति यावत् | तत्र वायोः परमचेतनकेशव प्रप्तिः | शरीरस्य पञ्चत्वरूपजडता प्राप्तिरिति गत्योः ना नात्वं ज्ञेयम् | वियन्ता वियन्तौ विरुद्धगमनौ | वायोरूर्ध्वगमनात् | देहस्याधःक्षिप्तौ पतनात् | अत्र सर्वत्रसुपां सुलुगिति स्मरणादाकारादेशः | सखायेत्यादिवत् | तत्रान्यं देहं निचिक्युः | जनाः पश्यन्ति | अन्यं वायुं च न निचिक्युः न पश्यन्ति | नह्युत्क्रान्तिकाले केपि वायुं पश्यन्ति | एषावायुदेवतैवामृता न तु शरीराणि | तानि तु पञ्चत्वादिमन्त्येवेत्यर्थः | एवं विदः फलमाह - अमृत इति || य एवं वायुममृतत्वादिगुणयुक्तं वेद | सोऽमृतो मुक्तः सन् अमुष्मिन् वैकुण्ठादौ विष्णुलोके सम्भवति सम्यगास्ते | अमृतः सन्नेव सर्वेभ्यो भूतेभ्यः सर्वैः भूतैः मुक्तैः ददृशे दृश्यत इत्यर्थः | य एवं वेदेति द्विरुक्तिरवधारणार्था | यथोक्तं सूत्रभाष्ये | अवधारणार्थं सर्वस्याप्युक्तस्याध्यायभूलतः | द्विरुक्तिं कुर्वते प्राज्ञा अध्यायां ते विनिर्णय इति | वक्ष्यते च | सर्वप्रमाणसिद्धत्वं वक्तुमाध्यायभूलतः | अध्यायां ते द्विरुक्तिः स्यात् पूर्वोक्तस्यावधारण इति ८ ||
इति श्रीमदानन्दतीर्थभगवत्पादविरचित श्रीमन्महैतरेयोपनिषद्भाष्यस्य भावप्रदीपे द्वितीयारण्यके प्रथमोध्यायः | २ || १ ||

## द्वितीयोध्यायः
अन्तर्यामिणमीशंसर्वेषां सर्वशब्दसंवाच्यम् | बृहतीदशशतगीतं वन्दे विष्णुं रमामरुन्नाथम् || १ || एष परमेश्वरः श्रियावायुना च सह इमं लोकं ब्रह्मादिप्राणिशरीरजातम् | पुरुषरूपेणान्तर्यामिरूपेण | अभ्यार्चत् प्रविवाश | कोयं परमेश्वरः | य एष सूर्यमण्डलस्थिसूर्ये स्थित्वातपति | जगत्रयं सन्तपयति | प्रकाशते च स एवेत्यर्थः | सोपिकः | येन शरीरप्रविष्योऽमुक एवेति निश्चिनुम इत्यत आह - प्राणोवावेति || य एष तपति स प्राणोहि | उत्तमप्राणो भगवान् नारायण एव प्रसिद्धः | अतःप्राणो नारायण एव | तत् ब्रह्मादिशरीरजातं अभ्यार्चत् प्रविवेशेत्येषोर्थः सिध्यति | वावेति निपातद्वयं प्रसिद्धिद्योकम् | अत्र प्राण पदेन मध्यमप्राणोवायुः श्रीश्चामुख्यतया विवक्षिते | एवमुत्तरत्रापि | एवं विष्णोरेव सर्वदेहान्तर्यामित्वं उक्त्वा अपूर्णस्य देवदत्तादिवत्तदनुपपत्तेः तस्य गुणपूर्णत्वं वक्त६उ तत्सिद्धयर्थं सवर्शब्दवाच्यतां अभिदास्यन् कियत्कालमिमं लोकं अभ्यार्चदिति शङ्कापरिहाररूपतया प्रकृत सङ्गतत्वाच्छतर्चिशब्दवाच्यतां तावदादौदर्शयति | तं शतमिति | एष इति वर्तते | भगवांस्तं लोकं ब्रह्मादिशरीरजातम् | शतं वर्षाण्यभ्यार्चत् | पुरुषेषु शतवर्षं गत इति यावत् | तस्मादेवकारणात् | पुरुषायुषः प्ररिमाणं शतं वर्षाणि भवन्ति | तं लोकं यद्यस्माच्छतं वर्षाण्येषोभ्यार्चत्तस्मादेतं विष्णुमेव सन्तं शतर्चिनामार्थं सन्तं शतर्चिन इत्याचक्षते विद्वांसः | शतमर्चतीति योगेन | बहुरूपत्वात् बहुवचनम् | मधुछन्दःप्रभृतींस्तु रूढार्थानप्यमुख्यत एव तच्छब्दवाच्यानाचक्षत इत्यर्थः | यद्यपि लोके योगरूढ्योः मध्ये रूढेरेव मुख्यत्वं खटित्युपस्थापकत्वात् | तथापि प्रकृते केवलरूढ्यपेक्षया भगवति महायोगस्यैव मुख्यत्वम् | विद्वद्रूढिसहितस्य तु सुतराम् | यथोक्तमनुव्याख्याने | एतमेव तथासन्तं शतर्चीत्यादिका श्रुतिः | आचक्षत इति ह्यत्रसन्तमित्यवधारणात् | योगस्य रूढेः प्राबल्यं विद्वद्रूढिं च तत्रगाम् | बहुशोदर्शयन्त्यञ्जस्तात्पर्यात् सनिरुक्तिकमिति | अतो भगवति महायोगविद्वद्रूढ्योः उभययोरपि सत्त्वात् तस्यैव मुख्यतः तच्छब्दवाच्यत्वमिति भावः | अत्र तात्पर्यद्योतनाय तस्मात् शतर्चिनस्तस्मात् शतर्चिन इति द्विरुक्तिः | स भगवान् इदं सर्वं जगत् | मध्यतोदधे | आत्मन उदरेधृतवान् | सर्वस्य मैध्ये अन्तःस्थित्वा धृतवांश्च | यथा देवदकिदिः कवचम् | सर्वशब्दो न सङ्कुचितवृत्तिरित्याशयेनोक्तम् - यदिदं किञ्चेति || तथा च स्वमध्येधारकत्वात् मध्ये स्थित्वा धारकत्वात् च मध्यमः स एवमाध्यमः | पूर्ववद्बहुरूपत्वात् बहुवचनमित्युक्तं भवति | प्राणः प्राणस्थः प्राणनामा भगवान् | गृत्सोगृत्सनामा | अपानोपानस्थितः अपाननामा हरिः मदोमदनामा | तस्मात् गृत्सश्चासौ मदश्चेति गृत्समद इति व्युत्पत्त्या गृत्समद इत्याचक्षते | तस्य भगवत इदं विश्वं सर्वं मित्रं प्रियमासीत् | अनिष्यहेतुः अप्रियमित्युच्यते | नहि भगवतः किमप्यनिष्यहेतुरस्ति | तस्मात् विश्वामित्रः | तं भगवन्तं देवाः ब्रह्माद्याः अब्रुवन् | अयं भगवान्नःसर्वेषां वामो भद्रःकल्याणकारक इति | तस्माद्देवानां वामत्वात् वामदेव इत्याचक्षते | स भगवान् | इदं सर्वं भक्तजातम् | पाप्मनोत्रायत तस्मात् पापत्राणहेतुत्वात् अत्र य इत्याचक्षते | त्रैङ्पालने | अस्मात्किः | सुबन्तादप्यडागमः छान्दसः | अधिकं त्राणादत्रय इति वा || १ || ऊ त किञ्च | एष हरिरेव बिभ्रद्वाज इति तावदुच्यते | कुतः प्रजावैवाज इत्युच्यन्ते | ताः प्रजाः एष भगवान् बिभर्ति | तस्मात् वाजानां प्रजानां बिभ्रत् बिभ्रद्वाज इति योगेन | यद्यस्मादेष बिभर्ति वाजानिति शेषः | यतो बिभ्रद्वाज इति यावत् | तस्माद्वाजः वाजानां भरन्निति व्युत्पत्त्या | वसिष्ठोवासतामुत्तमः | स्वातन्तेण सदा सर्वत्र वा सकर्ता | उपलक्षणमेतत् | सर्वर्षिनामान्यप्येवमेव मुख्यतो भगवदेक वाचकानीति ज्ञेयम् | एवमृषिनाम समन्वयमभिधाय शब्दनाम समन्वयमुपक्रमते | स इदं सर्वमभिप्रागादित्यादिना | सर्ववेदादिकम् | अभितः प्रागात् प्रकर्षणागायत | गाशब्दे | उच्चारितवान् | व्याख्यातावांश्च | तस्मात् प्रागाथाः | प्रपूर्वाद्गातेः कर्तरथिन् | प्रगाथा इति ऋग्विशेषयोः सञ्ज्ञा | तदुक्तमनुक्रमणिकायाम् | अथप्रगाथाः बृहतीसतो बृहत्यौ बार्हत इत्यादि | द्वादशाक्षरस्तृतीयः पाद इतरेत्र योष्याक्षराश्चेत्साबृहती | आद्यतृतीयौद्वादशाक्षरौ इतरावष्याक्षरौ चेत्सासतो बृहतीति तयोः लक्षणमपि तत्रैव व्यक्तम् | तन्नाम्नः समन्वयोयम् | पावमान्य इति काश्चन ऋचः | तन्नामनिर्वचनं दर्शयति - स इदं सर्वमभ्यपवयतेति ||
