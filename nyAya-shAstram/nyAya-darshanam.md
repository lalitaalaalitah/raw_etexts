न्याय दर्शनम् प्रथमोऽध्यायः प्रथम आह्निकः
प्रमाणप्रमेयसंशयप्रयोजनदृष्टान्तसिद्धान्तावयवतर्कनिर्णयवादजल्पवित-ण्डाहेत्वाभासच्छलजातिनिग्रहस्थानानां
तत्त्वज्ञानान्निःश्रेयसाधिगमः १
दुः-खजन्मप्रवृत्तिदोषमिथ्याज्ञानानामुत्तरोत्तरापाये
तदनन्तरापायादपवर्गः २   
प्र-त्यक्षानुमानोपमानशब्दाः प्रमाणानि ३
इन्द्रियार्थसन्निकर्षोत्पन्नं
ज्ञानमव्यप-देश्यमव्यभिचारि
व्यवसायात्मकं प्रत्यक्षम् ४   
अथ तत्पूर्वकं त्रिविधमनुमानं
पूर्ववच्छेषवत्सामान्यतो दृष्टं च ५
प्रसिद्धसाधर्म्यात्साध्यसाधनमुपमानम्
६   
आप्तोपदेशः शब्दः ७   
स द्विविधो दृष्टादृष्टार्थत्वात् ८
आत्मशरीरेन्द्रिया-र्थबुद्धिमनःप्रवृत्तिदोषप्रेत्यभावफलदुःखापवर्गास्तु
प्रमेयम् ९   
इच्छाद्वेषप्रयत्न-सुखदुःखज्ञानान्यात्मनो लिङ्गम् १०
चेष्टेन्द्रियार्थाश्रयः शरीरम् ११
घ्राण-रसनचक्षुस्त्वक्श्रोत्राणीन्द्रियाणि
भूतेभ्यः १२   
पृथिव्यापस्तेजो वायुराका-शमिति भूतानि १३
गन्धरसरूपस्पर्शशब्दाः
पृथिव्यादिगुणास्तदर्थाः १४
बुद्धिरुपलब्धिर्ज्ञानमित्यनर्थान्तरम्
१५   
युगपज्ज्ञानानुत्पत्तिर्मनसो लिङ्गम् १६
प्रवृत्तिर्वाग्बुद्धिशरीरारम्भः
१७   
प्रवर्तनालक्षणा दोषाः १८   
पुनरुत्पत्तिः प्रेत्यभावः १९
प्रवृत्तिदोषजनितोऽर्थः फलम् २०
बाधनालक्षणं दुःखम् २१   
तदत्यन्तविमोक्षोऽपवर्गः २२
समानानेकधर्मोपपत्तेर्विप्रतिपत्तेरुपलब्ध्यनु-पलब्ध्यव्यवस्थातश्च
विशेषापेक्षो विमर्शः संशयः २३   
यमर्थमधिकृत्य प्रवर्तते तत्प्रयोजनम् २४
लौकिकपरीक्षकाणां यस्मिन्नर्थे बुद्धिसाम्यं स दृष्टा-न्तः २५
तन्त्राधिकरणाभ्युपगमसंस्थितिः सिद्धान्तः २६   
स चतुर्विधः
सर्वतन्त्रप्रतितन्त्राधिकरणाभ्युपगमसंस्थित्यर्थान्तरभावात् २७
सर्वतन्त्रावि-रुद्धस्तन्त्रेऽधिकृतोऽर्थः सर्वतन्त्रसिद्धान्तः
२८   
समानतन्त्रसिद्धः परतन्त्रासिद्धः प्रतितन्त्रसिद्धान्तः २९
यत्सिद्धावन्यप्रकरणसिद्धिः सोऽधिकरणसिद्धान्तः ३०
अपरीक्षिताभ्युपगमात्तद्विशेषपरीक्षणमभ्युपगमसिद्धान्तः ३१
प्रतिज्ञाहेतूदा-हरणोपनयनिगमनान्यवयवाः ३२   
साध्यनिर्देशः
प्रतिज्ञा ३३   
उदाहरणसाध-र्म्यात्साध्यसाधनं हेतुः ३४   
तथा वैधर्म्यात्
३५   
साध्यसाधर्म्यात्तद्धर्मभावी दृष्टान्त उदाहरणम् ३६   
तद्विपर्ययाद्वा
विपरीतम् ३७   
उदाहरणापेक्षस्तथे-त्युपसंहारो न तथेति वा साध्यस्योपनयः ३८
हेत्वपदेशात्प्रतिज्ञायाः पुनर्वचनं निगमनम् ३९   
अविज्ञाततत्त्वेऽर्थे
कारणोपपत्तितस्तत्त्वज्ञानार्थमूहस्तर्कः ४०   
विमृश्य
पक्षप्रतिपक्षाभ्यामर्थावधारणं
निर्णयः ४१   
इति प्रथम आह्निकः प्रथमोऽध्यायः द्वितीय आह्निकः
प्रमाणतर्कसाधनोपालम्भः सिद्धान्ताविरुद्धः
पञ्चावयवोपपन्नः पक्षप्रतिपक्ष-परिग्रहो वादः १
यथोक्तोपपन्नश्छलजातिनिग्रहस्थानसाधनोपालम्भो
जल्पः २   
स प्रतिपक्षस्थापनाहीनो वितण्डा ३
सव्यभिचारविरुद्धप्रकरणसमसाध्य-समकालातीता
हेत्वाभासाः ४   
अनैकान्तिकः सव्यभिचारः ५   
सिद्धान्त-मभ्युपेत्य तद्विरोधी
विरुद्धः ६   
यस्मात्प्रकरणचिन्ता स निर्णयार्थमपदिष्टः प्रकरणसमः ७
साध्याविशिष्टः साध्यत्वात्साध्यसमः ८   
कालात्ययापदिष्टः कालातीतः ९
वचनविघातोऽर्थविकल्पोपपत्त्या छलम् १०   
तत्त्रिविधं वा-क्छलं
सामान्यच्छलमुपचारच्छलं च ११   
अविशेषाभिहितेऽर्थे
वक्तुरभिप्राया-दर्थान्तरकल्पना वाक्छलम् १२
सम्भवतोऽर्थस्यातिसामान्ययोगादसम्भूतार्थ-कल्पना
सामान्यच्छलम् १३   
धर्मविकल्पनिर्देशेऽर्थसद्भावप्रतिषेध उपचा-रच्छलम् १४
वाक्छलमेवोपचारच्छलं तदविशेषात् १५   
न तदर्थान्तरभावात् १६   
अविशेषे वा
किञ्चित्साधर्म्यादेकच्छलप्रसङ्गः १७   
साधर्म्यवैधर्म्याभ्यां प्रत्यवस्थानं
जातिः १८   
विप्रतिपत्तिरप्रतिपत्तिश्च निग्रहस्थानम् १९   
तद्विकल्पाज्जातिनिग्रहस्थानबहुत्वम् २०   
इति द्वितीय
आह्निकः इति प्रथमोऽध्यायः द्वितीयोऽध्यायः प्रथम आह्निकः
समानानेकधर्माध्यवसायादन्यतरधर्माध्यवसायाद्वा
न संशयः १   
विप्रतिप-त्त्यव्यवस्थाध्यवसायाच्च २   
विप्रतिपत्तौ च
सम्प्रतिपत्तेः ३   
अव्यवस्थात्मनि
व्यवस्थितत्वाच्चाव्यवस्थायाः ४
तथात्यन्तसंशयस्तद्धर्मसातत्योपपत्तेः ५
यथोक्ताध्यवसायादेव
तद्विशेषापेक्षात्संशयेनासंशयो
नात्यन्तसंशयो वा ६   
यत्र संशयस्तत्रैवमुत्तरोत्तरप्रसङ्गः ७
प्रत्यक्षादीनामप्रामाण्यं त्रैकाल्यासिद्धेः ८   
पूर्वं हि प्रमाणसिद्धौ
नेन्द्रियार्थसन्निकर्षात्प्रत्यक्षोत्पत्तिः ९   
पश्चात्सिद्धौ न
प्रमाणेभ्यः प्रमेयसिद्धिः १०   
युगपत्सिद्धौ
प्रत्यर्थनियतत्वात्क्रमवृत्तित्वाभावो
बुद्धीनाम् ११   
त्रैकाल्यासिद्धेः प्रतिषेधानुपपत्तिः १२
सर्वप्रमाणप्रतिषेधाच्च प्रतिषेधानुपपत्तिः १३
तत्प्रामाण्ये वा न सर्वप्रमाणविप्रतिषेधः १४
त्रैकाल्या-प्रतिषेधश्च शब्दादातोद्यसिद्धिवत्तत्सिद्धेः
१५   
प्रमेया च तुलाप्रामाण्यवत् १६   
प्रमाणतः सिद्धेः प्रमाणानां
प्रमाणान्तरसिद्धिप्रसङ्गः १७   
तद्विनिवृत्तेर्वा
प्रमाण-सिद्धिवत्प्रमेयसिद्धिः १८   
न प्रदीपप्रकाशसिद्धिवत्तत्सिद्धेः
१९   
क्वचिन्नि-वृत्तिदर्शनादनिवृत्तिदर्शनाच्च क्वचिदनेकान्तः २०
प्रत्यक्षलक्षणानुपपत्तिरस-मग्रवचनात् २१   
नात्ममनसोः
सन्निकर्षाभावे प्रत्यक्षोत्पत्तिः २२
दिग्देश-कालाकाशेष्वप्येवं
प्रसङ्गः २३   
ज्ञानलिङ्गत्वादात्मनो नानवरोधः २४
तद-यौगपद्यलिङ्गत्वाच्च न मनसः २५
प्रत्यक्षनिमित्तत्वाच्चेन्द्रियार्थयोः
सन्नि-कर्षस्य स्वशब्देन वचनम् २६   
सुप्तव्यासक्तमनसां चेन्द्रियार्थयोः
सन्निकर्ष-निमित्तत्वात् २७   
तैश्चापदेशो ज्ञानविशेषाणाम् २८
व्याहतत्वादहेतुः २९   
नार्थविशेषप्राबल्यात् ३०
प्रत्यक्षमनुमानमेकदेशग्रहणादुपलब्धेः ३१   
न प्रत्यक्षेण
यावत्तावदप्युपलम्भात् ३२
साध्यत्वादवयविनि सन्देहः ३३   
सर्वा-ग्रहणमवयव्यसिद्धेः
३४   
धारणाकर्षणोपपत्तेश्च ३५   
सेनावनवद्ग्रहणमिति
चेन्नातीन्द्रियत्वादणूनाम्
३६   
रोधोपघातसादृश्येभ्यो व्यभिचारादनुमानमप्र-माणम् ३७
नैकदेशत्राससादृश्येभ्योऽर्थान्तरभावात्
३८   
वर्तमानाभावः पततः पतितपतितव्यकालोपपत्तेः ३९   
तयोरप्यभावो वर्तमानाभावे
तदपेक्षत्वात् ४०   
नातीतानागतयोरितरेतरापेक्षासिद्धिः ४१   
वर्तमानाभावे
सर्वाग्रहणम्प्रत्यक्षा-नुपपत्तेः ४२   
कृतताकर्तव्यतोपपत्तेस्तूभयथा
ग्रहणम् ४३   
अत्यन्तप्रायैकदेश-साधर्म्यादुपमानासिद्धिः ४४
प्रसिद्धसाधर्म्यादुपमानसिद्धेर्यथोक्तदोषानुपपत्तिः
४५   
प्रत्यक्षेणाप्रत्यक्षसिद्धेः ४६   
नाप्रत्यक्षे गवये प्रमाणार्थमुपमानस्य
पश्यामः ४७   
तथेत्युपसंहारादुपमानसिद्धेर्नाविशेषः ४८
शब्दोऽनुमानमर्थ-स्यानुपलब्धेरनुमेयत्वात्
४९   
उपलब्धेरद्विप्रवृत्तित्वात् ५०   
सम्बन्धाच्च ५१
आप्तोपदेशसामर्थ्याच्छब्दादर्थसम्प्रत्ययः
५२   
पूरणप्रदाहपाटनानुपलब्धेश्च सम्बन्धाभावः ५३
शब्दार्थव्यवस्थानादप्रतिषेधः
५४   
न सामयिकत्वा-च्छब्दार्थसम्प्रत्ययस्य ५५   
जातिविशेषे चानियमात् ५६
तदप्रामाण्य-मनृतव्याघातपुनरुक्तदोषेभ्यः ५७   
न
कर्मकर्तृसाधनवैगुण्यात् ५८   
अभ्युपेत्य
कालभेदे दोषवचनात् ५९   
अनुवादोपपत्तेश्च ६०   
वाक्यविभागस्य
चार्थ-ग्रहणात् ६१   
विध्यर्थवादानुवादवचनविनियोगात्
६२   
विधिर्विधायकः ६३   
स्तुतिर्निन्दा परकृतिः पुराकल्प इत्यर्थवादः ६४
विधिविहितस्यानुवचनमनुवादः ६५   
नानुवादपुनरुक्तयोर्विशेषः
शब्दाभ्यासोपपत्तेः ६६
शीघ्रतर-गमनोपदेशवदभ्यासान्नाविशेषः
६७   
मन्त्रायुर्वेदप्रामाण्यवच्च तत्प्रामाण्यमाप्तप्रामाण्यात् ६८   
इति
प्रथम आह्निकः द्वितीयोऽध्यायः द्वितीय आह्निकः न
चतुष्ट्वमैतिह्यार्थापत्तिसम्भवाभावप्रामाण्यात्
१   
शब्द
ऐतिह्यानर्थान्तरभावा-दनुमानेऽर्थापत्तिसम्भवाभावानर्थान्तरभावाच्चाप्रतिषेधः
२   
अर्थापत्तिरप्रमा-णमनैकान्तिकत्वात् ३   
अनर्थापत्तावर्थापत्त्यभिमानात् ४
प्रतिषेधाप्रामाण्यं चानैकान्तिकत्वात् ५   
तत्प्रामाण्ये वा
नार्थापत्त्यप्रामाण्यम् ६   
नाभावप्रामाण्यं
प्रमेयासिद्धेः ७   
लक्षितेष्वलक्षणलक्षितत्वादलक्षितानां
तत्प्रमेयसिद्धिः ८   
असत्यर्थे नाभाव इति
चेन्नान्यलक्षणोपपत्तेः ९   
तत्सिद्धेरलक्षितेष्वहेतुः १०   
न
लक्षणावस्थितापेक्षासिद्धेः ११   
प्रागुत्पत्तेरभावोपपत्तेश्च १२
आदिमत्त्वा-दैन्द्रियकत्वात्कृतकवदुपचाराच्च १३   
न
घटाभावसामान्यनित्यत्वान्नित्येष्व-प्यनित्यवदुपचाराच्च १४
तत्त्वभाक्तयोर्नानात्वस्य विभागादव्यभिचारः १५
सन्तानानुमानविशेषणात् १६   
कारणद्रव्यस्य
प्रदेशशब्देनाभिधानात् १७
प्रागुच्चारणादनुपलब्धेरावरणाद्यनुपलब्धेश्च
१८   
तदनुपलब्धेरनुपलम्भादावर-णोपपत्तिः १९
अनुपलम्भादप्यनुपलब्धिसद्भाववन्नावरणानुपपत्तिरनुपलम्भात्
२०   
अनुपलम्भात्मकत्वादनुपलब्धेरहेतुः २१   
अस्पर्शत्वात् २२   
न
कर्मानि-त्यत्वात् २३   
नाणुनित्यत्वात् २४
सम्प्रदानात् २५   
तदन्तरालानुपलब्धेरहेतुः २६   
अध्यापनादप्रतिषेधः
२७   
उभयोः पक्षयोरन्यतरस्याध्यापनादप्रतिषेधः २८   
अभ्यासात् २९
नान्यत्वेऽप्यभ्यासस्योपचारात् ३०
अन्यदन्यस्माद-नन्यत्वादनन्यदित्यन्यताभावः
३१   
तदभावे नास्त्यनन्यता तयोरितरेतरापे-क्षसिद्धेः ३२
विनाशकारणानुपलब्धेः ३३
अश्रवणकारणानुपलब्धेः सतत-श्रवणप्रसङ्गः ३४
उपलभ्यमाने चानुपलब्धेरसत्त्वादनपदेशः ३५
पाणि-निमित्तप्रश्लेषाच्छब्दाभावे
नानुपलब्धिः ३६   
विनाशकारणानुपलब्धेश्चाव-स्थाने
तन्नित्यत्वप्रसङ्गः ३७
अस्पर्शत्वादप्रतिषेधः ३८   
विभक्त्यन्तरोपपत्तेश्च
समासे ३९   
विकारादेशोपदेशात्संशयः ४०   
प्रकृतिविवृद्धौ विकारविवृद्धेः ४१
न्यूनसमाधिकोपलब्धेर्विकाराणामहेतुः ४२   
द्विविधस्यापि हेतोरभावा-दसाधनं
दृष्टान्तः ४३   
नातुल्यप्रकृतीनां विकारविकल्पात् ४४
द्रव्यविकार-वैषम्यवद्वर्णविकारविकल्पः
४५   
न विकारधर्मानुपपत्तेः ४६   
विकारप्राप्ता-नामपुनरापत्तेः ४७   
सुवर्णादीनां
पुनरापत्तेरहेतुः ४८   
न तद्विकाराणां सुवर्णभा-वाव्यतिरेकात् ४९
नित्यत्वेऽविकारादनित्यत्वे चानवस्थानात् ५०
नित्या-नामतीन्द्रियत्वात्तद्धर्मविकल्पाच्च
वर्णविकाराणामप्रतिषेधः ५१
अनवस्था-यित्वे च वर्णोपलब्धिवत्तद्विकारोपपत्तिः ५२
विकारधर्मित्वे नित्यत्वाभावा-त्कालान्तरे विकारोपपत्तेश्चाप्रतिषेधः
५३   
प्रकृत्यनियमाद्वर्णविकाराणाम् ५४   
अनियमे नियमान्नानियमः ५५
नियमानियमविरोधादनियमे नियमाच्चाप्र-तिषेधः ५६
गुणान्तरापत्त्युपमर्दह्रासवृद्धिलेशश्लेषेभ्यस्तु
विकारोपपत्तेर्वर्ण-विकारः ५७   
ते विभक्त्यन्ताः पदम् ५८
व्यक्त्याकृतिजातिसन्निधावुपचा-रात्संशयः
५९   
या शब्दसमूहत्यागपरिग्रहसङ्ख्यावृद्ध्युपचयवर्णसमासानु-बन्धानां
व्यक्तावुपचाराद्व्यक्तिः ६०   
न तदनवस्थानात् ६१
सहचरणस्थान-तादर्थ्यवृत्तमानधारणसामीप्ययोगसाधनाधिपत्येभ्यो
ब्राह्मणमञ्चकटराजस-क्तुचन्दनगङ्गाशाटकान्नपुरुषेष्वतद्भावेऽपि तदुपचारः ६२
आकृतिस्तदपेक्ष-त्वात्सत्त्वव्यवस्थानसिद्धेः ६३
व्यक्त्याकृतियुक्तेऽप्यप्रसङ्गात्प्रोक्षणादीनां
मृ-द्गवके जातिः ६४   
नाकृतिव्यक्त्यपेक्षत्वाज्जात्यभिव्यक्तेः ६५
व्यक्त्याकृ-तिजातयस्तु पदार्थः ६६
व्यक्तिर्गुणविशेषाश्रयो मूर्तिः ६७
आकृतिर्जातिलिङ्गाख्या ६८   
समानप्रसवात्मिका जातिः ६९   
इति द्वितीय आह्निकः
इति द्वितीयोऽध्यायः तृतीयोऽध्यायः प्रथम आह्निकः
दर्शनस्पर्शनाभ्यामेकार्थग्रहणात्
१   
न विषयव्यवस्थानात् २   
तद्व्यवस्था-नादेवात्मसद्भावादप्रतिषेधः ३   
शरीरदाहे
पातकाभावात् ४   
तदभावः सात्म-कप्रदाहेऽपि तन्नित्यत्वात् ५   
न
कार्याश्रयकर्तृवधात् ६   
सव्यदृष्टस्येतरेण
प्रत्यभिज्ञानात् ७   
नैकस्मिन्नासास्थिव्यवहिते द्वित्वाभिमानात् ८
एकविनाशे द्वितीयाविनाशान्नैकत्वम् ९
अवयवनाशेऽप्यवयव्युपलब्धेरहेतुः
१०   
दृष्टा-न्तविरोधादप्रतिषेधः ११   
इन्द्रियान्तरविकारात् १२   
न स्मृतेः
स्मर्तव्य-विषयत्वात् १३   
तदात्मगुणसद्भावादप्रतिषेधः १४
नात्मप्रतिपत्तिहेतूनां मनसि सम्भवात् १५
ज्ञातुर्ज्ञानसाधनोपपत्तेः सञ्ज्ञाभेदमात्रम्
१६   
नियमश्च निरनुमानः १७   
पूर्वाभ्यस्तस्मृत्यनुबन्धाज्जातस्य
हर्षभयशोकसम्प्रतिपत्तेः १८   
पद्मादिषु
प्रबोधसम्मीलनविकारवत्तद्विकारः १९
नोष्णशीतवर्षाकालनिमित्त-त्वात्पञ्चात्मकविकाराणाम्
२०   
प्रेत्याहाराभ्यासकृतात्स्तन्याभिलाषात् २१
अयसोऽयस्कान्ताभिगमनवत्तदुपसर्पणम्
२२   
नान्यत्र प्रवृत्त्यभावात् २३   
वीतरागजन्मादर्शनात् २४
सगुणद्रव्योत्पत्तिवत्तदुत्पत्तिः २५
न सङ्कल्पनि-मित्तत्वाद्रागादीनाम् २६   
पार्थिवं गुणान्तरोपलब्धेः २७
पार्थिवाप्यतैजसं तद्गुणोपलब्धेः २८
निःश्वासोच्छ्वासोपलब्धेश्चातुर्भौतिकम्
२९   
गन्धक्लेद-पाकव्यूहावकाशदानेभ्यः पाञ्चभौतिकम् ३०   
श्रुतिप्रामाण्याच्च
३१   
कृष्णसारे सत्युपलम्भाद्व्यतिरिच्य चोपलम्भात्संशयः ३२
महदणुग्रहणात् ३३
रश्म्य-र्थसन्निकर्षविशेषात्तद्ग्रहणम्
३४   
तदनुपलब्धेरहेतुः ३५   
नानुमीयमानस्य प्रत्यक्षतोऽनुपलब्धिरभावहेतुः ३६
द्रव्यगुणधर्मभेदाच्चोपलब्धिनियमः ३७   
अनेकद्रव्यसमवायाद्रूपविशेषाच्च
रूपोपलब्धिः ३८   
कर्मकारितश्चेन्द्रियाणां व्यूहः पुरुषार्थतन्त्रः ३९
मध्यन्दिनोल्काप्रकाशानुपलब्धिवत्तदनुपलब्धिः ४०   
न
रात्रावप्यनुपलब्धेः ४१
वाह्यप्रकाशानुग्रहाद्विषयोपलब्धेरनभिव्यक्तितो-ऽनुपलब्धिः
४२   
अभिव्यक्तौ चाभिभवात् ४३   
नक्तञ्चरनयनरश्मिदर्शनाच्च ४४   
अप्राप्यग्रहणं
काचाभ्रपटलस्फटिकान्तरितोपलब्धेः ४५   
कुड्यान्तरिता-नुपलब्धेरप्रतिषेधः
४६   
अप्रतिघातात्सन्निकर्षोपपत्तिः ४७   
आदित्यरश्मेः स्फटिकान्तरेऽपि
दाह्येऽविघातात् ४८   
नेतरेतरधर्मप्रसङ्गात् ४९   
आदर्शो-दकयोः
प्रसादस्वाभाव्याद्रूपोपलब्धिवत्तदुपलब्धिः ५०   
दृष्टानुमितानां
नियोगप्रतिषेधानुपपत्तिः ५१   
स्थानान्यत्वे
नानात्वादवयविनानास्थानत्वाच्च संश-यः ५२
त्वगव्यतिरेकात् ५३   
न युगपदर्थानुपलब्धेः ५४   
विप्रतिषेधाच्च न त्वगेका ५५
इन्द्रियार्थपञ्चत्वात् ५६   
न तदर्थबहुत्वात् ५७
गन्ध-त्वाद्यव्यतिरेकाद्गन्धादीनामप्रतिषेधः
५८   
विषयत्वाव्यतिरेकादेकत्वम् ५९   
न
बुद्धिलक्षणाधिष्ठानगत्याकृतिजातिपञ्चत्वेभ्यः
६०   
भूतगुणविशेषोपलब्धे-स्तादात्म्यम् ६१   
गन्धरसरूपस्पर्शशब्दानां
स्पर्शपर्यन्ताः पृथिव्याः ६२   
अप्तेजोवायूनां पूर्वं
पूर्वमपोह्याकाशस्योत्तरः ६३   
न सर्वगुणानुपलब्धेः ६४
एकैकश्येनोत्तरोत्तरगुणसद्भावादुत्तरोत्तराणां
तदनुपलब्धिः ६५   
विष्टं ह्यपर-म्परेण ६६   
न पार्थिवाप्ययोः प्रत्यक्षत्वात्
६७   
पूर्वपूर्वगुणोत्कर्षात्तत्तत्प्रधानम् ६८   
तद्व्यवस्थानं तु
भूयस्त्वात् ६९   
सगुणानामिन्द्रियभावात् ७०   
तेनैव
तस्याग्रहणाच्च ७१   
न शब्दगुणोपलब्धेः ७२
तदुपलब्धिरितरेतरद्रव्यगुणवैधर्म्यात् ७३
इति प्रथम आह्निकः तृतीयोऽध्यायः द्वितीय आह्निकः
कर्माकाशसाधर्म्यात्संशयः १
विषयप्रत्यभिज्ञानात् २   
साध्यसमत्वादहेतुः ३   
न
युगपदग्रहणात् ४   
अप्रत्यभिज्ञाने च विनाशप्रसङ्गः
५   
क्रमवृत्ति-त्वादयुगपद्ग्रहणम् ६   
अप्रत्यभिज्ञानञ्च
विषयान्तरव्यासङ्गात् ७   
न
गत्यभा-वात् ८   
स्फटिकान्यत्वाभिमानवत्तदन्यत्वाभिमानः ९
स्फटिकेऽप्यपरापरो-त्पत्तेः क्षणिकत्वाद्व्यक्तीनामहेतुः १०
नियमहेत्वभावाद्यथादर्शनमभ्यनुज्ञा ११
नोत्पत्तिविनाशकारणोपलब्धेः १२   
क्षीरविनाशे
कारणानुपलब्धिव-द्दध्युत्पत्तिवच्च तदुपपत्तिः १३
लिङ्गतो ग्रहणान्नानुपलब्धिः १४   
न पयसः परिणामगुणान्तरप्रादुर्भावात्
१५   
व्यूहान्तराद्द्रव्यान्तरोत्पत्तिदर्शनं पूर्वद्रव्य-निवृत्तेरनुमानम्
१६   
क्वचिद्विनाशकारणानुपलब्धेः क्वचिच्चोपलब्धेरनेकान्तः १७
नेन्द्रियार्थयोस्तद्विनाशेऽपि ज्ञानावस्थानात् १८
युगपज्ज्ञेयानुपलब्धेश्च न मनसः १९   
तदात्मगुणत्वेऽपि तुल्यम् २०
इन्द्रियैर्मनसः सन्निकर्षाभावा-त्तदनुत्पत्तिः २१
नोत्पत्तिकारणानपदेशात् २२
विनाशकारणानुपलब्धेश्चाव-स्थाने
तन्नित्यत्वप्रसङ्गः २३   
अनित्यत्वग्रहाद्बुद्धेर्बुद्ध्यन्तराद्विनाशः
शब्दवत् २४   
ज्ञानसमवेतात्मप्रदेशसन्निकर्षान्मनसः
स्मृत्युत्पत्तेर्न युगपदुत्पत्तिः २५
नान्तःशरीरवृत्तित्वान्मनसः २६   
साध्यत्वादहेतुः २७   
स्मरतः
शरीरधार-णोपपत्तेरप्रतिषेधः २८   
न तदाशुगतित्वान्मनसः २९   
न
स्मरणकालानियमात् ३०   
आत्मप्रेरणयदृच्छाज्ञताभिश्च न संयोगविशेषः ३१
व्यासक्तमनसः पाद-व्यथनेन संयोगविशेषेण समानम् ३२
प्रणिधानलिङ्गादिज्ञानानामयुगप-द्भावादयुगपत्स्मरणम्
३३   
ज्ञस्येच्छाद्वेषनिमित्तत्वादारम्भनिवृत्त्योः ३४
त-ल्लिङ्गत्वादिच्छाद्वेषयोः
पार्थिवाद्येष्वप्रतिषेधः ३५   
परश्वादिष्वारम्भनिवृत्ति-दर्शनात् ३६
नियमानियमौ तु तद्विशेषकौ ३७
यथोक्तहेतुत्वात्पारतन्त्र्या-दकृताभ्यागमाच्च
न मनसः ३८   
परिशेषाद्यथोक्तहेतूपपत्तेश्च ३९   
स्मरणं त्वात्मनो
ज्ञस्वाभाव्यात् ४०
प्रणिधाननिबन्धाभ्यासलिङ्गलक्षणसादृश्यपरि-ग्रहाश्रयाश्रितसम्बन्धानन्तर्यवियोगैककार्यविरोधातिशयप्राप्तिव्यवधानसुख-दुःखेच्छाद्वेषभयार्थित्वक्रियारागधर्माधर्मनिमित्तेभ्यः
४१   
कर्मानवस्थायि-ग्रहणात् ४२   
अव्यक्तग्रहणमनवस्थायित्वाद्विद्युत्सम्पाते
रूपाव्यक्तग्रहणवत् ४३   
हेतूपादानात्प्रतिषेद्धव्याभ्यनुज्ञा ४४
प्रदीपार्चिःसन्तत्यभिव्यक्तग्रहणव-त्तद्ग्रहणम् ४५
द्रव्ये स्वगुणपरगुणोपलब्धेः संशयः ४६
यावच्छरीर-भावित्वाद्रूपादीनाम्
४७   
न पाकजगुणान्तरोत्पत्तेः ४८   
प्रतिद्वन्द्विसिद्धेः पा-कजानामप्रतिषेधः
४९   
शरीरव्यापित्वात् ५०   
न केशनखादिष्वनुपलब्धेः ५१
त्वक्पर्यन्तत्वाच्छरीरस्य
केशनखादिष्वप्रसङ्गः ५२   
शरीरगुणवैधर्म्यात् ५३   
न
रूपादीनामितरेतरवैधर्म्यात् ५४
ऐन्द्रियकत्वाद्रूपादीनामप्रतिषेधः
५५   
ज्ञानायौगपद्यादेकं मनः ५६   
न युगपदनेकक्रियोपलब्धेः ५७
अलातचक्र-दर्शनवत्तदुपलब्धिराशुसञ्चारात् ५८
यथोक्तहेतुत्वाच्चाणु ५९   
पूर्वकृतफला-नुबन्धात्तदुत्पत्तिः ६०
भूतेभ्यो मूर्त्युपादानवत्तदुपादानम् ६१   
न साध्य-समत्वात् ६२
नोत्पत्तिनिमित्तत्वान्मातापित्रोः ६३   
तथाहारस्य ६४   
प्राप्तौ चानियमात् ६५
शरीरोत्पत्तिनिमित्तवत्संयोगोत्पत्तिनिमित्तं कर्म ६६   
एतेना-नियमः
प्रत्युक्तः ६७   
तददृष्टकारितमिति
चेत्पुनस्तत्प्रसङ्गोऽपवर्गे
६८   
मनः-कर्मनिमित्तत्वाच्च संयोगानुच्छेदः ६९   
नित्यत्वप्रसङ्गश्च
प्रायणानुपपत्तेः ७०   
अणुश्यामतानित्यत्ववदेतत्स्यात्
७१   
नाकृताभ्यागमप्रसङ्गात् ७२   
इति द्वितीय आह्निकः इति तृतीयोऽध्यायः
चतुर्थोऽध्यायः प्रथम आह्निकः प्रवृत्तिर्यथोक्ता १   
तथा दोषाः २
तत्त्रैराश्यं रागद्वेषमोहार्थान्तरभावात् ३
नैकप्रत्यनीकभावात् ४   
व्यभिचारादहेतुः ५
तेषां मोहः पापीयान्नामूढस्ये-तरोत्पत्तेः ६
निमित्तनैमित्तिकभावादर्थान्तरभावो
दोषेभ्यः ७   
न दोषलक्षणा-वरोधान्मोहस्य ८   
निमित्तनैमित्तिकोपपत्तेश्च
तुल्यजातीयानामप्रतिषेधः ९   
आत्मनित्यत्वे प्रेत्यभावसिद्धिः
१०   
व्यक्ताद्व्यक्तानां प्रत्यक्षप्रामाण्यात् ११   
न घटाद्घटानिष्पत्तेः
१२   
व्यक्ताद्घटनिष्पत्तेरप्रतिषेधः १३   
अभावाद्भावोत्पत्ति-र्नानुपमृद्य
प्रादुर्भावात् १४   
व्याघातादप्रयोगः १५   
नातीतानागतयोः कार-कशब्दप्रयोगात्
१६   
न विनष्टेभ्योऽनिष्पत्तेः १७   
क्रमनिर्देशादप्रतिषेधः १८   
ईश्वरः
कारणं पुरुषकर्माफल्यदर्शनात् १९   
न पुरुषकर्माभावे फलानिष्पत्तेः
२०   
तत्कारितत्वादहेतुः २१   
अनिमित्ततो भावोत्पत्तिः
कण्टकतैक्ष्ण्यादिदर्शनात्
२२   
अनिमित्तनिमित्तत्वान्नानिमित्ततः २३
निमित्तानिमित्तयोरर्थान्तरभावा-दप्रतिषेधः
२४   
सर्वमनित्यमुत्पत्तिविनाशधर्मकत्वात् २५   
नानित्यतानि-त्यत्वात् २६
तदनित्यत्वमग्नेर्दाह्यं विनाश्यानुविनाशवत् २७
नित्यस्या-प्रत्याख्यानं
यथोपलब्धिव्यवस्थानात् २८   
सर्वं
नित्यम्पञ्चभूतनित्यत्वात् २९   
नोत्पत्तिविनाशकारणोपलब्धेः ३०
तल्लक्षणावरोधादप्रतिषेधः ३१
नोत्प-त्तितत्कारणोपलब्धेः ३२   
न
व्यवस्थानुपपत्तेः ३३   
सर्वं पृथग्भावलक्षण-पृथक्त्वात्
३४   
नानेकलक्षणैरेकभावनिष्पत्तेः ३५   
लक्षणव्यवस्थानादेवा-प्रतिषेधः ३६
सर्वमभावो भावेष्वितरेतराभावसिद्धेः ३७   
न
स्वभावसि-द्धेर्भावानाम् ३८   
न
स्वभावसिद्धिरापेक्षिकत्वात् ३९   
व्याहतत्वादयुक्तम् ४०
सङ्ख्यैकान्तासिद्धिः कारणानुपपत्त्युपपत्तिभ्याम्
४१   
न कारणावयव-भावात् ४२   
निरवयवत्वादहेतुः ४३   
सद्यः कालान्तरे च
फलनिष्पत्तेः संशयः ४४   
न सद्यः कालान्तरोपभोग्यत्वात् ४५
कालान्तरेणानिष्पत्तिर्हेतुविनाशात् ४६
प्राङ्निष्पत्तेर्वृक्षफलवत्तत्स्यात्
४७   
नासन्न सन्न सदसत्सदसतोर्वैधर्म्यात् ४८   
उत्पादव्ययदर्शनात् ४९
बुद्धिसिद्धं तु तदसत् ५०
आश्रयव्यतिरे-काद्वृक्षफलोत्पत्तिवदित्यहेतुः
५१   
प्रीतेरात्माश्रयत्वादप्रतिषेधः ५२   
न
पुत्रपशुस्त्रीपरिच्छदहिरण्यान्नादिफलनिर्देशात्
५३   
तत्सम्बन्धात्फलनिष्प-त्तेस्तेषु फलवदुपचारः ५४   
विविधबाधनायोगाद्दुःखमेव
जन्मोत्पत्तिः ५५   
न सुखस्याप्यान्तरालनिष्पत्तेः ५६
बाधनानिर्वृत्तेर्वेदयतः
पर्येषणदोषाद-प्रतिषेधः ५७   
दुःखविकल्पे सुखाभिमानाच्च ५८
ऋणक्लेशप्रवृत्त्यनुबन्धा-दपवर्गाभावः ५९
प्रधानशब्दानुपपत्तेर्गुणशब्देनानुवादो
निन्दाप्रशंसोपपत्तेः ६०
समारोपणादात्मन्यप्रतिषेधः ६१
पात्रचयान्तानुपपत्तेश्च फलाभावः ६२
सुषुप्तस्य स्वप्नादर्शने क्लेशाभाववदपवर्गः ६३   
न
प्रवृत्तिः प्रतिसन्धानाय हीन-क्लेशस्य ६४   
न क्लेशसन्ततेः
स्वाभाविकत्वात् ६५
प्रागुत्पत्तेरभावानित्य-त्ववत्स्वाभाविकेऽप्यनित्यत्वम्
६६   
अणुश्यामतानित्यत्ववद्वा ६७   
न सङ्कल्पनिमित्तत्वाच्च रागादीनाम् ६८   
इति
प्रथम आह्निकः चतुर्थोऽध्यायः द्वितीय आह्निकः दोषनिमित्तानां
तत्त्वज्ञानादहङ्कारनिवृत्तिः १   
दोषनिमित्तं
रूपादयो विषयाः सङ्कल्पकृताः २   
तन्निमित्तं त्ववयव्यभिमानः ३
विद्याविद्याद्वैविध्यात्संशयः ४   
तदसंशयः
पूर्वहेतुप्रसिद्धत्वात् ५
वृत्त्यनुपपत्तेरपि तर्हि न संशयः ६
कृत्स्नैकदेशावृत्तित्वादवयवानामवयव्यभावः
७   
तेषु चावृत्तेरवयव्यभावः ८   
पृथक्चावयवेभ्योऽवृत्तेः ९   
न चावयव्यवयवाः १०
एकस्मिन्भेदाभावा-द्भेदशब्दप्रयोगानुपपत्तेरप्रश्नः ११
अवयवान्तराभावेऽप्यवृत्तेरहेतुः १२
केश-समूहे तैमिरिकोपलब्धिवत्तदुपलब्धिः १३
स्वविषयानतिक्रमेणेन्द्रियस्य
पटु-मन्दभावाद्विषयग्रहणस्य तथाभावो नाविषये प्रवृत्तिः १४
अवयवावयवि-प्रसङ्गश्चैवमाप्रलयात् १५   
न
प्रलयोऽणुसद्भावात् १६   
परं वा त्रुटेः १७
आकाशव्यतिभेदात्तदनुपपत्तिः
१८   
आकाशासर्वगतत्वं वा १९   
अन्तर्बहिश्च कार्यद्रव्यस्य
कारणान्तरवचनादकार्ये तदभावः २०
शब्दसंयोगविभवाच्च सर्वगतम् २१   
अव्यूहाविष्टम्भविभुत्वानि चाकाशधर्माः
२२   
मूर्तिमतां च संस्थानोपपत्तेरवयवसद्भावः २३   
संयोगोपपत्तेश्च २४
अनवस्थाकारित्वा-दनवस्थानुपपत्तेश्चाप्रतिषेधः २५   
बुद्ध्या
विवेचनात्तु भावानां याथात्म्यानुप-लब्धिस्तन्त्वपकर्षणे
पटसद्भावानुपलब्धिवत्तदनुपलब्धिः २६
व्याहतत्वा-दहेतुः २७   
तदाश्रयत्वादपृथग्ग्रहणम् २८
प्रमाणतश्चार्थप्रतिपत्तेः २९   
प्रमा-णानुपपत्त्युपपत्तिभ्याम् ३०
स्वप्नविषयाभिमानवदयं प्रमाणप्रमेयाभिमानः ३१
मायागन्धर्वनगरमृगतृष्णिकावद्वा
३२   
हेत्वभावादसिद्धिः ३३   
स्मृति-सङ्कल्पवच्च स्वप्नविषयाभिमानः ३४
मिथ्योपलब्धेर्विनाशस्तत्त्वज्ञानात्स्व-प्नविषयाभिमानप्रणाशवत्
प्रतिबोधे ३५   
बुद्धेश्चैवं निमित्तसद्भावोपलम्भात् ३६   
तत्त्वप्रधानभेदाच्च
मिथ्याबुद्धेर्द्वैविध्योपपत्तिः ३७   
समाधिविशेषाभ्यासात् ३८
नार्थविशेषप्राबल्यात् ३९   
क्षुदादिभिः
प्रवर्तनाच्च ४०   
पूर्वकृतफला-नुबन्धात्तदुत्पत्तिः ४१
अरण्यगुहापुलिनादिषु योगाभ्यासोपदेशः ४२   
अपव-र्गेऽप्येवं प्रसङ्गः ४३   
न
निष्पन्नावश्यम्भावित्वात् ४४   
तदभावश्चापवर्गे ४५   
तदर्थं
यमनियमाभ्यामात्मसंस्कारो
योगाच्चाध्यात्मविध्युपायैः ४६
ज्ञानग्रह-णाभ्यासस्तद्विद्यैश्च सह संवादः ४६   
तं
शिष्यगुरुसब्रह्मचारिविशिष्टश्रेयोऽर्थि-भिरनसूयुभिरभ्युपेयात्
४७   
प्रतिपक्षहीनमपि वा प्रयोजनार्थमर्थित्वे ४८
त-त्त्वाध्यवसायसंरक्षणार्थं
जल्पवितण्डे वीजप्ररोहसंरक्षणार्थं कण्टकशाखावरणवत् ४९   
ताभ्यां विगृह्य
कथनम् ५०   
इति द्वितीय आह्निकः इति चतुर्थोऽध्यायः पञ्चमोऽध्यायः प्रथम
आह्निकः
साधर्म्यवैधर्म्योत्कर्षापकर्षवर्ण्यावर्ण्यविकल्पसाध्यप्राप्त्यप्राप्तिप्रसङ्गप्रतिदृष्टान्तानुत्पत्तिसंशयप्रकरणहेत्वर्थापत्त्यविशेषोपपत्त्युपलब्ध्यनुपलब्धिनित्यानित्यकार्यसमाः
१   
साधर्म्यवैधर्म्याभ्यामुपसंहारे तद्धर्मविपर्ययोपपत्तेः
साधर्म्य-वैधर्म्यसमौ २
गोत्वाद्गोसिद्धिवत्तत्सिद्धिः ३
साध्यदृष्टान्तयोर्धर्मविकल्पा-दुभयसाध्यत्वाच्चोत्कर्षापकर्षवर्ण्यावर्ण्यविकल्पसाध्यसमाः
४   
किञ्चित्सा-धर्म्यादुपसंहारसिद्धेर्वैधर्म्यादप्रतिषेधः ५   
साध्यातिदेशाच्च
दृष्टान्तोपपत्तेः ६   
प्राप्य साध्यमप्राप्य वा हेतोः
प्राप्त्याविशिष्टत्वादप्राप्त्यासाधकत्वाच्च
प्रा-प्त्यप्राप्तिसमौ ७   
घटादिनिष्पत्तिदर्शनात्पीडने
चाव्यभिचारादप्रतिषेधः ८
दृष्टान्तस्य कारणानपदेशात्प्रत्यवस्थानाच्च
प्रतिदृष्टान्तेन
प्रसङ्गप्रतिदृष्टान्तसमौ
प्रदीपोपादानप्रसङ्गविनिवृत्तिवत्तद्विनिवृत्तिः ९   
प्रतिदृष्टान्तहेतुत्वे
च नाहेतु-र्दृष्टान्तः १०   
प्रागुत्पत्तेः कारणाभावादनुत्पत्तिसमः ११
तथाभावादुत्पन्नस्य कारणोपपत्तेर्न कारणप्रतिषेधः १२
सामान्यदृष्टान्तयोरैन्द्रियकत्वे समाने
नि-त्यानित्यसाधर्म्यात् संशयसमः १३   
साधर्म्यात्संशये न
संशयो वैधर्म्या-दुभयथा वा संशयेऽत्यन्तसंशयप्रसङ्गो
नित्यत्वानभ्युपगमाच्च
सामान्यस्या-प्रतिषेधः १४
उभयसाधर्म्यात्प्रक्रियासिद्धेः
प्रकरणसमः १५   
प्रतिपक्षात्प्र-करणसिद्धेः प्रतिषेधानुपपत्तिः
प्रतिपक्षोपपत्तेः १६
त्रैकाल्यानुपपत्तेर्हेतो-रहेतुसमः
१७   
न हेतुतः साध्यसिद्धेस्त्रैकाल्यासिद्धिः १८   
प्रतिषेधानुपपत्तेश्च
प्रतिषेद्धव्याप्रतिषेधः १९   
अर्थापत्तितः
प्रतिपक्षसिद्धेरर्थापत्तिसमः
२०   
अनुक्त-स्यार्थापत्तेः
पक्षहानेरुपपत्तिरनुक्तत्वादनैकान्तिकत्वाच्चार्थापत्तेः
२१   
एक-धर्मोपपत्तेरविशेषे सर्वाविशेषप्रसङ्गात्सद्भावोपपत्तेरविशेषसमः २२
क्वचि-त्तद्धर्मोपपत्तेः क्वचिच्चानुपपत्तेः प्रतिषेधाभावः २३
उभयकारणोपपत्ते-रुपपत्तिसमः २४
उपपत्तिकारणाभ्यनुज्ञानादप्रतिषेधः
२५   
निर्दिष्टकारणा-भावेऽप्युपलम्भादुपलब्धिसमः २६   
कारणान्तरादपि
तद्धर्मोपपत्तेरप्रतिषेधः २७
तदनुपलब्धेरनुपलम्भादभावसिद्धौ
तद्विपरीतोपपत्तेरनुपलब्धिसमः २८   
अनुपलम्भात्मकत्वादनुपलब्धेरहेतुः २९
ज्ञानविकल्पानां च भावाभावसंवेद-नादध्यात्मम् ३०
साधर्म्यात्तुल्यधर्मोपपत्तेः
सर्वानित्यत्वप्रसङ्गादनित्यसमः ३१
साधर्म्यादसिद्धेः प्रतिषेधासिद्धिः
प्रतिषेध्यसामर्थ्यात् ३२   
दृष्टान्ते च साध्यसाधनभावेन
प्रज्ञातस्य धर्मस्य हेतुत्वात्तस्य चोभयथाभावान्नाविशेषः ३३
नित्यमनित्यभावादनित्ये नित्यत्वोपपत्तेर्नित्यसमः ३४
प्रतिषेध्ये नित्यम-नित्यभावादनित्येऽनित्यत्वोपपत्तेः
प्रतिषेधाभावः ३५   
प्रयत्नकार्यानेकत्वा-त्कार्यसमः ३६   
कार्यान्यत्वे
प्रयत्नाहेतुत्वमनुपलब्धिकारणोपपत्तेः ३७   
प्रति-षेधेऽपि समानो दोषः
३८   
सर्वत्रैवम् ३९   
प्रतिषेधविप्रतिषेधे प्रति-षेधदोषवद्दोषः ४०
प्रतिषेधं सदोषमभ्युपेत्य प्रतिषेधविप्रतिषेधे समानो
दोष-प्रसङ्गो मतानुज्ञा स्वपक्षलक्षणापेक्षोपपत्त्युपसंहारे
हेतुनिर्देशे परपक्षदोषाभ्युपगमात्समानो दोषः ४१   
इति प्रथम
आह्निकः पञ्चमोऽध्यायः द्वितीय आह्निकः प्रतिज्ञाहानिः
प्रतिज्ञान्तरं प्रतिज्ञाविरोधः प्रतिज्ञासन्न्यासो
हेत्वन्तरमर्थान्तरं निरर्थकमविज्ञातार्थमपार्थकमप्राप्तकालं न्यूनमधिकं
पुनरुक्तमननुभाषणम-ज्ञानमप्रतिभा विक्षेपो मतानुज्ञा
पर्यनुयोज्योपेक्षणं
निरनुयोज्यानुयोगोऽप-सिद्धान्तो
हेत्वाभासाश्च निग्रहस्थानानि १   
प्रतिदृष्टान्तधर्माभ्यनुज्ञा
स्वदृष्टान्ते प्रतिज्ञाहानिः २   
प्रतिज्ञातार्थप्रतिषेधे
धर्मविकल्पात्तदर्थनिर्देशः प्रतिज्ञान्तरम् ३   
प्रतिज्ञाहेत्वोर्विरोधः
प्रतिज्ञाविरोधः ४   
पक्षप्रतिषेधे प्रतिज्ञातार्थापनयनं
प्रतिज्ञासन्न्यासः ५   
अविशेषोक्ते हेतौ प्रतिषिद्धे
विशेषमिच्छतो हेत्वन्तरम् ६   
प्रकृतादर्थादप्रतिसम्बद्धार्थमर्थान्तरम् ७
वर्णक्रमनिर्देशवन्निरर्थकम् ८   
परि-षत्प्रतिवादिभ्यां
त्रिरभिहितमप्यविज्ञातमविज्ञातार्थम् ९
पौर्वापर्यायोगाद-प्रतिसम्बद्धार्थमपार्थकम् १०
अवयवविपर्यासवचनमप्राप्तकालम् ११
हीन-मन्यतमेनाप्यवयवेन न्यूनम् १२   
हेतूदाहरणाधिकमधिकम् १३
शब्दार्थयोः पुनर्वचनं पुनरुक्तमन्यत्रानुवादात् १४
अर्थादापन्नस्य स्वशब्देन पुनर्वचनं पुनरुक्तम्
१५   
विज्ञातस्य परिषदा त्रिरभिहितस्याप्यप्रत्युच्चारणमननुभाषणम् १६
अविज्ञातं चाज्ञानम् १७   
उत्तरस्याप्रतिपत्तिरप्रतिभा १८
कार्य-व्यासङ्गात्कथाविच्छेदो विक्षेपः १९   
स्वपक्षे
दोषाभ्युपगमात्परपक्षे दोषप्रसङ्गो मतानुज्ञा २०
निग्रहस्थानप्राप्तस्यानिग्रहः पर्यनुयोज्योपेक्षणम् २१
अनि-ग्रहस्थाने निग्रहस्थानाभियोगो निरनुयोज्यानुयोगः
२२   
सिद्धान्तम-भ्युपेत्यानियमात्कथाप्रसङ्गोऽपसिद्धान्तः २३
हेत्वाभासाश्च यथोक्ताः २४   
इति द्वितीय आह्निकः
इति पञ्चमोऽध्यायः इति न्यायदर्शनम्
