(अथ प्रथमः अध्यायः)  
[अनुबन्धचतुष्टयप्रकरणम्]  

१.१.१ प्रमाणप्रमेयसंशयप्रयोजनदृष्टान्तसिद्धान्तावयवतर्कनिर्णयवादजल्पवितण्डाहेत्वाभासच्छलजातिनिग्रहस्थानानाम्तत्त्वज्ञानात्निःश्रेयसाधिगमः  

{पदार्थोद्देशसूत्रम्}  

१.१.२ दुःखजन्मप्रवृत्तिदोषमिथ्याज्ञानानामुत्तरोत्तरापाये तदनन्तरा पायातपवर्गः  

{पदार्थोद्देशसूत्रम्}  

[प्रमाणप्रकरणम्]  

१.१.३ प्रत्यक्षानुमानोपमानशब्दाः प्रमाणानि  

{प्रमाणौद्देशसूत्रम्}  

१.१.४ इन्द्रियार्थसन्निकर्षोत्पन्नं ज्ञानमव्यपदेश्यमव्यभिचारि व्यवसायात्मकं प्रत्यक्षम्  

{प्रत्यक्षलक्षणम्}  


१.१.५ अथ तत्पूर्वकं त्रिविधमनुमानं पूर्ववत्शेषवत्सामान्यतोदृष्टं च  

{अनुमानलक्षणम्}  

१.१.६ प्रसिद्धसाधर्म्यात्साध्यसाधनमुपमानम्  

{उपमानलक्षणम्}  

१.१.७ आप्तोपदेशः शब्दः  

{शब्दलक्षणम्}  

१.१.८ सः द्विविधः दृष्टादृष्टार्थत्वात्  

{शब्दभेदः}  

[प्रमेयप्रकरणम्]  

१.१.९ आत्मशरीरेन्द्रियार्थबुद्धिमनःप्रवृत्तिदोषप्रेत्यभावफलदुःखापवर्गाः तु प्रमेयम्  

{प्रमेयौद्देशसूत्रम्}  

१.१.१० इच्छाद्वेषप्रयत्नसुखदुःखज्ञानानि आत्मनः लिङ्गमिति  

{आत्मलक्षणम्}  

१.१.११ चेष्टेन्द्रियार्थाश्रयः शरीरम्  

{शरीरलक्षणम्}  

१.१.१२ घ्राणरसनचक्षुस्त्वक्श्रोत्राणि इन्द्रियाणि भूतेभ्यः  

{इन्द्रियलक्षणम्}  

१.१.१३ पृथिवी आपः तेजः वायुः आकाशमिति भूतानि  

{भूतलक्षणम्}  

१.१.१४ गन्धरसरूपस्पर्शशब्दाः पृथिव्यादिगुणाः तदर्थाः  

{अर्थ(विषय)लक्षणम्}  

१.१.१५ बुद्धिः उपलब्धिः ज्ञानमिति अनर्थान्तरम्  

{बुद्धिलक्षणम्}  

१.१.१६ युगपत्ज्ञानानुत्पत्तिः मनसः लिङ्गम्  

{मनोलक्षणम्}  

१.१.१७ प्रवृत्तिः वाग्बुद्धिशरीरारम्भः  

{प्रवृत्तिलक्षणम्}  

१.१.१८ प्रवर्त्तनालक्षणाः दोषाः  

{दोषलक्षणम्}  

१.१.१९ पुनरुत्पत्तिः प्रेत्यभावः  

{प्रेत्यभावलक्षणम्}  

१.१.२० प्रवृत्तिदोषजनितः अर्थः फलम्  

{फललक्षणम्}  

१.१.२१ बाधनालक्षणं दुःखम्  

{दुःखलक्षणम्}  

१.१.२२ तदत्यन्तविमोक्षः अपवर्गः  

{अपवर्गलक्षणम्}  

[न्यायपूर्वाङ्गलक्षणप्रकरणम्]  

१.१.२३ समानानेकधर्मोपपत्तेः विप्रतिपत्तेः उपलब्ध्यनुपलब्ध्यव्यवस्थातः च विशेषापेक्षः विमर्शः संशयः  

{संशयलक्षणम्}  

१.१.२४ यमर्थमधिकृत्य प्रवर्तते तत्प्रयोजनम्  

{प्रयोजनलक्षणम्}  

१.१.२५ लौकिकपरीक्षकाणां यस्मिनर्थे बुद्धिसाम्यं सः दृष्टान्तः  

{दृष्टान्तलक्षणम्}  

[न्यायाश्रयसिद्धान्तलक्षणप्रकरणम्]  

१.१.२६ तन्त्राधिकरणाभ्युपगमसंस्थितिः सिद्धान्तः  

{अभ्युपगमसिद्धान्तलक्षणम्}  

१.१.२७ सः चतुर्विधः सर्वतन्त्रप्रतितन्त्राधिकरणाभ्युपगमसंस्थित्यर्थान्तरभावात्  

{तन्त्रभेदौद्देशसूत्रम्}  

१.१.२८ सर्वतन्त्राविरुद्धः तन्त्रे अधिकृतः अर्थः सर्वतन्त्रसिद्धान्तः  

{सर्वतन्त्रसिद्धान्तलक्षणम्}  

१.१.२९ समानतन्त्रसिद्धः परतन्त्रासिद्धः प्रतितन्त्रसिद्धान्तः  

{प्रतितन्त्रसिद्धान्तलक्षणम्}  

१.१.३० यत्सिद्धौ अन्यप्रकरणसिद्धिः सः अधिकरणसिद्धान्तः  

{अधिकरणसिद्धान्तलक्षणम्}  

१.१.३१ अपरीक्षिताभ्युपगमात्तद्विशेषपरीक्षणमभ्युपगमसिद्धान्तः  

{अभ्युपगमसिद्धान्तलक्षणम्}  

[न्यायप्रकरणम्]  

१.१.३२ प्रतिज्ञाहेतूदाहरणोपनयनिगमनानि अवयवाः  

{अवयवौद्देशसूत्रम्}  

१.१.३३ साध्यनिर्देशः प्रतिज्ञा  

{प्रतिज्ञालक्षणम्}  

१.१.३४ उदाहरणसाधर्म्यात्साध्यसाधनं हेतुः  

{हेतुलक्षणम्}  

१.१.३५ तथा वैधर्म्यात्  

{हेतुलक्षणम्}  

१.१.३६ साध्यसाधर्म्यात्तद्धर्मभावी दृष्टान्तः उदाहरणम्  

{उदाहरणलक्षणम्}  

१.१.३७ तद्विपर्ययात्वा विपरीतम्  

{उदाहरणलक्षणम्}  

१.१.३८ उदाहरणापेक्षः तथा इति उपसंहारः न तथा इति वा साध्यस्य उपनयः  

{उपनयलक्षणम्}  

१.१.३९ हेत्वपदेशात्प्रतिज्ञायाः पुनर्वचनं निगमनम्  

{निगमनलक्षणम्}  

[न्यायोत्तराङ्गप्रकरणम्]  

१.१.४० अविज्ञाततत्वे अर्थे कारणोपपत्तितः तत्त्वज्ञानार्थमुहः तर्कः  

{तर्कलक्षणम्}  

१.१.४१ विमृश्य पक्षप्रतिपक्षाभ्यामर्थावधारणं निर्णयः  

{निर्णयलक्षणम्}  

(इति न्यायसूत्रे प्रथमाध्यायस्य प्रथममाह्निकम्)  

(अथ द्वितीयमाह्निकम्)  

[कथालक्षणप्रकरणम्]  

१.२.१  प्रमाणतर्कसाधनोपालम्भः सिद्धान्ताविरुद्धः पञ्चावयवोपपन्नः पक्षप्रतिपक्षपरिग्रहः वादः  

{वादलक्षणम्}  

१.२.२  यथोक्तोपपन्नः छलजातिनिग्रहस्थानसाधनोपालम्भः जल्पः  

{जल्पलक्षणम्}  

१.२.३  सः प्रतिपक्षस्थापनाहीनः वितण्डा  

{वितण्डालक्षणम्}  

[हेत्वाभासप्रकरणम्]  

१.२.४  सव्यभिचारविरुद्धप्रकरणसमसाध्यसमकालातीताः हेत्वाभासाः  

{हेत्वाभासौद्देशसूत्रम्}  

१.२.५  अनैकान्तिकः सव्यभिचारः  

{सव्यभिचारलक्षणम्}  

१.२.६  सिद्धान्तमभ्युपेत्य तद्विरोधी विरुद्धः  

{विरुद्धलक्षणम्}  

१.२.७  यस्मात्प्रकरणचिन्ता सः निर्णयार्थमपदिष्टः प्रकरणसमः  

{प्रकरणसमलक्षणम्}  

१.२.८  साध्याविशिष्टः साध्यत्वात्साध्यसमः  

{साध्यसमलक्षणम्}  

१.२.९  कालात्ययापदिष्टः कालातीतः  

{कालातीतलक्षणम्}  

[छलप्रकरणम्]  

१.२.१० वचनविघातः अर्थविकल्पोपपत्त्या छलम्  

{छललक्षणम्}  

१.२.११ तत्त्रिविधम्  वाक्छलं सामान्यच्छलमुपचारच्छलं च इति  

{छलभेदौद्देशसूत्रम्}  

१.२.१२ अविशेषाभिहिते अर्थे वक्तुः अभिप्रायातर्थान्तरकल्पना वाक्छलम्  

{वाक्छललक्षणम्}  

१.२.१३ सम्भवतः अर्थस्य अतिसामान्ययोगातसम्भूतार्थकल्पना सामान्यच्छलम्  

{सामान्यच्छललक्षणम्}  

१.२.१४ धर्मविकल्पनिर्देशे अर्थसद्भावप्रतिषेधः उपचारच्छलम्  

{उपचारच्छललक्षणम्}  

१.२.१५ वाक्छलमेव उपचारच्छलं ततविशेषात्  

{उपचारच्छलपूर्वपक्षलक्षणम्}  

१.२.१६ न ततर्थान्तरभावात्  

{उपचारच्छललक्षणम्}  

१.२.१७ अविशेषे वा किञ्चित्साधर्म्यातेकच्छलप्रसङ्गः  

{उपचारच्छललक्षणम्}  

[लिङ्गदोषसामान्यप्रकरणम्]  

१.२.१८ साधर्म्यवैधर्म्याभ्यां प्रत्यवस्थानं जातिः  

{जातिलक्षणम्}  

१.२.१९ विप्रतिपत्तिः अप्रतिपत्तिः च निग्रहस्थानम्  

{निग्रहस्थानलक्षणम्}  

१.२.२० तद्विकल्पात्जातिनिग्रहस्थानबहुत्वम्  

{निग्रहस्थानबहुत्वसूत्रम्}  


(इति न्यायसूत्रे प्रथमाध्यायस्य द्वितीयमाह्निकम्)  

(समाप्तः च अयं प्रथमः अध्यायः)  

(अथ द्वितीयः अध्यायः)  

(प्रथममाह्निकम्)  
[संशयपरीक्षाप्रकरणम्]  
२.१.१  समानानेकधर्माध्यवसायातन्यतरधर्माध्यवसायात्वा न संशयः  
{संशय}  
२.१.२  विप्रत्तिपत्त्यव्यवस्थाध्यवसायात्च  
{संशय}  
२.१.३  विप्रत्तिपत्तौ च सम्प्रत्तिपत्तेः  
{संशय}  
२.१.४  अव्यवस्था आत्मनि व्यवस्थितत्वात्च अव्यवस्थायाः  
{संशय}  
२.१.५  तथा अत्यन्तसंशयः तद्धर्मसातत्योपपत्तेः  
{संशय}  
२.१.६  यथोक्ताध्यवसायातेव तद्विशेषापेक्षात्संशये न असंशयः न अत्यन्तसंशयः वा  
{संशय}  
२.१.७  यत्र संशयः तत्र एवमुत्तरोत्तरप्रसङ्गः  
{संशय}  
[प्रमाणसामान्यपरीक्षाप्रकरणम्]  
२.१.८  प्रत्यक्षादीनामप्रामाण्यं त्रैकाल्यासिद्धेः  
{पूर्वपक्षसूत्रम्}  
२.१.९  पूर्वं हि प्रमाणसिद्धौ न इन्द्रियार्थसन्निकर्षात्प्रत्यक्षोत्पत्तिः  
{पूर्वपक्षसूत्रम्}  
२.१.१० पश्चात्सिद्धौ न प्रमाणेभ्यः प्रमेयसिद्धिः  
{पूर्वपक्षसूत्रम्}  
२.१.११ युगपत्सिद्धौ प्रत्यर्थनियतत्वात्क्रमवृत्तित्वाभावः बुद्धीनाम्  
{पूर्वपक्षसूत्रम्}  
२.१.१२ त्रैकाल्यासिद्धेः प्रतिषेधानुपपत्तिः  
{पूर्वपक्षसूत्रम्}  
२.१.१३ सर्वप्रमाणप्रतिषेधात्च प्रतिषेधानुपपत्तिः  
{पूर्वपक्षसूत्रम्}  
२.१.१४ तत्प्रामाण्ये वा न सर्वप्रमाणविप्रतिषेधः  
{पूर्वपक्षसूत्रम्}  
२.१.१५ त्रैकाल्याप्रतिषेधः च शब्दातातोद्यसिद्धिवत्तत्सिद्धेः  
{पूर्वपक्षसूत्रम्}  
२.१.१६ प्रमेया च तुलाप्रामाण्यवत्  
{पूर्वपक्षसूत्रम्}  
२.१.१७ प्रमाणतः सिद्धेः प्रमाणानां प्रमाणान्तरसिद्धिप्रसङ्गः  
{पूर्वपक्षसूत्रम्}  
२.१.१८ तद्विनिवृत्तेः वा प्रमाणसिद्धिवत्प्रमेयसिद्धिः  
{पूर्वपक्षसूत्रम्}  
२.१.१९ न, प्रदीपप्रकाशसिद्धिवत्तत्सिद्धेः  
{सिद्धान्तलक्षणम्}  
२.१.२० क्वचित्निवृत्तिदर्शनातनिवृत्तिदर्शनात्च क्वचितनेकान्तः  
{सिद्धान्तलक्षणम्}  
[प्रत्यक्षपरीक्षाप्रकरणाम्]  
२.१.२१ प्रत्यक्षलक्षणानुपपत्तिः असमग्रवचनात्  
{प्रत्यक्षलक्षण}  
{प्रत्यक्षलक्षणपरीक्षा}  
२.१.२२ न आत्ममनसोः सन्निकर्षाभावे प्रत्यक्षोत्पत्तिः  
(दो)  
२.१.२३ दिग्देशकालाकाशेषु अपि एवं प्रसङ्गः  
(दो)  
२.१.२४ ज्ञानलिङ्गत्वातात्मनः न अनवरोधः  
{प्रत्यक्षलक्षणसिद्धान्तसूत्रम्}  
२.१.२५ तदयौगपद्यलिङ्गत्वात्च न मनसः  
{प्रत्यक्षलक्षणसिद्धान्तसूत्र}  
२.१.२६ प्रत्यक्षनिमित्तत्वात्च इन्द्रियार्थयोः सन्निकर्षस्य स्वशब्देन वचनम्  
{प्रत्यक्षलक्षणसिद्धान्तसूत्र}  
२.१.२७ सुप्तव्यासक्तमनसां च इन्द्रियार्थयोः सन्निकर्षनिमित्तत्वात्  
{प्रत्यक्षलक्षणसिद्धान्तसूत्र}  
२.१.२८ तैः च अपदेशः ज्ञानविशेषाणाम्  
{प्रत्यक्षलक्षणसिद्धान्तसूत्र}  
२.१.२९ व्याहतत्वातहेतुः  
{प्रत्यक्षलक्षणसिद्धान्तसूत्र}  
२.१.३० न अर्थविशेषप्राबल्यात्  
{प्रत्यक्षलक्षणसिद्धान्तसूत्र}  

[विषयपरीक्षाप्रकरणाम्]  
२.१.३१ प्रत्यक्षमनुमानमेकदेशग्रहणातुपलब्धेः  
{पूर्वपक्षसूत्र}  
२.१.३२ न, प्रत्यक्षेण यावत्तावतपि उपलम्भात्  
{सिद्धान्तसूत्र}  
२.१.३३ न चैकदेशोपलब्धिरवयविसद्भावात्  
{सिद्धान्तसूत्र}  
[प्रसङ्गोपात्ता अवयविपरीक्षा]  
२.१.३४ साध्यत्वातवयविनि सन्देहः  
{पूर्वपक्षसूत्र}  
२.१.३५ सर्वाग्रहणमवयव्यसिद्धेः  
{सिद्धान्तसूत्र}  
२.१.३६ धारणाकर्षणोपपत्तेः च  
{सिद्धान्तसूत्र}  
२.१.३७ सेनावनवत्ग्रहणमिति चेत्न अतीन्द्रियत्वातणूनाम्  
{सिद्धान्तसूत्र}  

[अनुमानपरीक्षाप्रकरणम्]  

२.१.३८ रोधोपघातसादृश्येभ्यः व्यभिचारातनुमानमप्रमाणम्  
{पूर्वपक्षसूत्र}  
२.१.३९ न, एकदेशत्राससादृश्येभ्यः अर्थान्तरभावात्  
{सिद्धान्तसूत्र}  
{वर्तमानकालपरीक्षा}  
२.१.४० वर्तमानाभावः, पततः पतितपतितव्यकालोपपत्तेः  
{पूर्वपक्षसूत्र}  
२.१.४१ तयोः अपि अभावः वर्तमानाभावे, तदपेक्षत्वात्  
{सिद्धान्तसूत्र}  
२.१.४२ न अतीतानागतयोः इतरेतरापेक्षा सिद्धिः  
{सिद्धान्तसूत्र}  
२.१.४३ वर्तमानाभावे सर्वाग्रहणं प्रत्यक्षानुपपत्तेः  
{सिद्धान्तसूत्र}  
२.१.४४ कृतताकर्त्तव्यतोपपत्तेः तु उभयथा ग्रहणम्  
{सिद्धान्तसूत्र}  

[उपमानपरीक्षाप्रकरणम्]  
२.१.४५ अत्यन्तप्रायैकदेशसाधर्म्यातुपमानासिद्धिः  
{सिद्धान्तसूत्र}  
२.१.४६ प्रसिद्धसाधर्म्यातुपमानसिद्धेः यथोक्तदोषानुपपत्तिः  
{पूर्वपक्षसूत्र}  
२.१.४७ प्रत्यक्षेण अप्रत्यक्षसिद्धेः  
{सिद्धान्तसूत्र}  
२.१.४८ न अप्रत्यक्षे गवये प्रमाणार्थमुपमानस्य पश्यामः  
{सिद्धान्तसूत्र}  
२.१.४९ तथा इति उपसंहारातुपमानसिद्धेः न अविशेषः  
{सिद्धान्तसूत्र}  
[शब्दसामान्यपरीक्षाप्रकरणम्]  
२.१.५० शब्दः अनुमानमर्थस्य अनुपलब्धेः अनुमेयत्वात्  
{पूर्वपक्षसूत्र}  
२.१.५१ उपलब्धेः अद्विप्रवृत्तित्वात्  
{पूर्वपक्षसूत्र}  
२.१.५२ सम्बन्धात्च  
{पूर्वपक्षसूत्र}  
२.१.५३ आप्तोपदेशसामर्थ्यात्शब्दातर्थसम्प्रत्ययः  
{सिद्धान्तसूत्र}  
२.१.५४ पूरणप्रदाहपाटनानुपलब्धेः च सम्बन्धाभावः  
{सिद्धान्तसूत्र}  
२.१.५५ शब्दार्थव्यवस्थानातप्रतिषेधः  
{सिद्धान्तसूत्र}  
२.१.५६ न, सामयिकत्वात्शब्दार्थसम्प्रत्ययस्य  
{सिद्धान्तसूत्र}  
२.१.५७ जातिविशेषे च अनियमात्  
{सिद्धान्तसूत्र}  
[शब्दविशेषपरीक्षाप्रकरणम्]  
२.१.५८ तदप्रामाण्यमनृतव्याघातपुनरुक्तदोषेभ्यः  
{सिद्धान्तसूत्र}  
२.१.५९ न, कर्मकर्तृसाधनवैगुण्यात्  
{सिद्धान्तसूत्र}  
२.१.६० अभ्युपेत्य कालभेदे दोषवचनात्  
{सिद्धान्तसूत्र}  
२.१.६१ अनुवादोपपत्तेः च  
{सिद्धान्तसूत्र}  
२.१.६२ वाक्यविभागस्य च अर्थग्रहणात्  
{सिद्धान्तसूत्र}  
२.१.६३ विध्यर्थवादानुवादवचनविनियोगात्  
{सिद्धान्तसूत्र}  
२.१.६४ विधिः विधायकः  
{सिद्धान्तसूत्र}  
२.१.६५ स्तुतिः निन्दा परकृतिः पुराकल्पः इति अर्थवादः  
{सिद्धान्तसूत्र}  
{अर्थवादभेदः}  
२.१.६६ विधिविहितस्य अनुवचनमनुवादः  
{अर्थवाद}  
२.१.६७ न अनुवादपुनरुक्तयोः विशेषः, शब्दाभ्यासोपपत्तेः  
{सिद्धान्तसूत्र}  
२.१.६८ शीघ्रतरगमनोपदेशवतभ्यासात्न अविशेषः  
{सिद्धान्तसूत्र}  
२.१.६९ मन्त्रायुर्वेदप्रामाण्यवत्च तत्प्रामाण्यम्, आप्तप्रामाण्यात्  
{सिद्धान्तसूत्र}  

(इति न्यायसूत्रे द्वितीयाध्यायस्य प्रथममाह्निकम्)  

(द्वितीयमाह्निकम्)  
[प्रमाणचतुष्ट्वपरीक्षाप्रकरणम्]  

२.२.१  न चतुष्ट्वम्, ऐतिह्यार्थापत्तिसम्भवाभावप्रामाण्यात्  
{पूर्वपक्षसूत्र}  
२.२.२  शब्दे ऐतिह्यानर्थान्तरभावातनुमाने अर्थापत्तिसम्भवाभावानर्थान्तर भावात्च अप्रतिषेधः  
{सिद्धान्तसूत्र}  
२.२.३  अर्थापत्तिः अप्रमाणमनैकान्तिकत्वात्  
{अर्थापत्तिप्रामाण्यपरीक्षा}  
२.२.४  अनर्थापत्तौ अर्थापत्त्यभिमानात्  
{नानैकान्तिकत्वमर्थापत्तेः}  
२.२.५  प्रतिषेधाप्रामाण्यं च अनैकान्तिकत्वात्  
()  
२.२.६  तत्प्रामाण्ये वा न अर्थापत्त्यप्रामाण्यम्  
{सिद्धान्तसूत्र}  
[अभावप्रामाण्यसिद्धिः  अवान्तरप्रकरणम्]  
२.२.७  न अभावप्रामाण्यं प्रमेयासिद्धेः  
{पूर्वपक्षसूत्र}  
२.२.८  लक्षितेष्वलक्षणलक्षितत्वातलक्षितानां तत्प्रमेयसिद्धेः  
{उदाहरण सूत्र}  
२.२.९  असति अर्थे न अभावः इति चेत्न, अन्यलक्षणोपपत्तेः  
{सिद्धान्तसूत्र}  
२.२.१० तत्सिद्धेः अलक्षितेषु अहेतुः  
{पूर्वपक्षसूत्र}  
२.२.११ न, लक्षणावस्थितापेक्षसिद्धेः  
{सिद्धान्तसूत्र}  
२.२.१२ प्राकुत्पत्तेः अभावोपपत्तेः च  
{सिद्धान्तसूत्र}  

[शब्दानित्यत्वपरीक्षाप्रकरणम्(१३३९)]  
२.२.१३ आदिमत्वातैन्द्रियकत्वात्कृतकवतुपचारात्च  
{शब्दानित्यत्वप्रतिपादनसूत्र}  
२.२.१४ न, घटाभावसामान्यनित्यत्वात्नित्येषु अपि अनित्यवतुपचारात्च  
{सिद्धान्तसूत्र}  
२.२.१५ तत्त्वभाक्तयोः नानात्वविभागातव्यभिचारः  
{शब्दानित्यत्वप्रतिपादनसूत्र}  
{सिद्धान्तसूत्र}  
२.२.१६ सन्तानानुमानविशेषणात्  
{शब्दानित्यत्वप्रतिपादनसूत्र}  
{सिद्धान्तसूत्र}  
२.२.१७ कारणद्रव्यस्य प्रदेशशब्देनाभिधानात्  
{शब्दानित्यत्वप्रतिपादनसूत्र}  
{सिद्धान्तसूत्र}  
२.२.१८ प्राकुच्चारणातनुपलब्धेः आवरणाद्यनुपलब्धेः च  
{शब्दानित्यत्वप्रतिपादनसूत्र}  
२.२.१९ तदनुपलब्धेः अनुपलम्भातावरणोपपत्तिः  
{शब्दानित्यत्वप्रतिपादनसूत्र}  
२.२.२० अनुपलम्भातनुपलब्धिसद्भावात्न आवरणानुपपत्तिः अनुपलम्भात्  
{सिद्धान्तसूत्र}  
२.२.२१ अनुपलम्भात्मकत्वातनुपलब्धेः अहेतुः  
{सिद्धान्तसूत्र}  
२.२.२२ अस्पर्शत्वात्  
{सिद्धान्तसूत्र}  
२.२.२३ न, कर्मानित्यत्वात्  
{सिद्धान्तसूत्र}  
२.२.२४ न, अणुनित्यत्वात्  
{सिद्धान्तसूत्र}  
२.२.२५ सम्प्रदानात्  
{सिद्धान्तसूत्र}  
२.२.२६ तदन्तरालानुपलब्धेः अहेतुः  
{सिद्धान्तसूत्र}  
२.२.२७ अध्यापनातप्रतिषेधः  
{सिद्धान्तसूत्र}  
२.२.२८ उभयोः पक्षयोः अन्यतरस्य अध्यापनातप्रतिषेधः  
{सिद्धान्तसूत्र}  
२.२.२९ अभ्यासात्  
{सिद्धान्तसूत्र}  
२.२.३० न अन्यत्वे अपि अभ्यासस्य उपचारात्  
{सिद्धान्तसूत्र}  
२.२.३१ अन्यतन्यस्मातनन्यत्वातनन्यतिति अन्यताभावः  
{सिद्धान्तसूत्र}  
२.२.३२ तदभावे न अस्ति अनन्यता, तयोः इतरेतरापेक्षसिद्धेः  
{सिद्धान्तसूत्र}  
२.२.३३ विनाशकारणानुपलब्धेः  
{सिद्धान्तसूत्र}  
२.२.३४ अश्रवणकारणानुपलब्धेः सततश्रवणप्रसङ्गः  
{सिद्धान्तसूत्र}  
२.२.३५ उपलभ्यमाने च अनुपलब्धेः असत्त्वातनपदेशः  
{सिद्धान्तसूत्र}  
२.२.३६ पाणिनिमित्तप्रश्लेषात्शब्दाभावे न अनुपलब्धिः  
{सिद्धान्तसूत्र}  
२.२.३७ विनाशकारणानुपलब्धेः च अवस्थाने तन्नित्यत्वप्रसङ्गः  
{सिद्धान्तसूत्र}  
२.२.३८ अस्पर्शत्वातप्रतिषेधः  
{सिद्धान्तसूत्र}  
२.२.३९ विभक्त्यन्तरोपपत्तेः च समासे  
{सिद्धान्तसूत्र}  

[शब्दपरिणामपरीक्षाप्रकरणम्(४०५६)]  
२.२.४० विकारादेशोपदेशात्संशयः  
{पूर्वपक्षसूत्र}  
२.२.४१ प्रकृतिविवृद्धौ विकारविवृद्धेः  
{सिद्धान्तसूत्र}  
२.२.४२ न्यूनसमाधिकोपलब्धेः विकाराणामहेतुः  
{सिद्धान्तसूत्र}  
२.२.४३ द्विविधस्य अपि हेतोः अभावातसाधनं दृष्टान्तः  
{उदाहरणसूत्र}  
२.२.४४ न, अतुल्यप्रकृतीनां विकारविकल्पात्  
{सिद्धान्तसूत्र}  
२.२.४५ द्रव्यविकारवैषम्यवत्वर्णविकारविकलः  
{पूर्वपक्षसूत्र}  
२.२.४६ न, विकारधर्मानुपपत्तेः  
{सिद्धान्तसूत्र}  
२.२.४७ विकारप्राप्तानामपुनरापत्तेः  
{सिद्धान्तसूत्र}  
२.२.४८ सुवर्णादीनां पुनरापत्तेः अहेतुः  
{पूर्वपक्षसूत्र}  
२.२.४९ न, तद्विकाराणां सुवर्णभावाव्यतिरेकात्  
{सिद्धान्तसूत्र}  
२.२.५०        वर्णत्वाव्यतिरेकात्वर्णविकाराणामप्रतिषेधः  
{सिद्धान्तसूत्र}  
२.२.५१ सामान्यवतो धर्मयोगो न सामान्यस्य  
{सिद्धान्तसूत्र}  
२.२.५२ नित्यत्वे अविकारातनित्यत्वे च अनवस्थानात्  
{सिद्धान्तसूत्र}  
२.२.५३ नित्यानामतीन्द्रियत्वात्तद्धर्मविकल्पात्च वर्णविकाराणामप्रतिषेधः  
{पूर्वपक्षसूत्र}  
२.२.५४ अनवस्थायित्वे च वर्णोपलब्धिवत्तद्विकारोपपत्तिः  
{पूर्वपक्षसूत्र}  
२.२.५५ विकारधर्मित्वे नित्यत्वाभावात्कालान्तरे विकारोपपत्तेः च अप्रतिषेधः  
{सिद्धान्तसूत्र}  
२.२.५६ प्रकृत्यनियमात्  
{सिद्धान्तसूत्र}  
२.२.५७ अनियमे नियमात्न अनियमः  
{पूर्वपक्षसूत्र}  
२.२.५८ नियमानियमविरोधातनियमे नियमात्च अप्रतिषेधः  
{सिद्धान्तसूत्र}  
२.२.५९ गुणान्तरापत्त्युपमर्दह्रासवृद्धिश्लेषेभ्यः तु विकारोपपत्तेः वर्णविकाराः  
{सिद्धान्तसूत्र}  

[शब्दशक्तिपरीक्षाप्रकरणम्]  
२.२.६० ते विभक्त्यन्ताः पदम्  
{पदलक्षणसूत्रम्}  
२.२.६१ व्यक्त्याकृतिजातिसन्निधौ उपचारात्संशयः  
{पूर्वपक्षसूत्र}  

[व्यक्तिवादअवान्तरप्रकरणम्]  
२.२.६२ याशब्दसमूहत्यागपरिग्रहसङ्ख्यावृद्ध्यपचयवर्णसमासानुबन्धानां व्यक्तौ उपचारात्व्यक्तिः  
{पूर्वपक्षसूत्र}  
२.२.६३ न, ततनवस्थानात्  
{सिद्धान्तसूत्र}  
२.२.६४ सहचरणस्थानतादर्थ्यवृत्तमानधारणसामीप्ययोगसाधनाधिपत्येभ्यः ब्राह्मणमञ्चकटराजसक्तुचन्दनगङ्गाशाटकान्नपुरुषेष्वतद्भावे अपि तदुपचारः  
{सिद्धान्तसूत्र}  

[आकृतिवादअवान्तरप्रकरणम्]  
२.२.६५ आकृतिः, तदपेक्षत्वात्सत्त्वव्यवस्थानसिद्धेः  
{पूर्वपक्षसूत्र}  

[जातिवादअवान्तरप्रकरणम्]  
२.२.६६ व्यक्त्याकृतियुक्ते अपि अप्रसङ्गात्प्रोक्षणादिनां मृद्गवके जातिः  
{पूर्वपक्षसूत्र}  
२.२.६७ न, आकृतिव्यक्त्यपेक्षत्वात्जात्यभिव्यक्तेः  
{सिद्धान्तसूत्र}  

[सिद्धान्तवादअवान्तरप्रकरणम्]  
२.२.६८ व्यक्त्याकृतिजातयः तु पदार्थः  
{सिद्धान्तसूत्र}  
२.२.६९ व्यक्तिः गुणविशेषाश्रयः मूर्तिः  
{सिद्धान्तसूत्र}  
२.२.७० आकृतिः जातिलिङ्गाख्या  
{सिद्धान्तसूत्र}  
२.२.७१ समानप्रसवात्मिका जातिः  
{सिद्धान्तसूत्र}  

(इति न्यायसूत्रे द्वितीयाध्यायस्य द्वितीयमाह्निकम्)  

समाप्तः च अयं द्वितीयाध्यायः  

(अथ तृतीयः अध्यायः)  
(प्रथममाह्निकम्)  
[इन्द्रियव्यतिरिक्तात्मपरीक्षाप्रकरणं(१३)]  
३.१.१  दर्शनस्पर्शनाभ्यामेकार्थग्रहणात्  
{पूर्वपक्षसूत्र}  
३.१.२  न, विषयव्यवस्थानात्  
{पूर्वपक्षसूत्र}  
३.१.३  तद्व्यवस्थानातेव आत्मसद्भावातप्रतिषेधः  
{सिद्धान्तसूत्र}  
[शरीरव्यतिरिक्तात्मपरीक्षाप्रकरणम्]  
३.१.४  शरीरदाहे पातकाभावात्  
{सिद्धान्तसूत्र}  
३.१.५  तदभावः सात्मकप्रदाहे अपि, तन्नित्यत्वात्  
{पूर्वपक्षसूत्र}  
३.१.६  न, कार्याश्रयकर्तृवधात्  
{सिद्धान्तसूत्र}  

[प्रासङ्गिकं चक्षुरद्वैतपरीक्षाप्रकरणम्(७१४)]  
३.१.७  सव्यदृष्टस्य इतरेण प्रत्यभिज्ञानात्  
{सिद्धान्तसूत्र}  
३.१.८  न एकस्मिन्नासास्थिव्यवहिते द्वित्वाभिमानात्  
{पूर्वपक्षसूत्र}  
३.१.९  एकविनाशे द्वितीयाविनाशात्न एकत्वम्  
{सिद्धान्तसूत्र}  
३.१.१० अवयवनाशे अपि अवयव्युपलब्धेः अहेतुः  
{पूर्वपक्षसूत्र}  
३.१.११ दृष्टान्तविरोधातप्रतिषेधः  
{सिद्धान्तसूत्र}  
३.१.१२ इन्द्रियान्तरविकारात्  
{सिद्धान्तसूत्र}  
३.१.१३ न, स्मृतेः स्मर्त्तव्यविषयत्वात्  
{पूर्वपक्षसूत्र}  
३.१.१४ तदात्मगुणसद्भावातप्रतिषेधः  
{सिद्धान्तसूत्र}  

[आत्ममनोभेदपरीक्षाप्रकरणम्(१५१७)]  
३.१.१५ न, आत्मप्रतिपत्तिहेतूनां मनसि सम्भवात्  
{पूर्वपक्षसूत्र}  
३.१.१६ ज्ञातुः ज्ञानसाधनोपपत्तेः सञ्ज्ञाभेदमात्रम्  
{सिद्धान्तसूत्र}  
३.१.१७ नियमः च निरनुमानः  
{सिद्धान्तसूत्र}  
[आत्मनित्यत्वपरीक्षाप्रकरणम्(१८२६)]  
३.१.१८ पूर्वाभ्यस्तस्मृत्यनुबन्धात्जातस्य हर्षभयशोकसम्प्रतिपत्तेः  
{सिद्धान्तसूत्र}  
३.१.१९ पद्मादिषु प्रबोधसम्मीलनविकारवत्तद्विकारः  
{पूर्वपक्षसूत्र}  
३.१.२० न, उष्णशीतवर्षाकालनिमित्तत्वात्पञ्चात्मकविकाराणाम्  
{सिद्धान्तसूत्र}  
३.१.२१ प्रेत्याहाराभ्यासकृतात्स्तन्याभिलाषात्  
{सिद्धान्तसूत्र}  
३.१.२२ अयसः अयस्कान्ताभिगमनवत्तदुपसर्पणम्  
{पूर्वपक्षसूत्र}  
३.१.२३ न, अन्यत्र प्रवृत्त्यभावात्  
{सिद्धान्तसूत्र}  
३.१.२४ वीतरागजन्मादर्शनात्  
{सिद्धान्तसूत्र}  
३.१.२५ सगुणद्रव्योत्पत्तिवत्तदुत्पत्तिः  
{पूर्वपक्षसूत्र}  
३.१.२६ न, सङ्कल्पनिमित्तत्वात्रागादीनाम्  
{सिद्धान्तसूत्र}  

[शरीरपरीक्षाप्रकरणम्(२७३१)]  
३.१.२७ पार्थिवं गुणान्तरोपलब्धेः  
{सिद्धान्तसूत्र}  
३.१.२८ पार्थिवाप्यतैजसं तद्गुणोपलब्धेः  
{सिद्धान्तसूत्र}  
३.१.२९ निःश्वासोच्छ्वासोपलब्धेः चातुर्भौन्तिकम्  
{पूर्वपक्षसूत्र}  
३.१.३० गन्धक्लेदपाकव्यूहावकाशदानेभ्यः पाञ्चभौतिकम्  
{पूर्वपक्षसूत्र}  
३.१.३१ श्रुतिप्रामाण्यात्च  
{सिद्धान्तसूत्र}  

[इन्द्रियपरीक्षाप्रकरणम्(३२५१)]  
३.१.३२ कृष्णसारे सति उपलम्भात्व्यतिरिच्य च उपलम्भात्संशयः  
{सिद्धान्तसूत्र}  
३.१.३३ महदणुग्रहणात्  
{साङ्ख्यमतखण्डनम्}  
३.१.३४ रश्म्यर्थसन्निकर्षविशेषात्तद्ग्रहणम्  
{सिद्धान्तसूत्र}  
३.१.३५ तदनुपलब्धेः अहेतुः  
{सिद्धान्तसूत्र}  
३.१.३६ न अनुमीयमानस्य प्रत्यक्षतः अनुपलब्धिः अभावहेतुः  
{सिद्धान्तसूत्र}  
३.१.३७ द्रव्यगुणधर्मभेदात्च उपलब्धिनियमः  
{सिद्धान्तसूत्र}  
३.१.३८ अनेकद्रव्यसमवायात्रूपविशेषात्च रूपोपलब्धिः  
{सिद्धान्तसूत्र}  
३.१.३९ कर्मकारितः च इन्द्रियाणां व्यूहः पुरुषार्थतन्त्रः  
{सिद्धान्तसूत्र}  
३.१.४० मध्यन्दिनोल्काप्रकाशानुपलब्धिवत्तदनुपलब्धिः  
{सिद्धान्तसूत्र}  
३.१.४१ न, रात्रौ अपि अनुपलब्धेः  
{सिद्धान्तसूत्र}  
३.१.४२ बाह्यप्रकाशानुग्रहात्विषयोपलब्धेः अनभिव्यक्तितः अनुपलब्धिः  
{सिद्धान्तसूत्र}  
३.१.४३ अभिव्यक्तौ च अभिभवात्  
{सिद्धान्तसूत्र}  
३.१.४४ नक्तञ्चरनयनरश्मिदर्शनात्च  
{सिद्धान्तसूत्र}  
३.१.४५ अप्राप्यग्रहणं काचाभ्रपटलस्फटिकान्तरितोपलब्धेः  
{पूर्वपक्षसूत्र}  
३.१.४६ कुड्यान्तरितानुपलब्धेः अप्रतिषेधः  
{सिद्धान्तसूत्र}  
३.१.४७ अप्रतीघातात्सन्निकर्षोपपत्तिः  
{सिद्धान्तसूत्र}  
३.१.४८ आदित्यरश्मेः स्फटिकान्तरिते अपि दाह्ये अविघातात्  
{सिद्धान्तसूत्र}  
३.१.४९ न इतरेतरधर्मप्रसङ्गात्  
{पूर्वपक्षसूत्र}  
३.१.५० आदर्शोदकयोः प्रसादस्वाभाव्यात्रूपोपलब्धिः  
{सिद्धान्तसूत्र}  
३.१.५१ दृष्टानुमितानां हि नियोगप्रतिषेधानुपपत्तिः  
{सिद्धान्तसूत्र}  

[इन्द्रियनानात्वपरीक्षाप्रकरणम्(५२६२)]  
३.१.५२ स्थानान्यत्वे नानात्वातवयविनानास्थानत्वात्च संशयः  
{सिद्धान्तसूत्र}  
३.१.५३ त्वकव्यतिरेकात्  
{पूर्वपक्षसूत्र}  
३.१.५४ न युगपतर्थानुपलब्धेः  
{सिद्धान्तसूत्र}  
३.१.५५ विप्रतिषेधात्च न त्वकेका  
{सिद्धान्तसूत्र}  
३.१.५६ इन्द्रियार्थपञ्चत्वात्  
{सिद्धान्तसूत्र}  
३.१.५७ न, तदर्थबहुत्वात्  
{पूर्वपक्षसूत्र}  
३.१.५८ गन्धत्वाद्यव्यतिरेकात्गन्धादीनामप्रतिषेधः  
{सिद्धान्तसूत्र}  
३.१.५९ विषयत्वाव्यतिरेकातेकत्वम्  
{सिद्धान्तसूत्र}  
३.१.६० न, बुद्धिलक्षणाधिष्ठानगत्याकृतिजातिपञ्चत्वेभ्यः  
{सिद्धान्तसूत्र}  
३.१.६१ भूतगुणविशेषोपलब्धेः तादात्म्यम्  
{सिद्धान्तसूत्र}  

[अर्थपरीक्षाप्रकरणम्(६२७४)]  
३.१.६२ गन्धरसरूपस्पर्शशब्दानां स्पर्शपर्यन्ताः पृथिव्याः  
{सिद्धान्तसूत्र}  
३.१.६३ अप्तेजोवायूनां पूर्वं पूर्वमपोह्य आकाशस्य उत्तरः  
{पूर्वपक्षसूत्र}  
३.१.६४ न, सर्वगुणानुपलब्धेः  
{सिद्धान्तसूत्र}  
३.१.६५ एकैकश्येन उत्तरगुणासद्भावातुत्तरोत्तराणां तदनुपलब्धिः  
{पूर्वपक्षसूत्र}  
३.१.६६ विष्टं हि अपरं परेण  
{पूर्वपक्षसूत्र}  
३.१.६७ न, पार्थिवाप्ययोः प्रत्यक्षत्वात्  
{सिद्धान्तसूत्र}  
३.१.६८ पूर्वपूर्वगुणोत्कर्षात्तत्तत्प्रधानम्  
{सिद्धान्तसूत्र}  
३.१.६९ तद्ध्यवस्थानं तु भूयस्त्वात्  
{सिद्धान्तसूत्र}  
३.१.७० सगुणानामिन्द्रियभावात्  
{सिद्धान्तसूत्र}  
३.१.७१ तेन एव तस्य अग्रहणात्च  
{सिद्धान्तसूत्र}  
३.१.७२ न, शब्दगुणोपलब्धेः  
{पूर्वपक्षसूत्र}  
३.१.७३ तदुपलब्धिः इतरेतरद्रव्यगुणवैधर्म्यात्  
{सिद्धान्तसूत्र}  

(इति न्यायसूत्रे तृतीयाध्यायस्य प्रथममाह्निकम्)  

(द्वितीयमाह्निकम्)  

[बुद्धेरनित्यत्वपरीक्षाप्रकरणम्(१९)]  
३.२.१  कर्माकाशसाधर्म्यात्संशयः  
{सिद्धान्तसूत्र}  
३.२.२  विषयप्रत्यभिज्ञानात्  
{सिद्धान्तसूत्र}  
३.२.३  साध्यसमत्वातहेतुः  
{सिद्धान्तसूत्र}  
३.२.४  न, युगपतग्रहणात्  
{सिद्धान्तसूत्र}  
३.२.५  अप्रत्यभिज्ञाने च विनाशप्रसङ्गः  
{सिद्धान्तसूत्र}  
३.२.६  क्रमवृत्तित्वातयुगपत्ग्रहणम्  
{सिद्धान्तसूत्र}  
३.२.७  अप्रत्यभिज्ञानं च विषयान्तरव्यासङ्गात्  
{सिद्धान्तसूत्र}  
३.२.८  न, गत्यभावात्  
{सिद्धान्तसूत्र}  
३.२.९  स्फटिकान्यत्वाभिमानवत्तदन्यत्वाभिमानः  
{सिद्धान्तसूत्र}  

[क्षणभङ्गपरीक्षाप्रकरणम्(१०१७)]  
३.२.१० स्फटिके अपि अपरापरोत्पत्तेः क्षणिकत्वात्व्यक्तीनामहेतुः  
{सिद्धान्तसूत्र}  
३.२.११ नियमहेत्वभावात्यथादर्शनमभ्यनुज्ञा  
{सिद्धान्तसूत्र}  
३.२.१२ न, उत्पत्तिविनाशकारणोपलब्धेः  
{सिद्धान्तसूत्र}  
३.२.१३ क्षीरविनाशे कारणानुपलब्धिवत्दध्युत्पत्तिवत्च तदुत्पत्तिः  
{पूर्वपक्षसूत्र}  
३.२.१४ लिङ्गतः ग्रहणात्न अनुपलब्धिः  
{सिद्धान्तसूत्र}  
३.२.१५ न पयसः परिणामगुणान्तरप्रादुर्भावात्  
{सिद्धान्तसूत्र}  
३.२.१६ व्यूहान्तरात्द्रव्यान्तरोत्पत्तिदर्शनं पूर्वद्रव्यनिवृत्तेः अनुमानम्  
{सिद्धान्तसूत्र}  
३.२.१७ क्वचित्विनाशकारणानुपलब्धेः क्वचित्च उपलब्धेः अनेकान्तः  
{सिद्धान्तसूत्र}  

[बुद्धेरात्मगुणत्वपरीक्षाप्रकरणाम्(१८४१)]  
३.२.१८ न इन्द्रियार्थयोः, तद्विनाशे अपि ज्ञानावस्थानात्  
{सिद्धान्तसूत्र}  
३.२.१९ युगपत्ज्ञानानुपलब्धेः च न मनसः  
{सिद्धान्तसूत्र}  
३.२.२० ततात्मगुणत्वे अपि तुल्यम्  
{पूर्वपक्षसूत्र}  
३.२.२१ इन्द्रियैः मनसः सन्निकर्षाभावात्तदनुत्पत्तिः  
{पूर्वपक्षसूत्र}  
३.२.२२ न, उत्पत्तिकारणानपदेशात्  
{सिद्धान्तसूत्र}  
३.२.२३ विनाशकारणानुपलब्धेः च अवस्थाने तन्नित्यत्वप्रसङ्गः  
{पूर्वपक्षसूत्र}  
३.२.२४ अनित्यत्वग्रहात्बुद्धेः बुद्ध्यन्तरात्विनाशः शब्दवत्  
{सिद्धान्तसूत्र}  
३.२.२५ ज्ञानसमवेतात्मप्रदेशसन्निकर्षात्मनसः स्मृत्युत्पत्तेः न युगपतुत्पत्तिः  
{पूर्वपक्षसूत्र}  
३.२.२६ न, अन्तःशरीरवृत्तित्वात्मनसः  
{सिद्धान्तसूत्र}  
३.२.२७ साध्यत्वातहेतुः  
{पूर्वपक्षसूत्र}  
३.२.२८ स्मरतः शरीरधारणोपपत्तेः अप्रतिषेधः  
{सिद्धान्तसूत्र}  
३.२.२९ न, तदाशुगतित्वान्मनसः  
{पूर्वपक्षसूत्र}  
३.२.३० न, स्मरणकालानियमात्  
{सिद्धान्तसूत्र}  
३.२.३१ आत्मप्रेरणयदृच्छाज्ञताभिः च न संयोगविशेषः  
{पूर्वपक्षसूत्र}  
३.२.३२ व्यासक्तमनसः पादव्यथनेन संयोगविशेषेण समानम्  
{सिद्धान्तसूत्र}  
३.२.३३ प्रणिधानलिङ्गादिज्ञानानामयुगपद्भावातयुगपत्स्मरणम्  
{सिद्धान्तसूत्र}  
३.२.३४ ज्ञस्य इच्छाद्वेषनिमित्तत्वातारम्भनिवृत्त्योः  
{सिद्धान्तसूत्र}  
३.२.३५ तल्लिङ्गत्वातिच्छाद्वेषयोः पार्थिवाद्येषु अप्रतिषेधः  
{पूर्वपक्षसूत्र}  
३.२.३६ परश्वादिषु आरम्भनिवृत्तिदर्शनात्  
{सिद्धान्तसूत्र}  
३.२.३७ नियमानियमौ तु तद्विशेषकौ  
{सिद्धान्तसूत्र}  
३.२.३८ यथोक्तहेतुत्वात्पारतन्त्र्यातकृताभ्यागमात्च न मनसः  
{सिद्धान्तसूत्र}  
३.२.३९ परिशेषात्यथोक्तहेतूपपत्तेः च  
{सिद्धान्तसूत्र}  
३.२.४० स्मरणं तु आत्मनः ज्ञस्वाभाव्यात्  
{सिद्धान्तसूत्र}  
३.२.४१ प्रणिधाननिबन्धाभ्यासलिङ्गलक्षणसादृश्यपरिग्रहाश्रयाश्रित सम्बन्धानन्तर्यवियोगैककार्यविरोधातिशयप्राप्तिव्यवधानसुखदुःखेच्छा द्वेषभयार्थित्वक्रियारागधर्माधर्मनिमित्तेभ्यः  
{सिद्धान्तसूत्र}  

[बुद्धेरुत्पन्नापवर्गित्वपरीक्षाप्रकरणम्(४२४५)]  
३.२.४२ कर्मानवस्थायिग्रहणात्  
{सिद्धान्तसूत्र}  
३.२.४३ अव्यक्तग्रहणमनवस्थायित्वात्विद्युत्सम्पाते रूपाव्यक्तग्रहणवत्  
{सिद्धान्तसूत्र}  
३.२.४४ हेतूपादानात्प्रतिषेद्धव्याभ्यनुज्ञा  
{सिद्धान्तसूत्र}  
३.२.४५ न प्रदीपार्चिःसन्तत्यभिव्यक्तग्रहणवत्तद्ग्रहणम्  
{सिद्धान्तसूत्र}  

[बुद्धेः शरीरगुणव्यतिरेकपरीक्षाप्रकरणम्(४६५५)]  
३.२.४६ द्रव्ये स्वगुणपरगुणोपलब्धेः संशयः  
{सिद्धान्तसूत्र}  
३.२.४७ यावच्छरीरभावित्वात्रूपादीनाम्  
{सिद्धान्तसूत्र}  
३.२.४८ न, पाकजगुणान्तरोत्पत्तेः  
{सिद्धान्तसूत्र}  
३.२.४९ प्रतिद्वन्द्विसिद्धेः पाकजानामप्रतिषेधः  
{सिद्धान्तसूत्र}  
३.२.५० शरीरव्यापित्वात्  
{सिद्धान्तसूत्र}  
३.२.५१ न, केशनखादिषु अनुपलब्धेः  
{पूर्वपक्षसूत्र}  
३.२.५२ त्वक्पर्यन्तत्वात्शरीरस्य केशनखादिषु अप्रसङ्गः  
{सिद्धान्तसूत्र}  
३.२.५३ शरीरगुणवैधर्म्यात्  
{सिद्धान्तसूत्र}  
३.२.५४ न, रूपादीनामितरेतरवैधर्म्यात्  
{पूर्वपक्षसूत्र}  
३.२.५५ ऐन्द्रियकत्वात्रूपादीनामप्रतिषेधः  
{सिद्धान्तसूत्र}  

[मनःपरीक्षाप्रकरणम्(५६५९)]  
३.२.५६ ज्ञानायौगपद्यातेकं मनः  
{सिद्धान्तसूत्र}  
३.२.५७ न, युगपतनेकक्रियोपलब्धेः  
{पूर्वपक्षसूत्र}  
३.२.५८ अलातचक्रदर्शनवत्तदुपलब्धिः आशुसञ्चारात्  
{सिद्धान्तसूत्र}  
३.२.५९ यथोक्तहेतुत्वात्च अणु  
{सिद्धान्तसूत्र}  

[अदृष्टनिष्पाद्यत्वपरीक्षाप्रकरणम्(६०७२)]  
३.२.६० पूर्वकृतफलानुबन्धात्तदुत्पत्तिः  
{सिद्धान्तसूत्र}  
३.२.६१ भूतेभ्यः मूर्त्युपादानवत्तदुपादानम्  
{पूर्वपक्षसूत्र}  
३.२.६२ न, साध्यसमत्वात्  
{सिद्धान्तसूत्र}  
३.२.६३ न, उत्पत्तिनिमित्तत्वात्मातापित्रोः  
{सिद्धान्तसूत्र}  
३.२.६४ तथा आहारस्य  
{सिद्धान्तसूत्र}  
३.२.६५ प्राप्तौ च अनियमात्  
{सिद्धान्तसूत्र}  
३.२.६६ शरीरोत्पत्तिनिमित्तवत्संयोगोत्पत्तिनिमित्तं कर्म  
{सिद्धान्तसूत्र}  
३.२.६७ एतेन अनियमः प्रत्युक्तः  
{सिद्धान्तसूत्र}  
३.२.६८ ततदृष्टकारितमिति चेत्पुनः तत्प्रसङ्गः अपवर्गे  
{सिद्धान्तसूत्र}  
३.२.६९ मनःकर्मनिमित्तत्वात्च संयोगाव्युच्छेदः  
{सिद्धान्तसूत्र}  
३.२.७० नित्यत्वप्रसङ्गः च प्रायणानुपपत्तेः  
{सिद्धान्तसूत्र}  
३.२.७१ अणुश्यामतानित्यत्ववतेतत्स्यात्  
{पूर्वपक्षसूत्र}  
३.२.७२ न, अकृताभ्यागमप्रसङ्गात्  
{सिद्धान्तसूत्र}  

(इति न्यायसूत्रे तृतीयाध्यायस्य द्वितीयमाह्निकम्)  

(समाप्तः च अयं तृतीयः अध्यायः)  

(अथ चतुर्थः अध्यायः)  
(प्रथममाह्निकम्)  
[प्रवृत्तिदोषसामान्यपरीक्षाप्रकरणम्(१२)]  

४.१.१  प्रवृत्तिर्यथोक्ता  
{सिद्धान्तसूत्र}  
४.१.२  तथा दोषाः  
{सिद्धान्तसूत्र}  

[दोषत्रैराश्यपरीक्षाप्रकरणम्(३८)]  
४.१.३  त्रैराश्यं रागद्वेषमोहार्थान्तर्भावात्  
{सिद्धान्तसूत्र}  
४.१.४  न, एकप्रत्यनीकभावात्  
{पूर्वपक्षसूत्र}  
४.१.५  व्यभिचारादहेतुः  
{सिद्धान्तसूत्र}  
४.१.६  तेषां मोहः पापीयान्, नामूढस्येतरोत्पत्तेः  
{सिद्धान्तसूत्र}  
४.१.७  निमित्तनैमित्तिकभावादर्थान्तरभावो दोषेभ्यः  
{पूर्वपक्षसूत्र}  
४.१.८  न दोषलक्षणावरोधान्मोहस्य  
{सिद्धान्तसूत्र}  
४.१.९  निमित्तनैमित्तिकोपपत्तेश्च तुल्यजातीयानामप्रतिषेधः  
{सिद्धान्तसूत्र}  

[प्रेत्यभावपरीक्षाप्रकरणम्(१०१३)]  
४.१.१० आत्मनित्यत्वे प्रेत्यभावसिद्धिः  
{सिद्धान्तसूत्र}  
४.१.११ व्यक्ताद्व्यक्तानाम्, प्रत्यक्षप्रामाण्यात्  
{सिद्धान्तसूत्र}  
४.१.१२ न, घटाद्घटनिष्पत्तेः  
{पूर्वपक्षसूत्र}  
४.१.१३ व्यक्ताद्घटनिष्पत्तेरप्रतिषेधः  
{सिद्धान्तसूत्र}  

[शून्यतोपादाननिराकरणप्रकरणम्(१४१८)]  
४.१.१४ अभावाद्भावोत्पत्तिः, नानुपमृद्य प्रादुर्भावात्  
{पूर्वपक्षसूत्र}  
४.१.१५ व्याघातादप्रयोगः  
{सिद्धान्तसूत्र}  
४.१.१६ न, अतीतानागतयोः कारकशब्दप्रयोगात्  
{पूर्वपक्षसूत्र}  
४.१.१७ न, विनष्टेभ्योऽनिष्पत्तेः  
{सिद्धान्तसूत्र}  
४.१.१८ क्रमनिर्देशादप्रतिषेधः  
{सिद्धान्तसूत्र}  

[ईश्वरोपादानाताप्रकरणम्(१९२१)]  
४.१.१९ ईश्वरः कारणम्, पुरुषकर्माफल्यदर्शनात्  
{सिद्धान्तसूत्र}  
४.१.२० न, पुरुषकर्माभावे फ्लानिष्पत्तेः  
{पूर्वपक्षसूत्र}  
४.१.२१ तत्कारितत्वादहेतुः  
{सिद्धान्तसूत्र}  

[आकस्मिकत्वनिराकरणप्रकरणम्(२२२४)]  
४.१.२२ अनिमित्ततो भावोत्पत्तिः, कण्टकतैक्ष्ण्यादिदर्शनात्  
{पूर्वपक्षसूत्र}  
४.१.२३ अनिमित्तनिमित्तत्वान्ननिमित्ततः  
{सिद्धान्तसूत्र}  
४.१.२४ निमित्तनिमित्तयोरर्थान्तरभावादप्रतिषेधः  
{सिद्धान्तसूत्र}  

[सर्वानित्यत्वनिराकरणप्रकरणम्(२५२८)]  
४.१.२५ सर्वमनित्यम्, उत्पत्तिविनाशधर्मकत्वात्  
{पूर्वपक्षसूत्र}  
४.१.२६ न, अनित्यतानित्यत्वात्  
{सिद्धान्तसूत्र}  
४.१.२७  तदनित्यत्वमग्नेर्दाह्यं विनाश्यानुविनाशवत्  
{सिद्धान्तसूत्र}  
४.१.२८ नित्यस्याप्रत्याख्यानम्, यथोपलब्धि व्यवस्थानात्  
{सिद्धान्तसूत्र}  

[सर्वनित्यत्वनिराकरणम्(२९३३)]  
४.१.२९ सर्वं नित्यम्, पञ्चभूतनित्यत्वात्  
{पूर्वपक्षसूत्र}  
४.१.३० न, उत्पत्तिविनाशकारणोपलब्धेः  
{सिद्धान्तसूत्र}  
४.१.३१ तल्लक्षणावरोधादप्रतिषेधः  
{पूर्वपक्षसूत्र}  
४.१.३२ न, उत्पत्तितत्कारणोपलब्धेः  
{सिद्धान्तसूत्र}  
४.१.३३ न, व्यवस्थानुपपत्तेः  
{सिद्धान्तसूत्र}  

[सर्वपृथक्त्वनिराकरणप्रकरणम्(३४३६)]  
४.१.३४ सर्वं पृथग्, भावलक्षणपृथक्त्वात्  
{पूर्वपक्षसूत्र}  
४.१.३५ न, अनेकलक्षणैरेकभावनिष्पत्तेः  
{सिद्धान्तसूत्र}  
४.१.३६ लक्षणव्यवस्थानादेवाप्रतिषेधः  
{सिद्धान्तसूत्र}  

[सर्वशून्यतानिराकरणप्रकरणम्(३७४०)]  
४.१.३७ सर्वमभावो भावेष्वितरेतराभावसिद्धेः  
{पूर्वपक्षसूत्र}  
४.१.३८ न, स्वभावसिद्धेर्भावानाम्  
{सिद्धान्तसूत्र}  
४.१.३९ न स्वभावसिद्धिः, आपेक्षिकत्वात्  
{पूर्वपक्षसूत्र}  
४.१.४० व्याहतत्वादयुक्तम्  
{सिद्धान्तसूत्र}  

[सङ्ख्यैकान्तवादप्रकरणम्(४१४३)]  
४.१.४१ सङ्ख्यैकान्तासिद्धिः, कारणानुपपत्त्युपपत्तिभ्याम्  
{सिद्धान्तसूत्र}  
४.१.४२ न, कारणवयवाभावात्  
{पूर्वपक्षसूत्र}  
४.१.४३ निरवयवत्वादहेतुः  
{सिद्धान्तसूत्र}  

[फलपरीक्षाप्रकरणम्(४४५४)]  
४.१.४४ सद्यः कालान्तरे च फलनिष्पत्तेः संशयः  
{सिद्धान्तसूत्र}  
४.१.४५ न सद्यः, कालान्तरोपभोग्यत्वात्  
{सिद्धान्तसूत्र}  
४.१.४६ कालान्तरेणानिष्पत्तिहेतुर्विनाशात्  
{पूर्वपक्षसूत्र}  
४.१.४७ प्राङ्निष्पत्तेर्वृक्षफलवत्तत्स्यात्  
{सिद्धान्तसूत्र}  
४.१.४८ नासन्न सन्न सदसत्, सदसतोर्वैधर्मयात्  
{पूर्वपक्षसूत्र}  
४.१.४९ उत्पादव्ययदर्शनात्  
{सिद्धान्तसूत्र}  
४.१.५० बुद्धिसिद्धं तु तदसत्  
{सिद्धान्तसूत्र}  
४.१.५१ आश्रयव्यतिरेकाद्वृक्षफलोत्पत्तिवदित्यहेतुः  
{पूर्वपक्षसूत्र}  
४.१.५२ प्रीतेरात्माश्रयत्वादप्रतिषेधः  
{सिद्धान्तसूत्र}  
४.१.५३ न पुत्रपशुस्त्रीपरिच्छेदहिरण्यान्नादिफलनिर्द्देशात्  
{पूर्वपक्षसूत्र}  
४.१.५४ तत्सम्बन्धात्फलनिष्पत्तेस्तेषु फलवदुपचारः  
{सिद्धान्तसूत्र}  

[दुःखपरीक्षाप्रकरणम्(५५५८)]  
४.१.५५ विविधवाधनायोगाद्दुःखमेव जन्मोत्पत्तिः  
{सिद्धान्तसूत्र}  
४.१.५६ न, सुखस्याप्यन्तरालनिष्पत्तेः  
{सिद्धान्तसूत्र}  
४.१.५७ भाधनानिवृत्तेर्वेदयतः प्र्येषणदोषादप्रतिषेधः  
{सिद्धान्तसूत्र}  
४.१.५८ दुःखविकल्पे सुखाभिमानाच्च  
{सिद्धान्तसूत्र}  

[अपवर्गपरीक्षाप्रकरणम्(५९६८)]  
४.१.५९ ऋणक्लेशप्रवृत्त्यनुब्न्धादपवर्गाभावः  
{पूर्वपक्षसूत्र}  
४.१.६० प्रधानशब्दानुपपत्तेर्गुणशब्देनानुवादो निन्दाप्रशंसोपपत्तेः  
{सिद्धान्तसूत्र}  
४.१.६१ समारोपणादात्मन्यप्रतिषेधः  
{सिद्धान्तसूत्र}  
४.१.६२ पात्रचयान्तानुपपत्तेश्च फलाभावः  
{सिद्धान्तसूत्र}  
४.१.६३ सुषुप्तस्य स्वप्नादर्शने क्लेशाभावादपवर्गः  
{सिद्धान्तसूत्र}  
४.१.६४ न प्रवृत्तिः प्रतिसन्धानाय हीनक्लेशस्य  
{सिद्धान्तसूत्र}  
४.१.६५ न, क्लेशसन्ततेः स्वाभाविकत्वात्  
{पूर्वपक्षसूत्र}  
४.१.६६ प्रागुत्पत्तेरभावानित्यत्ववत्स्वाभाविकेऽप्यनित्यत्वम्  
{सिद्धान्तसूत्र}  
४.१.६७ अणुश्यामतानित्यत्ववद्वा  
{सिद्धान्तसूत्र}  
४.१.६८ न, सङ्कल्पनिमित्तत्वाच्च रागादीनाम्  
{सिद्धान्तसूत्र}  

(इति न्यायसूत्रे चतुर्थाध्यायस्य प्रथममाह्निकम्)  

(द्वितीयमाह्निकम्)  
[तत्त्वज्ञानोत्पत्तिप्रकरणम्(१३)]  
४.२.१  दोषनिमित्तानां तत्त्वज्ञानादहङ्कारनिवृत्तिः  
{सिद्धान्तसूत्र}  
४.२.२  दोषनिमित्तं रूपादयो विषयः सङ्कल्पकृताः  
{सिद्धान्तसूत्र}  
४.२.३  तन्निमित्तं त्ववयव्यभिमानः  
{सिद्धान्तसूत्र}  

[प्रासङ्गिकमवयविप्रकरणम्(४१७)]  
४.२.४  विद्याविद्याद्वैविध्यात्संशयः  
{पूर्वपक्षसूत्र}  
४.२.५  तदसंशयः, पूर्वहेतुप्रसिद्धत्वात्  
{सिद्धान्तसूत्र}  
४.२.६  वृत्त्यनुपपत्तेरपि तर्हि न संशयः  
{पूर्वपक्षसूत्र}  
४.२.७  कृत्स्नैकदेशावृत्तित्वादवयवानामवयव्यभावः  
{पूर्वपक्षसूत्र}  
४.२.८  तेषु चावृत्तेरवयव्यभावः  
{पूर्वपक्षसूत्र}  
४.२.९  पृथक्चावयवेभ्योऽवृत्तेः  
{सिद्धान्तसूत्र}  
४.२.१० न चावयव्यवयवाः  
{पूर्वपक्षसूत्र}  
४.२.११ एकस्मिन् भेदाभावाद्भेदशब्दप्रयोगानुपपत्तेरप्रश्नः  
{सिद्धान्तसूत्र}  
४.२.१२ अवयवान्तरभावेऽप्यवृत्तेरहेतुः  
{सिद्धान्तसूत्र}  
४.२.१३ केशसमूहे तैमिरिकोपलब्धिवत्तदुपलब्धिः  
{पूर्वपक्षसूत्र}  
४.२.१४ स्वविषयानतिक्रमेणेन्द्रियस्य पटुमन्दभावाद्विषयग्रहणस्य तथाभाबो नाविषये प्रवृत्तिः  
{सिद्धान्तसूत्र}  
४.२.१५ अवयवावयविप्रसङ्गश्चैवमाप्रलयात्  
{सिद्धान्तसूत्र}  
४.२.१६ न प्रलयोऽणुसद्भावात्  
{सिद्धान्तसूत्र}  
४.२.१७ परं वा त्रुटेः  
{सिद्धान्तसूत्र}  

[औपोद्घातिकं निरवयवप्रकरणम्(१८२५)]  
४.२.१८ आकाशव्यतिभेदात्तदनुपपत्तिः  
{सिद्धान्तसूत्र}  
४.२.१९ आकाशासर्वगतत्वं वा  
{पूर्वपक्षसूत्र}  
४.२.२० अन्तर्बहिश्च कार्यद्रव्यस्य कारणान्तरवचनादकार्ये तदभावः  
{सिद्धान्तसूत्र}  
४.२.२१ शब्दसंयोगविभावाच्च सर्वगतम्  
{सिद्धान्तसूत्र}  
४.२.२२ अव्यूहाविष्टम्भविभुत्वानि चाकाशधर्माः  
{सिद्धान्तसूत्र}  
४.२.२३ मूर्तिमतां च संस्थानोपपत्तेरवयवसद्भावः  
{पूर्वपक्षसूत्र}  
४.२.२४ संयोगोपपत्तेश्च  
{पूर्वपक्षसूत्र}  
४.२.२५ अनवस्थाकारित्वादनवस्थानुपपत्तेश्चाप्रतिषेधः  
{सिद्धान्तसूत्र}  

[बाह्यार्थभङ्गनिराकरणप्रकरणम्(२६३७)]  
४.२.२६ बुद्ध्या विवेचनात्तु भावानां याथात्म्यानुपलब्धिस्तन्त्वपकर्षणे पटसद्भावानुपलब्धिवत्तदनुपलब्धिः  
{पूर्वपक्षसूत्र}  
४.२.२७ व्याहतत्वादहेतुः  
{सिद्धान्तसूत्र}  
४.२.२८ तदाश्रयत्वादपृथग्ग्रहणम्  
{सिद्धान्तसूत्र}  
४.२.२९ प्रमाणतश्चार्थप्रतिपत्तेः  
{सिद्धान्तसूत्र}  
४.२.३० प्रमाणानुपपत्त्युपपत्तिभ्याम्  
{सिद्धान्तसूत्र}  
४.२.३१ स्वप्नविषयाभिमानवदयं प्रमाणप्रमेयाभिमानः  
{पूर्वपक्षसूत्र}  
४.२.३२ मायागन्धर्वनगरमृगतृष्णिकावद्वा  
{पूर्वपक्षसूत्र}  
४.२.३३ हेत्वभावादसिद्धिः  
{सिद्धान्तसूत्र}  
४.२.३४ स्मृतिसङ्कल्पवच्च स्वप्नविषयाभिमानः  
{सिद्धान्तसूत्र}  
४.२.३५ मिथ्योपलब्धेर्विनाशस्तत्त्वज्ञानात्स्वप्नविषयाभिमानप्रणाशवत्प्रतिबोधे  
{सिद्धान्तसूत्र}  
४.२.३६ बुद्धेश्चैवं निमित्तसद्भावोपलम्भात्  
{सिद्धान्तसूत्र}  
४.२.३७ तत्त्वप्रधानभेदाच्च मिथ्याबुद्धेर्द्वैविध्योपपत्तिः  
{सिद्धान्तसूत्र}  

[तत्त्वज्ञानविवृद्धिप्रकरणम्(३८४९)]  
४.२.३८ समाधिविशेषाभ्यासात्  
{सिद्धान्तसूत्र}  
४.२.३९ न, अर्थविशेषप्रावल्यात्  
{पूर्वपक्षसूत्र}  
४.२.४० क्षुदादिभिः प्रवर्तनाच्च  
{पूर्वपक्षसूत्र}  
४.२.४१ पूर्वकृतफलानुबन्धात्तदुत्पत्तिः  
{सिद्धान्तसूत्र}  
४.२.४२ अरण्यगुहापुलिनादिषु योगाभ्यासोपदेशः  
{सिद्धान्तसूत्र}  
४.२.४३ अपवर्गेऽप्येवं प्रसङ्गः  
{पूर्वपक्षसूत्र}  
४.२.४४ न, निष्पन्नावश्यम्भावित्वात्  
{सिद्धान्तसूत्र}  
४.२.४५ तदभावश्चापवर्गे  
{सिद्धान्तसूत्र}  
४.२.४६ तदर्थं यमनियमाभ्यासात्मसंस्कारो योगाच्चाध्यात्मविध्युपायैः  
{सिद्धान्तसूत्र}  
४.२.४७ ज्ञानग्रहणाभ्यासस्तद्विद्यैश्च सह संवादः  
{सिद्धान्तसूत्र}  
४.२.४८ तं शिष्यगुरुसब्रह्मचारिविशिष्टश्रेयोऽर्थिभिरनसूयिभिरभ्युपेयात्  
{सिद्धान्तसूत्र}  
४.२.४९ प्रतिपक्षहीनमपि वा प्रयोजनार्थमर्थित्वे  

[तत्त्वज्ञानपरिपालनप्रकरणम्(५०५१)]  
४.२.५० तत्त्वाध्यवसायसंरक्षणार्थं जल्पवितण्डे, बीजप्ररोहसंरक्ष्णार्थं कण्टकशाखावरणवत्  
{सिद्धान्तसूत्र}  
४.२.५१ ताभ्यां विगृह्यकथनम्  
{सिद्धान्तसूत्र}  

(इति न्यायसूत्रे चतुर्थाध्यायस्य द्वितीयमाह्निकम्)  

(समाप्तश्च चतुर्थः अध्यायः)  

(अथ पञ्चमः अध्यायः)  
(प्रथममाह्निकम्)  
[सत्प्रतिपक्षदेशनाभासप्रकर्णम्(१३)]  
५.१.१  साधर्म्यवैधर्म्योत्कर्षापकर्षवर्ण्यावर्ण्यविकल्पसाध्यप्राप्त्यप्राप्तिप्रषङ्गप्रतिदृऋष्टान्तानुत्पत्तिसंशयप्रकरणहेत्वर्था पत्त्यविशेषोपपत्त्युपलब्ध्यनुपलब्धिनित्यानित्यकआर्यसमाः  
{सिद्धान्तसूत्र}  
५.१.२  साधर्म्यवैधर्म्याभ्यामुपसंहारे तद्धर्मविपर्ययोपपत्तेः साधर्म्यवैधर्म्यसमौ  
{सिद्धान्तसूत्र}  
५.१.३  गोत्वाद्गोसिद्धिवत्तत्सिद्धिः  
{सिद्धान्तसूत्र}  

उत्कर्षसमादिजातिषट्कप्रकरणम्(४६)ट  
५.१.४  साध्यदृष्टान्तयोर्धर्मविकल्पादुभयसाध्यत्वाच्चोत्कर्षापकर्ष वर्ण्यविकल्पसाध्यसमाः  
{सिद्धान्तसूत्र}  
५.१.५  किञ्चित्साधर्म्यादुपसंहारसिद्धेर्वैधर्म्यादप्रतिषेधः  
{सिद्धान्तसूत्र}  
५.१.६  साध्यातिदेशाच्च दृष्टान्तोपप्त्तेः  
{सिद्धान्तसूत्र}  

[प्राप्त्यप्राप्तिसमजातिद्वयप्रकरणम्(७८)]  
५.१.७  प्राप्य साध्यमप्राप्य वा हेतोः प्राप्त्याविशिष्टत्वादप्राप्त्यासाधाक त्वाच्च प्राप्त्यप्राप्तिसमौ  
{सिद्धान्तसूत्र}  
५.१.८  घटादिनिष्पत्तिदर्शनात्पीडने चाभिचारादप्रतिषेधः  
{सिद्धान्तसूत्र}  

[प्रसङ्गप्रतिदृष्टान्तसमप्रकरणम्(९११)]  
५.१.९  दृष्टान्तस्य कारणानपदेशात्प्रत्यवस्थानाच्च प्रतिदृष्टान्तेन प्रसङ्गप्रतिदृष्टान्तसमौ  
{सिद्धान्तसूत्र}  
५.१.१० प्रदीपोपादानप्रसङ्गनिवृत्तिवत्तद्विनिवृत्तिः  
{सिद्धान्तसूत्र}  
५.१.११ प्रतिदृष्टान्तहेतुत्वे च नाहेतुर्दृष्टान्तः  
{सिद्धान्तसूत्र}  

[अनुत्पत्तिसमप्रकरणम्(१२१३)]  
५.१.१२ प्रागुत्पत्तेः कारणाभावादनुत्पत्तिसमः  
{सिद्धान्तसूत्र}  
५.१.१३ तथाभावादुत्पन्नस्य कारणोपपत्तेर्न कारणप्रतिषेधः  
{सिद्धान्तसूत्र}  


[संशयसमप्रकरणम्(१४१५)]  
५.१.१४ सामान्यदृष्टान्तयोरैन्द्रियकत्वे समाने नित्यानित्यसाधर्म्यात्संशयसमः  
{सिद्धान्तसूत्र}  
५.१.१५ साधर्म्यात्संशये न संशयो वैधर्म्यादुभयथा वा संशयेऽत्यन्त संशयप्रसङ्गो नित्यत्वानभ्यूपगमाच्च सामान्यस्याप्रतिषेधः  
{सिद्धान्तसूत्र}  

[प्रकरणसमप्रकरणम्(१६१७)]  
५.१.१६ उभयसाधर्म्यात्प्रक्रियासिद्धेः प्रकरणसमः  
{सिद्धान्तसूत्र}  
५.१.१७ प्रतिपक्षात्प्रकरणसिद्धेः प्रतिषेधानुपपत्तिः प्रतिपक्षोपपत्तेः  
{सिद्धान्तसूत्र}  

[अहेतुसमप्रकरणम्(१८२०)]  
५.१.१८ त्रैकाल्यासिद्धेर्हेतोरहेतुसमः  
{सिद्धान्तसूत्र}  
५.१.१९ न हेतुतः साध्यसिद्धेस्त्रैकाल्यास्सिद्धिः  
{सिद्धान्तसूत्र}  
५.१.२० प्रतिषेधानुपपत्तेश्च प्रतिषेद्धव्याप्रतिषेधः  
{सिद्धान्तसूत्र}  

[अर्थापत्तिसमप्रकरणम्(२१२२)]  
५.१.२१ अर्थापत्तितः प्रतिपक्षसिद्धेरर्थापत्तिसमः  
{सिद्धान्तसूत्र}  
५.१.२२ अनुक्तस्यार्थापत्तेः पक्षहानेरुपपत्तिरनुक्तत्वादनैकान्तिकत्वाच्चार्थापत्तेः  
{सिद्धान्तसूत्र}  

[अविशेषसमप्रकरणम्(२३२४)]  
५.१.२३ एकधर्मोपपत्तेरविशेषे सर्वाविशेषप्रसङ्गात्सद्भाबोपपत्तेर्  
अविशेषसमः  
{सिद्धान्तसूत्र}  
५.१.२४ क्वचिद्धर्मानुपपत्तेः क्वचिच्चोपपत्तेः प्रतिषेधाभावः  
{सिद्धान्तसूत्र}  

[उअपपत्तिसमप्रकरणम्(२५२६)]  
५.१.२५ उभयोकारणोपपत्तेरुपपत्तिसमः  
{सिद्धान्तसूत्र}  
५.१.२६ उअपपत्तिकारणाभ्यनिञ्जानादप्रतिषेधः  
{सिद्धान्तसूत्र}  

[उपलब्धिसमप्रकरणम्(२७२८)]  
५.१.२७ निर्दिष्टकारणाभावेऽप्युपलम्भादुपलब्धिसमः  
{सिद्धान्तसूत्र}  
५.१.२८ कारणान्तरादपि तद्धर्मोपपत्तेरप्रतिषेधः  
{सिद्धान्तसूत्र}  

[अनुपलब्धिसमप्रकरणम्(२९३१)]  
५.१.२९ तदनुपलब्धेरनुपलम्भादभावसिद्धौ तद्विपरीतोपपत्तेरनुपलब्धिसमः  
{सिद्धान्तसूत्र}  
५.१.३० अनुपलम्भात्मकत्वादनुपलब्धेरहेतुः  
{सिद्धान्तसूत्र}  
५.१.३१ ज्ञानविकल्पानां च भावाभावसंवेदनादध्यात्मम्  
{सिद्धान्तसूत्र}  

[अनित्यसमप्रकरणम्(३२३४)  
५.१.३२ साधर्म्यात्तुल्यधर्मोपपत्तेः सर्वानित्यत्वप्रसङ्गादनित्यसमः  
{सिद्धान्तसूत्र}  
५.१.३३ साधर्म्यादसिद्धेः प्रतिषेधासिद्धिः प्रतिषेध्यसाधर्म्याच्च  
{सिद्धान्तसूत्र}  
५.१.३४ दृष्टान्ते च साध्यसाधनभावेन प्रज्ञातस्य धर्मस्य तस्य्स चोभयथा भावान्नाविशेषः  
{सिद्धान्तसूत्र}  

[अनित्यसमप्रकरणम्(३५३६)]  
५.१.३५ नित्यमनित्यभावादनित्ये नित्यत्वोपपत्तेर्नित्यसमः  
{सिद्धान्तसूत्र}  
५.१.३६ प्रतिषेध्ये नित्यमनित्यभावादनित्येऽनित्यत्वोपपत्तेः प्रतिषेधाभावः  
{सिद्धान्तसूत्र}  

[कार्यसमप्रकरणम्(३७३८)]  
५.१.३७ प्रयत्नकार्यानेकत्वात्कार्यसमः  
{सिद्धान्तसूत्र}  
५.१.३८ कार्यान्यत्वे प्रयत्नाहेतुत्वमनुपलब्धिकारणोपपत्तेः  
{सिद्धान्तसूत्र}  

[षट्पक्षीप्रकरणम्(३९४०)]  
५.१.३९ प्रतिषेधेऽपि समानदोषः  
{सिद्धान्तसूत्र}  
५.१.४० सर्वत्रैवम्  
{सिद्धान्तसूत्र}  
५.१.४१ प्रतिषेधविप्रतिषेधे प्रतिषेधदोषवद्दोषः  
{सिद्धान्तसूत्र}  
५.१.४२ प्रतिषेधं सदोषमभ्युपेत्य प्रतिषेधविप्रतिषेधे समानो दोषप्रसङ्गो मतानुज्ञा  
{सिद्धान्तसूत्र}  
५.१.४३ स्वपक्षलक्षनापेक्षोपपत्त्युपसंहारे हेतुनिर्देशे परपक्षदोषा भ्युपगमात्समानो दोष इति  
{सिद्धान्तसूत्र}  

(इति न्यायसूत्रे पञ्चमाध्यायस्य प्रथममाह्निकम्)  

(द्वितीयमाह्निकम्)  

५.२.१  प्रतिज्ञाहानिः प्रतिज्ञान्तरं प्रतिज्ञाविरोधः प्रतिज्ञासन्न्यासो हेत्वन्तरमर्थान्तरं निरर्थकमविज्ञातार्थमपार्थकमप्राप्त कालं न्यूनमधिकं पुनरुक्तमननुभाषणमज्ञानमप्रतिभा विक्षेपो मतानुज्ञा पर्यनुयोज्योपेक्षणं निरनुयोज्यानुयोगोऽपसिद्धान्तो हेत्वा भासाश्च निग्रहस्थानानि  
{निग्रहस्थानौद्देशसूत्रम्}  

[निग्रहस्थानपञ्चकप्रकरणम्(२६)]  
५.२.२  प्रतिदृष्टान्तधर्माभ्यनुज्ञा स्वदृष्टान्ते प्रतिज्ञाहानिः  
{प्रतिज्ञाहानिः लक्षणसूत्रम्}  
५.२.३  प्रतिज्ञातार्थप्रतिषेधधर्मविकल्पात्तदर्थनिर्देशः प्रतिज्ञान्तर.  
{प्रतिज्ञान्तरलक्षणसूत्रम्}  
५.२.४  प्रतिज्ञाहेत्वोर्विरोधः प्रतिज्ञाविरोधः  
{प्रतिज्ञाविरोधः लक्षणसूत्रम्}  
५.२.५  पक्षप्रतिषेधे प्रतिज्ञातार्थापनयनं प्रतिज्ञासन्न्यासः  
{प्रतिज्ञासन्न्यासः लक्षणसूत्रम्}  
५.२.६  अविशेषोक्ते हेतौ प्रतिषिद्धे विशेषमिच्छतो हेत्वन्तरम्  
{हेत्वन्तरं लक्षणसूत्रम्}  

[निग्रहस्थानचतुष्कप्रकरणम्(७१०)]  
५.२.७  प्रकृतादर्थादप्रतिसम्ब्द्धार्थमर्थान्तरम्  
{अर्थान्तरं लक्षणसूत्रम्}  
५.२.८  वर्णक्रमनिर्देशवन्निरर्थकम्  
{निरर्थकं लक्षणसूत्रम्}  
५.२.९  परिषत्प्रतिवादिभ्यां त्रिरभिहितमप्यविज्ञातमविज्ञातार्थम्  
{अविज्ञातार्थं लक्षणसूत्रम्}  
५.२.१० पौर्वापर्यायोगादप्रतिसम्बद्धार्थमपार्थकम्  
{अपार्थकं लक्षणसूत्रम्}  

[निग्रहस्थानत्रिकप्रकरणम्(१११३)]  
५.२.११ अवयवविपर्यासवचनमप्राप्तकालम्  
{अप्राप्तकालं लक्षणसूत्रम्}  
५.२.१२ हीनमन्यतमेनाप्यवयवेन न्यूनम्  
{न्यूनं लक्षणसूत्रम्}  
५.२.१३ हेतूदाहरणाधिकमधिकम्  
{अधिकं लक्षणसूत्रम्}  

[पुनरुक्तिनिग्रहस्थानप्रकरणम्(१४१६)]  
५.२.१४ शब्दार्थयोः पुनर्वचनं पुनरुक्तमन्यत्र अनुवादात्  
{पुनरुक्तं लक्षणसूत्रम्}  
५.२.१५ अनुवादे तु अपुनरुक्तं शब्दाभ्यासातर्थविशेषोपपत्तेः  
{पुनरुक्तं लक्षणापवादसूत्रम्}  
५.२.१६ अर्थातापन्नस्य स्वशब्देन पुनर्वचनम्  
{पुनरुक्तं लक्षणापवादसूत्रम्}  

[उत्तरविरोधिनिग्रहस्थानचतुष्कप्रकरणम्(१७२०)]  
५.२.१७ विज्ञातस्य परिषदा त्रिः अभिहितस्य अपि अप्रत्युच्चारणमननुभाषणम्  
{अननुभाषणं लक्षणसूत्रम्}  
५.२.१८ अविज्ञातं च अज्ञानम्  
{अज्ञानं लक्षणसूत्रम्}  
५.२.१९ उत्तरस्य अप्रतिपत्तिः अप्रतिभा  
{अप्रतिभा लक्षणसूत्रम्}  
५.२.२० कार्यव्यासङ्गात्कथाविच्छेदः विक्षेपः  
{विक्षेपः लक्षणसूत्रम्}  

[मतानुज्ञादिनिग्रहस्थानत्रिकप्रकरणम्(२१२३)]  
५.२.२१ स्वपक्षे दोषाभ्युपगमात्परपक्षे दोषप्रसङ्गः मतानुज्ञा  
{मतानुज्ञा लक्षणसूत्रम्}  
५.२.२२ निग्रहस्थानप्राप्तस्य अनिग्रहः पर्यनुयोज्योपेक्षणम्  
{पर्यनुयोज्योपेक्षणं लक्षणसूत्रम्}  
५.२.२३ अनिग्रहस्थाने निग्रहस्थानाभियोगः निरनुयोज्यानुयोगः  
{निरनुयोज्यानुयोग लक्षणसूत्रम्}  

[कथकान्योक्तिनिरूप्यनिग्रहस्थानद्वयप्रकरणम्(२४२५)]  
५.२.२४ सिद्धान्तमभ्युपेत्य अनियमात्कथाप्रसङ्गः अपसिद्धान्तः  
{अपसिद्धान्त लक्षणसूत्रम्}  
५.२.२५ हेत्वाभासाः च यथोक्ताः  
{हेत्वाभास निरूपणम्}  

(इति न्यायसूत्रे पञ्चमाध्यायस्य द्वितीयमाह्निकम्)  
(समाप्तश्चायं पञ्चमाध्यायः)  
न्यायदर्शनं समाप्तम्  
