---
Category: vishhnu, dashAvatAra, stotra, vishnu, mangala
File name: nrisimhamangalam.itx
Language: Sanskrit
Latest update: June 25, 2012
Location: doc_vishhnu
Proofread by: N.Balasubramanian bbalu at satyam.net.in
Send corrections to: Sanskrit@cheerful.com
Site access: https://sanskritdocuments.org
SubDeity: dashAvatAra
Subject: philosophy/hinduism/religion
Sublocation: vishhnu
Text title: nRisi.nhamaNgalam
Texttype: stotra
Transliterated by: N.Balasubramanian bbalu at satyam.net.in
engtitle: nRisimhamangalam
itxtitle: nRisi.nhamaNgalam
title: नृइसिंहमण्गलम्

---
  
 श्रीनृसिंहमङ्गलम्   
  
घटिकाचल शृङ्गाग्र विमानोदर वासिने ।  
निखिलामर सेव्याय नरसिंहाय मङ्गलम् ॥ १॥  
  
उदीचीरङ्ग-निवसत्सुमनस्तोम सूक्तिभिः ।  
नित्याभिवृद्ध यशसे नरसिंहाय मङ्गलम् ॥ २॥  
  
सुधावल्ली-परिष्वङ्ग-सुरभीकृत-वक्षसे ।  
घटिकाद्रि-निवासाय श्रीनृसिंहाय मङ्गलम् ॥ ३॥  
  
सर्वारिष्ट-विनाशाय सर्वेष्ट-फलदायिने ।  
घटिकाद्रि-निवासाय श्रीनृसिंहाय मङ्गलम् ॥ ४॥  
  
महागुरु मनःपद्म मध्य नित्य निवासिने ।  
भक्तोचिताय भवतात् मङ्गलं शाश्वती समाः ॥ ५॥  
  
श्रीमत्यै विष्णुचित्तार्यमनोनन्दन हेतवे ।  
नन्दनन्दन-सुन्दर्यै गोदायै नित्यमङ्गलम् ॥ ६॥  
  
श्रीमन्महाभूतपुरे श्रीमत्केशव-यज्वनः ।  
कान्तिमत्यां प्रसूताय यतिराजाय मङ्गलम् ॥ ७॥  
  
पादुके यतिराजस्य कथयन्ति यदाख्यया।   
तस्य दाशरथेः पादौ शिरसा धारयाम्यहम् ॥ ८॥  
  
श्रीमते रम्यजामातृ-मुनीन्द्राय महात्मने ।  
श्रीरङ्गवासिने भूयात् नित्यश्रीः नित्यमङ्गलम् ॥ ९॥  
  
सौम्यजामातृ-योगीन्द्र चरणाम्बुज-षट्पदम् ।  
देवराजगुरुं वन्दे दिव्यज्ञानप्रदं शुभम् ॥ १०॥  
  
वाधूल-श्रीनिवासार्य-तनयं विनयाधिकम् ।  
प्रज्ञानिधिं प्रपद्येऽहं श्रीनिवासमहागुरुम् ॥ ११॥  
  
चण्डमारुत-वेदान्तविजयादि-स्वसूक्तिभिः ।  
वेदान्त-रक्षकायास्तु महाचार्याय मङ्गलम् ॥ १२॥  
  
  
  
  
  
Encoded and proofread N.Balasubramanian bbalu@sify.com  
  
