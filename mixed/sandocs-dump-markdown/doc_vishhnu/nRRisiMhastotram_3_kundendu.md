---
Category: vishhnu, dashAvatAra
Description/comments: shodhagangA thesis about Nrisimha cult Appendix 1
File name: nRRisiMhastotram3.itx
Indexextra: (thesis)
Language: Sanskrit
Latest update: July 13, 2018
Location: doc_vishhnu
Proofread by: Ganesh Kandu, NA, PSA Easwaran
Send corrections to: Sanskrit@cheerful.com
Site access: https://sanskritdocuments.org
SubDeity: dashAvatAra
Subject: philosophy/hinduism/religion
Sublocation: vishhnu
Text title: nRRisiMhastotram 3
Transliterated by: Ganesh Kandu kanduganesh at gmail.com
engtitle: nRRisiMhastotram 3
itxtitle: nRRisiMhastotram 3 (kundendu)
title: नृसिंहस्तोत्रम् ३ (कुन्देन्दु)

---
  
 श्रीनृसिंहस्तोत्रम् ३   
कुन्देन्दुश्शङ्खवर्णः कृतयुगभगवान्पद्मपुष्पप्रदाता  
त्रेतायां काञ्चनाभः पुनरपि समये द्वापरे रक्तवर्णः ।  
शङ्के सम्प्राप्तकाले कलियुगसमये नीलमेघश्च नाभौ ।   
प्रद्योतसृष्टिकर्ता परबलदमनः पातु मां नारसिंहः ॥ १॥  
  
नासाग्रं पीनगण्डं परबलमदनं बद्धकेयुरहारं  
वज्रं दंष्ट्राकरालं परिमितगणनः कोटिसूर्याप्तितेजः ।  
गाम्भीर्यं पिङ्गलाक्षं भ्रुकिटितटमुखं केशकेशार्धभागं  
वन्दे भीमाट्टहासं त्रिभुवनविजयः पातु मां नारसिंहः ॥ २॥  
  
पादद्वन्द्वं धरित्र्यां पटुतरविपुलं मेरुमध्याह्नसेतुं  
नाभिं ब्रम्हाण्डसिन्धो हृदयमभिमुखं  भूतविध्वंसनेतः ।  
आहुश्चक्रं तस्य बाहुं कुलिशनखमुखं चन्द्रसूर्याग्निनेत्रम् ।  
वक्त्रं वह्न्यस्य विद्वत्सुरणगविनुतः पातु मां नारसिंहः ॥ ३॥  
  
घोरं भीमं महोग्नं स्फटिककुटिलता भीमपालं पलाक्षं  
चोर्ध्वं केशं प्रलयशशिमुखं वज्रदंष्ट्राकरालम् ।  
द्वात्रिंशद्बाहूयुग्मं परिखगदाशूलपाशाग्निधारं  
वन्दे भीमाट्टहासं नखगुणविजयः पातु मां नारसिंहः ॥ ४॥  
  
गोकण्ठं दारुणान्तं वनवरविटपी डिण्डिडिण्डोटडिम्भं  
डिम्भं डिम्भं डिडिम्भं दहमपी दहमः झम्प्रझम्प्रेस्तु झं प्रैः  ।   
तुल्यस्तुल्यस्तुतुल्य त्रिघुघ घुमघुमां कुङ्कुमां कुङ्कुमाङ्गं   
इत्येवं नारसिंहं वहति ककुभतः पातु मे नारसिंहः ॥ ५॥  
  
भूभृद्भूजङ्गं मकरकरकरप्रज्वलज्ज्वालमालं  
खर्जन्तं खर्जखर्जं खजखजखजितं खर्जखर्जर्जयन्तम् ।  
भूभागं भोगभागं गगगगगहनं कद्रुमुद्धृत्य कण्ठं  
स्वच्छं पुच्छं सुकच्छं स्वचितहितकरः पातु मां नारसिंहः ॥ ६॥  
  
झञ्झं झुङ्कारकारं जटिमटिजननं जानुरूपं जकारं  
हं हं हंसस्वरूपं हयशतककुभं अट्टहासं विवेशम् ।  
वंवंवं वायुवेगं सुरवरविनुतं वामनाक्षं सुरेशं  
लंलंलंलालिताक्षं नखगुणविजयः पातु मां नारसिंहः ॥ ७॥  
  
यं दृष्ट्वा नारसिंहं विकृतनखमुखं तीक्ष्णदंष्ट्राकरालं  
पिङ्गाक्षं स्निग्धवर्णं जितवपुसदृशः कुँचिताग्रोग्रतेजाः ।  
भीताऽमी दानवेन्द्रास्सुरभयविनृतिश्शक्तिनिर्मुक्तहस्तं  
नासास्यं किं किमेतं क्षं वितजनकजः पातु मां नारसिंहः ॥ ८॥  
  
श्रीवत्साङ्कं त्रिनेत्रं शशिधरधवलं चक्रहस्तं सुरेशं  
वेदाङ्गं वेदनादं विनुततनुविदं वेदरूपं स्वरूपम् ।  
होंहोंहोङ्कारकारं हुतवहनयनं प्रज्ज्वलज्ज्वालफालं  
क्षङ्क्षङ्क्षं बीजरूपं नरहरिविनुतः पातु मां नारसिंहः ॥ ९॥  
  
अहो वीर्यमहो शौर्यं महाबलपराक्रमम् ।  
नारसिंहं महादेवं अहोबलमहाबलम् ॥ १०॥  
  
ज्वालाहोबलमालोलः क्रोडाकारं च भार्गवम् ।  
योगानन्दं छत्रवटपावनाननमूर्तये ॥ ११॥  
  
श्रीमन्नृसिंह विभवे गरुडध्वजाय  
     तापत्रयोपशमनाय भवौषधाय  ।  
तृष्णादिवृश्चिकजलाग्निभुजङ्गरोग-  
     क्लेशव्ययाय हरये गुरवे नमस्ते ॥  
  
इति श्रीनृसिंहस्तोत्रं सम्पूर्णम् ।  
  
  
Encoded by Ganesh Kandu kanduganesh at gmail.com  
Proofread by Ganesh Kandu, PSA Easwaran psaeaswaran at gmail.com  
  
