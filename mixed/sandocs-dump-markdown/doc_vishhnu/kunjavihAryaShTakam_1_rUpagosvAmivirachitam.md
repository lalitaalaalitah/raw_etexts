---
Author: Rupagoswami
Category: aShTaka, vishhnu, krishna, vishnu, rUpagosvAmin, stavamAlA
Description-comments: From stavamAlA (rUpagosvAmivirachitA) Garland of Devotional
  Prayers stavamAlA
File name: kunjavihAryaShTakam1.itx
Indexextra: (Scan, Bengali, Meaning 1, 2, Info)
Language: Sanskrit
Latest update: August 6, 2016
Location: doc_vishhnu
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Source: Sthothra Rathnaakaram, edited by N. Bappuravu, 2010
SubDeity: krishna
Subject: philosophy/hinduism/religion
Sublocation: vishhnu
Text title: Kunjavihari Ashtaka 1
Transliterated by: PSA Easwaran psaeaswaran at gmail.com
engtitle: Kunjavihari Ashtaka 1
itxtitle: kunjavihAryaShTakam 1 (rUpagosvAmivirachitam)
title: कुञ्जविहार्यष्टकम् १ (रूपगोस्वामिविरचितम्)

---
  
 कुञ्जविहार्यष्टकम् १   
प्रथमं श्रीकुञ्जविहार्यष्टकं  
इन्द्रनीलमणिमञ्जुलवर्णः फुल्लनीपकुसुमाञ्चितकर्णः ।  
कृष्णलाभिरकृशोरसिहारी सुन्दरो जयति कुञ्जविहारी ॥ १॥  
  
राधिकावदनचन्द्रचकोरः सर्ववल्लववधूधृतिचोरः ।  
चर्चरीचतुरताञ्चितचारी चारुतो जयति कुञ्जविहारी ॥ २॥  
  
सर्वताः प्रतिथकौलिकपर्वध्वंसनेन हृतवासवगर्वः ।  
गोष्ठरक्षणकृते गिरिधारी लीलया जयति कुञ्जविहारी ॥ ३॥  
  
रागमण्डलविभूषितवंशी विभ्रमेणमदनोत्सवशंसी-  
स्तूयमानचरितः शुकशारिश्रोणिभिर्जयति कुञ्जविहारी ॥ ४॥  
  
शातकुम्भरुचिहारिदुकूलः केकिचन्द्रकविराजितचूडः ।  
नव्ययौवनलसद्व्रजनारीरञ्जनो जयति कुञ्जविहारी ॥ ५॥  
  
स्थासकीकृतसुगन्धिपटीरः स्वर्णकाञ्चिपरिशोभिकटीरः ।  
राधिकोन्नतपयोधरवारीकुञ्जारो जयति कुञ्जविहारी ॥ ६॥  
  
गौरधातुतिलकोज्ज्वलफालः केलिचञ्चलितचम्पकमालः ।  
अद्रिकन्दरगृहेष्वभिसारी सुभ्रुवां जयति कुञ्जविहारी ॥ ७॥  
  
विभ्रमोच्चलदृगञ्चलनृत्यक्षिप्तगोपललनाखिलकृत्यः ।  
प्रेममत्तवृषभानुकुमारीनागरो जयति कुञ्जविहारी ॥ ८॥  
  
अष्टकं मधुरकुञ्जविहारी क्रीडया पठति यः किल हारी ।  
स प्रयाति विलसत्परभागं तस्य पादकमलार्चनरागम् ॥ ९॥  
  
इति श्रीरूपगोस्वामिविरचितस्तवमालायां श्रीकुञ्जविहारिणः  
                   प्रथमाष्टकं समाप्तम् ।  
  
  
Proofread by PSA Easwaran psaeaswaran at gmail.com  
  
