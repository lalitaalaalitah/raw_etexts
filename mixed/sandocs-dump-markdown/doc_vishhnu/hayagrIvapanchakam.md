---
Category: panchaka, vishhnu, vishnu
Description-comments: Brihatstotraratnakara 1 newer, Narayana Ram Acharya, Nirnayasagar,
  stotrasankhyA 225
File name: hayagrIvapanchakam.itx
Language: Sanskrit
Latest update: March 25, 2017
Location: doc_vishhnu
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: hayagrIvapanchakam
engtitle: hayagrIvapanchakam
itxtitle: hayagrIvapanchakam
title: हयग्रीवपञ्चकम्

---
  
 हयग्रीवपञ्चकम्   
  
श्रीगणेशाय नमः ॥  
  
प्रह्लादाह्लादहेतुं सकलगुणगणं सच्चिदानन्दमात्रं  
सौहासह्योगमूर्तिं सदभयमरिशङ्खौरमबिभ्रतं च ।  
अंहःसंहारिदक्षं विधिभवविहगेन्द्रचन्द्रादिवन्द्यं  
रक्षोवक्षोविदारोल्लसदमलदृशं नौमि लक्ष्मीनृसिंहम् ॥ १॥  
  
वामाङ्कस्थधराकराञ्जलिपुटप्रेमातिहृष्टान्तरं  
सीमातीतगुणं फणीन्द्रफणगं श्रीमान्यपादाम्बुजम् ।  
कामाद्याकरचक्रशङ्खसुवरोद्वामाभयोधात्करे  
सामादीड्यवराहरूपममलं हे मानसे संस्मर ॥ २॥  
  
कोलाय लसदाकल्पजालाय वनमालिने ।  
नीलाय निजभक्तौघपालाय हरये नमः ॥ ३॥  
  
धात्रीं शुभगुणपात्रीमादायाशेषविबुधमोदाय ।  
शेषे तमिमदोषे धातुं हातुं च शङ्किनं शङ्के ॥ ४॥  
  
नमोऽस्तु हरये युक्तिगिरये निर्जितारये ।  
समस्तगुरवे कल्पतरवे परवेदिनाम् ॥ ५॥  
  
इति हयग्रीवपञ्चकं सम्पूर्णम् ।  
  
  
Proofread by PSA Easwaran psaeaswaran at gmail.com  
  
