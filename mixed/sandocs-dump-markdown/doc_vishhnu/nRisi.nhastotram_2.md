---
Author: Traditional
Category: vishhnu, dashAvatAra, stotra, vishnu
File name: nrisinhastotra2.itx
Language: Sanskrit
Latest update: December 30, 2004
Location: doc_vishhnu
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dashAvatAra
Subject: philosophy/hinduism/religion
Sublocation: vishhnu
Text title: nRisi.nhastotra
Texttype: stotra
Transliterated by: WebD
engtitle: nRisi.nhastotra
itxtitle: nRisi.nhastotram 2
title: नृइसिंहस्तोत्रम् २

---
  
 नृसिंहस्तोत्र   
  
श्री गणेशाय नमः ।  
सुरासुरशिरोरत्नकान्तिविच्छुरिताङ्घ्रये ।  
नमस्त्रिभुवनेशाय हरये सिंहरूपिणे ॥ १॥  
  
शत्रोः प्राणानिलास्तत्र वयं दश जयोऽत्र कः ।  
इति कोपादिवाताम्राः पान्तु वो नृहरेर्नखाः ॥ २॥  
  
प्रोज्ज्वलज्वलनज्वालाविकटोरुसटाछटः ।  
श्वासक्षिप्तकुलक्ष्माभृत्पातु वो नरकेसरी ॥ ३॥  
  
व्याधूतकेसरसटाविकरालवक्त्रं  
हस्ताग्रविस्फुरितशङ्खगदासिचक्रम् ।  
आविष्कृतं सपदि येन नृसिंहरूपं  
नारायणं तमपि विश्वसृजं नमामि ॥ ४॥  
  
दैत्यास्थिपञ्जरविदारणलब्धरन्ध्र  
रक्ताम्बुनिर्जरसरिद्धनजातपङ्का ।  
बालेन्दुकोटिकुटिलाः शुकचञ्चुभासो  
रक्षन्तु सिंहवपुषो नखरा हरेर्वः ॥ ५॥  
  
दिश्यात्सुखं नरहविर्भुवनैकवीरो  
यस्याहवे दितिसुतोद्दलनोद्यतस्य ।  
क्रोधोद्यतं मुखमवेक्षितुमक्षमत्वं  
जानेऽभवन्निजनखेष्वपि यन्नतास्ते ॥ ६॥  
  
॥ इति नृसिंहस्तोत्रम् ॥  
  
  
Proofread by Ravin Bhalekar ravibhalekar@hotmail.com  
  
