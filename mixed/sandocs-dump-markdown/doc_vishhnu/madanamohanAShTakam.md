---
Category: aShTaka, vishhnu, krishna, vishnu
File name: madanamohana8.itx
Language: Sanskrit
Latest update: May 1, 2010
Location: doc_vishhnu
Send corrections to: Sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: madanamohanAShTakam
engtitle: madanamohanAShTakam
itxtitle: madanamohanAShTakam
title: मदनमोहनाष्टकम्

---
  
 मदनमोहनाष्टकम्   
  
जय शङ्खगदाधर नीलकलेवर पीतपटाम्बर देहि पदम् ।  
जय चन्दनचर्चित कुण्डलमण्डित कौस्तुभशोभित देहि पदम् ॥ १ ॥  
  
जय पङ्कजलोचन मारविमोहन पापविखण्डन देहि पदम् ।  
जय वेणुनिनादक रासविहारक वङ्किम सुन्दर देहि पदम् ॥ २ ॥  
  
जय धीरधुरन्धर अद्भुतसुन्दर दैवतसेवित देहि पदम् ।  
जय विश्वविमोहन मानसमोहन संस्थितिकारण देहि पदम् ॥ ३ ॥  
  
जय भक्तजनाश्रय नित्यसुखालय अन्तिमबान्धव देहि पदम् ।  
जय दुर्जनशासन केलिपरायण कालियमर्दन देहि पदम् ॥ ४ ॥  
  
जय नित्यनिरामय दीनदयामय चिन्मय माधव देहि पदम् ।  
जय पामरपावन धर्मपरायण दानवसूदन देहि पदम् ॥ ५ ॥  
  
जय वेदविदांवर गोपवधूप्रिय वृन्दावनधन देहि पदम् ।  
जय सत्यसनातन दुर्गतिभञ्जन सज्जनरञ्जन देहि पदम् ॥ ६ ॥  
  
जय सेवकवत्सल करुणासागर वाञ्छितपूरक देहि पदम् ।  
जय पूतधरातल देवपरात्पर सत्त्वगुणाकर देहि पदम् ॥ ७ ॥  
  
जय गोकुलभूषण कंसनिषूदन सात्वतजीवन देहि पदम् ।  
जय योगपरायण संसृतिवारण ब्रह्मनिरञ्जन देहि पदम् ॥ ८ ॥  
  
॥  इति श्रीमदनमोहनाष्टकं सम्पूर्णम्  ॥  
  
  
  
