---
Acknowledge-Permission: Mahaperiaval Trust
Category: vishhnu, ShaTkam
Description/comments: Edited by S. V. Radhakrishna Shastriji
File name: sudarshanaShaTkam2.itx
Indexextra: (VSM 3)
Language: Sanskrit
Latest update: May 13, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: sudarshanaShaTkam 2
engtitle: sudarshanaShaTkam 2
itxtitle: sudarshanaShaTkam 2
title: सुदर्शनषट्कम् २

---
  
 सुदर्शनषट्कम् २   
  
सहस्रादित्यसङ्काशं सहस्रवदनं परम् ।  
सहस्रदोस्सहस्रारं प्रपद्येऽहं सुदर्शनम् ॥ १॥  
  
रणत्कङ्किणिजालेन राक्षसघ्नं महाद्भुतम् ।  
व्याप्तकेशं विरूपाक्षं प्रपद्येऽहं सुदर्शनम् ॥ २॥  
  
प्राकारसहितं मन्त्रं वदन्तं शत्रुनिग्रहम् ।  
भूषणैर्भूषितकरं प्रपद्येऽहं सुदर्शनम् ॥ ३॥  
  
पुष्करस्थमनिर्देश्यं महामन्त्रेण संयुतम् ।  
शिवं प्रसन्नवदनं प्रपद्येऽहं सुदर्शनम् ॥ ४॥  
  
हुङ्कारभैरवं भीमं प्रपन्नार्तिहरं प्रियम् ।  
सर्वपापप्रशमनं प्रपद्येऽहं सुदर्शनम् ॥ ५॥  
  
अनन्तहारकेयूरमुकुटादिविभूषितम् ।  
सर्वपापप्रशमनं प्रपद्येऽहं सुदर्शनम् ॥ ६॥  
  
एतैष्षड्भिस्तुतो देवो भगवाञ्च्छ्रीसुदर्शनः ।  
रक्षां करोति सर्वत्र सर्वत्र विजयी भवेत् ॥ ७॥  
  
इति सुदर्शनषट्कं २ सम्पूर्णम् ।  
  
  
Proofread by PSA Easwaran psaeaswaran at gmail.com  
  
