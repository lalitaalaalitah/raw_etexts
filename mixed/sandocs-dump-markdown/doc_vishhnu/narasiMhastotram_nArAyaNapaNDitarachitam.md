---
Category: vishhnu, dashAvatAra, stotra, vishnu
File name: narasimha.itx
Language: Sanskrit
Latest update: November 1, 2010
Location: doc_vishhnu
Proofread by: H. P. Raghunandan Shrisha Rao shrao at dvaita.org March 18, 1996
Send corrections to: Sanskrit@cheerful.com
Site access: https://sanskritdocuments.org
SubDeity: dashAvatAra
Subject: philosophy/hinduism/religion
Sublocation: vishhnu
Text title: narasiMha stotra (nArAyaNa paNDita)
Texttype: stotra
Transliterated by: H. P. Raghunandan Shrisha Rao shrao at dvaita.org March 18, 1996
engtitle: narasiMha stotra (nArAyaNa paNDita)
itxtitle: narasiMhastotram (nArAyaNapaNDitarachitam)
title: नरसिंहस्तोत्रम् (नारायणपण्डितरचितम्)

---
  
 नरसिंहस्तोत्र ( नारायण पण्डित )   
  
उदयरवि सहस्रद्योतितं रूक्षवीक्षं प्रळय जलधिनादं कल्पकृद्वह्नि वक्त्रम् ।  
सुरपतिरिपु वक्षश्छेद रक्तोक्षिताङ्गं प्रणतभयहरं तं नारसिंहं नमामि ॥  
  
प्रळयरवि कराळाकार रुक्चक्रवालं विरळय दुरुरोची रोचिताशान्तराल ।  
प्रतिभयतम कोपात्त्युत्कटोच्चाट्टहासिन् दह दह नरसिंहासह्यवीर्याहितम्मे ॥ १॥  
  
सरस रभसपादा पातभाराभिराव प्रचकितचल सप्तद्वन्द्व लोकस्तुतस्त्त्वम् ।  
रिपुरुधिर निषेकेणैव शोणाङ्घ्रिशालिन् दह दह नरसिंहासह्यवीर्याहितम्मे ॥ २॥  
  
तव घनघनघोषो घोरमाघ्राय जङ्घा परिघ मलघु मूरु व्याजतेजो गिरिञ्च ।  
घनविघटतमागाद्दैत्य जङ्घालसङ्घो दह दह नरसिंहासह्यवीर्याहितम्मे ॥ ३॥  
  
कटकि कटकराजद्धाट्ट काग्र्यस्थलाभा प्रकट पट तटित्ते सत्कटिस्थातिपट्वी ।  
कटुक कटुक दुष्टाटोप दृष्टिप्रमुष्टौ दह दह नरसिंहासह्यवीर्याहितम्मे ॥ ४॥  
  
प्रखर नखर वज्रोत्खात रोक्षारिवक्षः शिखरि शिखर रक्त्यराक्तसन्दोह देह ।  
सुवलिभ शुभ कुक्षे भद्र गम्भीरनाभे  दह दह नरसिंहासह्यवीर्याहितम्मे ॥ ५॥  
  
स्फुरयति तव साक्षात्सैव नक्षत्रमाला क्षपित दितिज वक्षो व्याप्तनक्षत्रमार्गम् ।  
अरिदरधर जान्वासक्त हस्तद्वयाहो दह दह नरसिंहासह्यवीर्याहितम्मे ॥ ६॥  
  
कटुविकट सटौघोद्घट्टनाद्भ्रष्टभूयो घनपटल विशालाकाश लब्धावकाशम् ।  
करपरिघ विमर्द प्रोद्यमं ध्यायतस्ते दह दह नरसिंहासह्यवीर्याहितम्मे ॥ ७॥  
  
हठलुठ दल घिष्टोत्कण्ठदष्टोष्ठ विद्युत् सटशठ कठिनोरः पीठभित्सुष्ठुनिष्ठाम् ।  
पठतिनुतव कण्ठाधिष्ठ घोरान्त्रमाला दह दह नरसिंहासह्यवीर्याहितम्मे ॥ ८॥  
  
हृत बहुमिहि राभासह्यसंहाररंहो हुतवह बहुहेति ह्रेपिकानन्त हेति ।  
अहित विहित मोहं संवहन् सैंहमास्यम् दह दह नरसिंहासह्यवीर्याहितम्मे ॥ ९॥  
  
गुरुगुरुगिरिराजत्कन्दरान्तर्गतेव दिनमणि मणिशृङ्गे वन्तवह्निप्रदीप्ते ।  
दधदति कटुदंष्प्रे भीषणोज्जिह्व वक्त्रे दह दह नरसिंहासह्यवीर्याहितम्मे ॥ १०॥  
  
अधरित विबुधाब्धि ध्यानधैर्यं विदीध्य द्विविध विबुधधी श्रद्धापितेन्द्रारिनाशम् ।  
विदधदति कटाहोद्घट्टनेद्धाट्टहासं दह दह नरसिंहासह्यवीर्याहितम्मे ॥ ११॥  
  
त्रिभुवन तृणमात्र त्राण तृष्णन्तु नेत्र त्रयमति लघितार्चिर्विष्ट पाविष्टपादम् ।  
नवतर रवि ताम्रं धारयन् रूक्षवीक्षं दह दह नरसिंहासह्यवीर्याहितम्मे ॥ १२॥  
  
भ्रमद भिभव भूभृद्भूरिभूभारसद्भिद् भिदनभिनव विदभ्रू विभ्र मादभ्र शुभ्र ।  
ऋभुभव भय भेत्तर्भासि भो भो विभाभिर्दह दह नरसिंहासह्यवीर्याहितम्मे ॥ १३॥  
  
श्रवण खचित चञ्चत्कुण्ड लोच्चण्डगण्ड भ्रुकुटि कटुललाट श्रेष्ठनासारुणोष्ठ ।  
वरद सुरद राजत्केसरोत्सारि तारे दह दह नरसिंहासह्यवीर्याहितम्मे ॥ १४॥  
  
प्रविकच कचराजद्रत्न कोटीरशालिन् गलगत गलदुस्रोदार रत्नाङ्गदाढ्य ।  
कनक कटक काञ्ची शिञ्जिनी मुद्रिकावन् दह दह नरसिंहासह्यवीर्याहितम्मे ॥ १५॥  
  
अरिदरमसि खेटौ बाणचापे गदां सन्मुसलमपि दधानः पाशवर्याङ्कुशौ च ।  
करयुगल धृतान्त्रस्रग्विभिन्नारिवक्षो दह दह नरसिंहासह्यवीर्याहितम्मे ॥ १६॥  
  
चट चट चट दूरं मोहय भ्रामयारिन् कडि कडि कडि कायं ज्वारय स्फोटयस्व ।  
जहि जहि जहि वेगं शात्रवं सानुबन्धं दह दह नरसिंहासह्यवीर्याहितम्मे ॥ १७॥  
  
विधिभव विबुधेश भ्रामकाग्नि स्फुलिङ्ग प्रसवि विकट दंष्प्रोज्जिह्ववक्त्र त्रिनेत्र ।  
कल कल कलकामं पाहिमां तेसुभक्तं दह दह नरसिंहासह्यवीर्याहितम्मे ॥ १८॥  
  
कुरु कुरु करुणां तां साङ्कुरां दैत्यपूते दिश दिश विशदाम्मे शाश्वतीं देवदृष्टिम् ।  
जय जय जय मुर्तेऽनार्त जेतव्य पक्षं दह दह नरसिंहासह्यवीर्याहितम्मे ॥ १९॥  
  
स्तुतिरिहमहितघ्नी सेवितानारसिंही तनुरिवपरिशान्ता मालिनी साऽभितोऽलम् ।  
तदखिल गुरुमाग्र्य श्रीधरूपालसद्भिः सुनिय मनय कृत्यैः सद्गुणैर्नित्ययुक्ताः ॥ २०॥  
  
लिकुच तिलकसूनुः सद्धितार्थानुसारी नरहरि नुतिमेतां शत्रुसंहार हेतुम् ।  
अकृत सकल पापध्वंसिनीं यः पठेत्तां व्रजति नृहरिलोकं कामलोभाद्यसक्तः ॥ २१॥  
  
          इति कविकुलतिलक श्री त्रिविक्रमपण्डिताचार्यसुत  
          नारायणपण्डिताचार्य विरचितम् श्री नरसिंह स्तुतिः सम्पूर्णम्  
          ॥ भारतीरमणमुख्यप्राणान्तर्गत श्री कृष्णार्पणमस्तु ॥  
  
  
Encoded and proofread by  
H. P. Raghunandan hpraghu at genius.tisl.soft.net Shrisha Rao  
  
