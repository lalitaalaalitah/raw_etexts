---
Acknowledge-Permission: http://granthamandira.net Gaudiya Grantha Mandira
Author: Rupagoswami
Category: vishhnu, krishna, rUpagosvAmin, stavamAlA
Description/comments: From stavamAlA (rUpagosvAmivirachitA) Garland of Devotional
  Prayers stavamAlA
File name: govindabirudAvaliH.itx
Indexextra: (Scan, Bengali, Meaning 1, 2, Info)
Language: Sanskrit
Latest update: February 22, 2019
Location: doc_vishhnu
Send corrections to: Sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: govindabirudAvaliH
Transliterated by: Jan Brzezinski (Jagadananda Das) jankbrz at yahoo.com and Neal
  Delmonico (Nitai Das) ndelmonico at sbcglobal.net
engtitle: govindabirudAvaliH
itxtitle: govindabirudAvaliH (rUpagosvAmivirachitA)
title: गोविन्दबिरुदावलिः (रूपगोस्वामिविरचिता)

---
  
 गोविन्दबिरुदावलिः   
  
श्रीश्रीराधाकृष्णयोः कुञ्जाद् वेश्मागमनं  
स्रस्तं स्रस्तमुदञ्चयन्त्यधिशिरः श्यामं निचोलाञ्चलं  
     हस्तेन श्लथदुर्बलेन लुलिताकल्प्यं वहन्ती तनुम् ।  
मुक्तार्धामवरुध्य वेणिमलसस्पन्दे क्षिपन्ती दृशौ  
     कुञ्जात् पश्य गृहं प्रविश्य निभृतं शेते सखी राधिका ॥ १॥  
  
म्लानामुत्क्षिप्य मालां त्रुटितमणिसरः कज्जलं विभ्रदोष्ठे  
     सङ्कीर्णाङ्गो नखाङ्कैर्दिशि दिशि विकिरन् घूर्णिते नेत्रपद्मे ।  
पश्य म्लानाङ्गयष्टिः स्फुटमपरिचितो गोपगोष्ठीभिरग्रे  
     गोष्ठं गोष्ठेन्द्रसूनुः प्रविशति रजनौ ध्वंअसमासादयन्त्याम् ॥ २॥  
  
 इति श्रीश्रीराधाकृष्णयोः कुञ्जाद्वेश्मागमनं समाप्तम् ।  
  
इति श्रीरूपगोस्वामिविरचितस्तवमालायां गोविन्दबिरुदावलिः समाप्ता ।  
  
  
  
