---
Author: raghunAthajI
Category: vishhnu, krishna, puShTimArgIya, raghunAthajI
Description/comments: puShTimArgIya stotraratnAkara
File name: viThThalastotram.itx
Indexextra: (pushti margiya stotraratnAkara)
Language: Sanskrit
Latest update: February 28, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: viThThalastotram
engtitle: viThThalastotram
itxtitle: viThThalastotram (raghunAthajIkRitam)
title: विठ्ठलस्तोत्रम् (रघुनाथजीकृइतम्)

---
  
 श्रीविठ्ठलस्तोत्रम्   
  
श्रीमद्वल्लभसागरसमुदितकुन्दौघजीवदो नरः ।  
विश्वसमुद्धृतदीनो जगति श्रीविठ्ठलो जयति ॥ १॥  
  
मायावादः कुलनाशनकरणे प्रसिद्धदिननाथः ।  
अपरःकृष्णावतारो जगति श्रीविठ्ठलो जयति ॥ २॥  
  
श्रीमद्गिरिधरपदयुगसेवनपरिनिष्ठहृत्सरोजश्च ।  
वंशस्थापितमहिमा जगति श्रीविठ्ठलो जयति ॥ ३॥  
  
श्रीमद्गोकुलहिमरुचिरुचिकरलब्धैकसच्चकोरपदः ।  
परिलसदद्भुतचरितो जगति श्रीविठ्ठलो जयति ॥ ४॥  
  
शारदचन्द्रसमानःशिशिरीकृतदग्धसकललोकः ।  
विद्याजितसुरवन्द्यो जगति श्रीविठ्ठलो जयति ॥ ५॥  
  
गोवर्धनधरमिलनत्यागविधानेऽतिकातरः सुभगः ।  
प्रकटितपुष्टिजभक्तिर्जगति श्रीविठ्ठलो जयति ॥ ६॥  
  
यज्ञविधायकचेताः सकलप्रतिपक्षसिन्धुवडवाग्निः ।  
कुण्डलशोभितगल्लो जगति श्रीविठ्ठलो जयति ।  
पालितभक्तसमाजो व्रजभुवि विशदीकृतैकनवरत्नः ।  
वासितगोकुलनगरो जगति श्रीविठ्ठलो जयति ॥ ८॥  
  
नित्यं स्तोत्रवरं तद्भक्तिनियुक्तः पठन् स्वकीयाष्टकम् ।  
परमपदं लभते स च यः किल निष्ठोऽपि विठ्ठलस्येदम् ॥  
  
इति श्रीमद्देवकीनन्दनात्मजश्रीरघुनाथजीकृतं  
          श्रीविठ्ठलस्तोत्रं सम्पूर्णम् ।  
  
  
Proofread by PSA Easwaran psaeaswaran at gmail.com  
  
