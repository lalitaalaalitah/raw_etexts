---
Category: vishhnu, vishnu
File name: bhagavatstotramvAsukinIlamate.itx
Language: Sanskrit
Latest update: March 26, 2016
Location: doc_vishhnu
Proofread by: NA
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: bhagavatstotramvAsukinIlamate
Transliterated by: NA
engtitle: bhagavatstotramvAsukinIlamate
itxtitle: bhagavatstotram (vAsukikRitaM nIlamatapurANAntargatam)
title: भगवत्स्तोत्रम् (वासुकिकृइतं नीलमतपुराणान्तर्गतम्)

---
  
 भगवत्स्तोत्रं वासुकिकृत   
भक्ष्यमाणेषु नागेषु गरुडेन महात्मना ।  
वासुकिः शरणं प्रायाद्देवदेवं जनार्दनम् ॥ १॥  
  
वासुकिरुवाच ।  
नमोऽस्तु ते देववराप्रमेय नमोऽस्तु ते शार्ङ्गगदासिपाणे ।  
नमोऽस्तु ते दानवनाशनाय नमोऽस्तु ते पद्मजसंस्तुताय ॥ २॥  
  
नमोऽस्तु ते लोकहिते रताय नमोऽस्तु ते वासवनन्दनाय ।  
नमोऽस्तु ते भक्तवरप्रदाय नमोऽस्तु ते सत्पथदर्शनाय ॥ ३॥  
  
उन्निद्रनीलनलिनद्युतिचारुवर्णं सन्तप्तहाटकनिभे वसने वसानम् ।  
सद्रत्नचुम्बितकिरीटविराजमानं दामोदरं सुरगुरुं प्रणतोऽस्मि नित्यम् ॥ ४॥  
  
क्षीरोदकन्यार्पितपादपद्मं हरिं प्रपन्नोऽस्म्यनघं वरेण्यम् ।  
परं पुराणं परमं सनातनं तमादिदेवं प्रणतोऽस्मि भक्त्या ॥ ५॥  
  
फणावलीरत्नसहस्रचित्रे शेषस्य भोगे विमले शयानम् ।  
तमादिदेवं पुरुषं पुराणं नमामि भक्त्या परया रमेशम् ॥ ६॥  
  
भूमेः समुद्धारणबद्धचित्तो दैत्येन्द्रानर्घात विधानदक्षः ।  
लोकस्य सर्वस्य तु चिन्तयानः शुभाशुभं रक्ष ममाऽद्यदेव ॥ ७॥  
  
खगपतिरतिभीमचण्डवेगो मम कुलमाशु विनाशयत्यनन्त ।  
करुमुनिवरसंस्तुताद्यरक्षां पवनबलं विनिवारयस्व तार्क्ष्यम् ॥ ८॥  
  
इति नीलमते वासुकिकृत भगवत्स्तोत्रम् ॥  
  
  
  
From Nilamata Purana verses 97-104  
NA  
  
  
