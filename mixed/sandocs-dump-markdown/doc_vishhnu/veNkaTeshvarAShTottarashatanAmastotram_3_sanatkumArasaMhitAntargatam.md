---
Category: vishhnu, venkateshwara, vishnu
Description-comments: Vishnustutimanjari 1
File name: venkatesha3.itx
Language: Sanskrit
Latest update: May 3, 2008
Location: doc_vishhnu
Proofread by: N.Balasubramanian bbalu at satyam.net.in
Send corrections to: Sanskrit@cheerful.com
Site access: https://sanskritdocuments.org
SubDeity: venkateshwara
Subject: philosophy/hinduism/religion
Sublocation: vishhnu
Text title: veNkaTeshvarAShTottarashatanAmastotram
Transliterated by: N.Balasubramanian bbalu at satyam.net.in
engtitle: veNkaTeshvarAShTottarashatanAmastotram 3
itxtitle: veNkaTeshvarAShTottarashatanAmastotram 3 (sanatkumArasaMhitAntargatam)
title: वेण्कटेश्वराष्टोत्तरशतनामस्तोत्रम् ३ (सनत्कुमारसंहितान्तर्गतम्)

---
  
 श्रीवेङ्कटेश्वराष्टोत्तरशतनामस्तोत्रम् ३   
  
                 ॥ श्रीः ॥  
  
 ॥ सिद्धाः ऊचुः॥  
  
भगवन् वेङ्कटेशस्य नाम्नामष्टोत्तरं शतम् ।  
अनुब्रूहि दयासिन्धो क्षिप्रसिद्धिप्रदं नृणाम् ॥ १॥  
  
 ॥ नारद उवाच॥  
  
सावधानेन मनसा शृन्वन्तु तदिदं शुभम् ।  
जप्तं वैखानसैः पूर्वं सर्वसौभाग्यवर्धनम् ॥ २॥  
  
ओङ्कारपरमार्थश्च नरनारायणात्मकः ।  
मोक्षलक्ष्मीप्राणकान्तो वेङ्कटाचलनायकः ॥ ३॥  
  
करुणापूर्णहृदयः टेङ्कारजपसौख्यदः ।  
शास्त्रप्रमाणगम्यश्च यमाद्यष्टाङ्गगोचरः ॥ ४॥  
  
भक्तलोकैकवरदो वरेण्यो भयनाशनः ।  
यजमानस्वरूपश्च हस्तन्यस्तसुदर्शनः ॥ ५॥  
  
रमावतारमङ्गेशो णाकारजपसुप्रियः ।  
यज्ञेशो गतिदाता च जगतीवल्लभो वरः ॥ ६॥  
  
रक्षस्सन्दोहसंहर्त्रा वर्चस्वी रघुपुङ्गवः ।  
दानधर्मपरो याजी घनश्यामलविग्रः ॥ ७॥  
  
हरादिसर्वदेवेड्यो रामो यदुकुलाग्रणीः ।  
श्रीनिवासो महात्मा च तेजस्वी तत्त्वसन्निधिः ॥ ८॥  
  
त्वमर्थलक्ष्यरूपश्च रूपवान् पावनो यशः ।  
सर्वेशो कमलाकान्तो लक्ष्मीसल्लापसम्मुखः ॥ ९॥  
  
चतुर्मुखप्रतिष्टाता राजराजवरप्रदः ।  
चतुर्वेदशिरोरत्नं रमणो नित्यवैभवः ॥ १०॥  
  
दासवर्गपरित्राता नारदादिमुनिस्तुतः ।  
यादवाचलवासी च खिद्यद्भक्तार्तिभञ्जनः ॥ ११॥  
  
लक्ष्मीप्रसादको विष्णुः देवेशो रम्यविग्रः ।  
माधवो लोकनाथश्च लालिताखिलसेवकः ॥ १२॥  
  
यक्षगन्धर्ववरदः कुमारो मातृकार्चितः ।  
रटद्पालकपोषी च शेषशैलकृतस्थलः ॥ १३॥  
  
षाड्गुण्यपरिपूर्णश्च द्वैतदोषनिवारणः ।  
तिर्यग्जन्त्वर्चिताङ्घ्रिश्च नेत्रानन्दोत्सवः ॥ १४॥  
  
द्वादशोत्तमलीलश्च दरिद्रजनरक्षकः ।  
शत्रुकृत्यादिभीतिघ्नो भुजङ्गशयनप्रियः ॥ १५॥  
  
जाग्रद्रहस्यावासश्च यः शिष्टपरिपालकः ।  
वरेण्यः पूर्णबोधश्च जन्मसंसारभेषजम् ॥ १६॥  
  
कार्तिकेयवपुर्धारी यतिशेखरभावितः ।  
नरकादिभयध्वंसी रथोत्सवकलाधरः ॥ १७॥  
  
लोकार्चामुख्यमूर्तिश्च केशवाद्यवतारवान् ।  
शास्त्रश्रुतानन्तलीलो यमशिक्षानिबर्हणः ॥ १८॥  
  
मानसंरक्षणपरः इरिणाङ्कुरधान्यदः ।  
नेत्रहीनाक्षिदायी च मतिहीनमतिप्रदः ॥ १९॥  
  
हिरण्यदानग्राही च मोहजालनिकृन्तनः ।  
दधिलाजाक्षतार्च्यश्च यातुधानविनाशनः ॥ २०॥  
  
यजुर्वेदशिखागम्यो वेङ्कटो दक्षिणास्थितः ।  
सारपुष्करणीतीरे रात्रौदेवगणार्चितः ॥ २१॥  
  
यत्नवत्फलधाता श्रीञ्जपाद्धनवृद्धिकृत् ।  
क्लीङ्कारजापी काम्यार्थप्रदानदयान्तरः ॥ २२॥  
  
स्वसर्वसिद्धिसन्धाता नमस्कर्तुरभीष्टदः ।  
मोहिताखिललोकश्च नानारूपव्यवस्थितः ॥ २३॥  
  
राजीवलोचनो यज्ञवराहो गणवेङ्कटः ।  
तेजोराशीक्षणस्स्वामी हार्दाविद्यादिवारणः ॥ २४॥  
  
इति श्रीवेङ्कटेशस्य नाम्नामष्टोत्तरं शतम् ।  
प्रातःप्रातस्समुत्ताय यः पटेद्भक्तिमान्नरः ॥ २५॥  
  
सर्वेष्टार्थानवाप्नोति वेङ्कतेशप्रसादतः ॥ २६॥  
  
॥ इति श्रीसनत्कुमारसंहितान्तर्गतं  
श्रीवेङ्कटेशाष्टोत्तरशतनामस्तोत्रं सम्पूर्णम्॥  
  
  
Encoded and proofread by  
N. Balasubramanian bbalu at satyamMet.in  
  
