---
Category: vishhnu, aShTottarashatanAma
File name: lakShmInArAyaNAShTottarashatanAmastotram.itx
Language: Sanskrit
Latest update: December 24, 2018
Location: doc_vishhnu
Proofread by: Karthik Raman karthik.raman at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: Lakshminarayana Ashtottarashata Nama Stotram
Transliterated by: Karthik Raman karthik.raman at gmail.com
engtitle: lakShmInArAyaNAShTottarashatanAmastotram
itxtitle: lakShmInArAyaNAShTottarashatanAmastotram
title: लक्ष्मीनारायणाष्टोत्तरशतनामस्तोत्रम्

---
  
 श्रीलक्ष्मीनारायणाष्टोत्तरशतनामस्तोत्रम्   
श्रीर्विष्णुः कमला शार्ङ्गी लक्ष्मीर्वैकुण्ठनायकः ।  
पद्मालया चतुर्बाहुः क्षीराब्धितनयाऽच्युतः ॥ १॥  
  
इन्दिरा पुण्डरीकाक्षा रमा गरुडवाहनः ।  
भार्गवी शेषपर्यङ्को विशालाक्षी जनार्दनः ॥ २॥  
  
स्वर्णाङ्गी वरदो देवी हरिरिन्दुमुखी प्रभुः ।  
सुन्दरी नरकध्वंसी लोकमाता मुरान्तकः ॥ ३॥  
  
भक्तप्रिया दानवारिः अम्बिका मधुसूदनः ।  
वैष्णवी देवकीपुत्रो रुक्मिणी केशिमर्दनः ॥ ४॥  
  
वरलक्ष्मी जगन्नाथः कीरवाणी हलायुधः ।  
नित्या सत्यव्रतो गौरी शौरिः कान्ता सुरेश्वरः ॥ ५॥  
  
नारायणी हृषीकेशः पद्महस्ता त्रिविक्रमः ।  
माधवी पद्मनाभश्च स्वर्णवर्णा निरीश्वरः ॥ ६॥  
  
सती पीताम्बरः शान्ता वनमाली क्षमाऽनघः ।  
जयप्रदा बलिध्वंसी वसुधा पुरुषोत्तमः ॥ ७॥  
  
राज्यप्रदाऽखिलाधारो माया कंसविदारणः ।  
महेश्वरी महादेवो परमा पुण्यविग्रहः ॥ ८॥  
  
रमा मुकुन्दः सुमुखी मुचुकुन्दवरप्रदः ।  
वेदवेद्याऽब्धि-जामाता सुरूपाऽर्केन्दुलोचनः ॥ ९॥  
  
पुण्याङ्गना पुण्यपादो पावनी पुण्यकीर्तनः ।  
विश्वप्रिया विश्वनाथो वाग्रूपी वासवानुजः ॥ १०॥  
  
सरस्वती स्वर्णगर्भो गायत्री गोपिकाप्रियः ।  
यज्ञरूपा यज्ञभोक्ता भक्ताभीष्टप्रदा गुरुः ॥ ११॥  
  
स्तोत्रक्रिया स्तोत्रकारः सुकुमारी सवर्णकः ।  
मानिनी मन्दरधरो सावित्री जन्मवर्जितः ॥ १२॥  
  
मन्त्रगोप्त्री महेष्वासो योगिनी योगवल्लभः ।  
जयप्रदा जयकरः रक्षित्री सर्वरक्षकः ॥ १३॥  
  
अष्टोत्तरशतं नाम्नां लक्ष्म्या नारायणस्य च ।  
यः पठेत् प्रातरुत्थाय सर्वदा विजयी भवेत् ॥ १४॥  
  
इति श्री लक्ष्मीनारायणाष्टोत्तरशतनामस्तोत्रं सम्पूर्णम् ।  
  
  
Encoded and proofread by Karthik Raman karthik.raman at gmail.com  
  
