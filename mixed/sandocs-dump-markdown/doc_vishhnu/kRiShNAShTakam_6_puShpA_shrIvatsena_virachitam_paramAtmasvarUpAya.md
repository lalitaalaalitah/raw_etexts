---
Author: Pushpa Srivatsan
Category: vishhnu, puShpAshrIvatsan, krishna, aShTaka, vishnu
File name: kRiShNAShTakam.itx
Indexextra: (Stotra Pushapavali)
Language: Sanskrit
Latest update: December 28, 2017
Location: doc_vishhnu
Proofread by: N V Vathsan nvvathsan at gmail.com
Send corrections to: Sanskrit@cheerful.com
Site access: https://sanskritdocuments.org
Source: Stotra Pushapavali
SubDeity: krishna
Subject: philosophy/hinduism/religion
Sublocation: vishhnu
Text title: kRiShNAShTakam 6
Texttype: svara
Transliterated by: N V Vathsan nvvathsan at gmail.com
engtitle: kRiShNAShTakam 6
itxtitle: kRiShNAShTakam 6 (puShpA shrIvatsena virachitam paramAtmasvarUpAya)
title: कृइष्णाष्टकम् ६ (पुष्पा श्रीवत्सेन विरचितम् परमात्मस्वरूपाय)

---
  
 श्रीकृष्णाष्टकम्   
                 ॐ  
           श्रीरामजयम् ।  
ॐ सद्गुरुश्रीत्यागराजस्वामिने नमो नमः ।  
  
ॐ गीताचार्याय विद्महे । भक्तमित्राय धीमहि ।  
तन्नः कृष्णः प्रचोदयात् ॥  
  
परमात्मस्वरूपाय नारायणाय विष्णवे ।  
परिपूर्णावताराय श्रीकृष्णाय नमो नमः ॥ १॥  
  
देवकीप्रियपुत्राय यशोदालालिताय च ।  
वासुदेवाय देवाय नन्दनन्दाय ते नमः ॥ २॥  
  
गोपिकानन्दलीलाय नवनीतप्रियाय च ।  
वेणुगानाभिलोलाय राधाकृष्णाय ते नमः ॥ ३॥  
  
गोविन्दाय मुकुन्दाय कंसादिरिपुदारिणे ।  
मातापितृसुनन्दाय द्वारकापतये नमः ॥ ४॥  
  
रुक्मिणीप्रियनाथाय रुग्मपीताम्बराय च ।  
सत्यभामासमेताय सत्कामाय नमो नमः ॥ ५॥  
  
पाण्डवप्रियमित्राय पाञ्चालीमानरक्षिणे ।  
पार्थानुग्रहकाराय पार्थसारथये नमः ॥ ६॥  
  
गीतोपदेशबोधाय विश्वरूपप्रकाशिने ।  
वेदान्तसारसत्याय वेदनादाय ते नमः ॥ ७॥  
  
सदासक्तसुरक्षाय सदामानसवासिने ।  
सदात्मानन्दपूर्णाय श्रीकृष्णाय नमो नमः ॥ ८॥  
  
त्यागब्रह्मसुगीताय गीतपुष्पार्चिताय च ।  
मनोवाक्कायपूर्णाय श्रीकृष्णाय सुमङ्गलम् ॥ ९॥  
  
कृष्णाष्टकमिदं पुण्यं कृष्णप्रेर्यं शुभप्रदम् ।  
पुष्पार्चनसुपद्यं च श्रीकृष्णसुकृपावहम् ॥ १०॥  
  
इति सद्गुरुश्रीत्यागराजस्वामिनः शिष्यया भक्तया पुष्पया कृतं  
श्रीकृष्णाष्टकं गुरौ समर्पितम् ।  
ॐ शुभमस्तु ।  
  
  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
