---
Category: vishhnu, kavacha
File name: vaiShNavakavachastotramgaruDapurANa.itx
Indexextra: (Garudapurana)
Language: Sanskrit
Latest update: January 13, 2018
Location: doc_vishhnu
Proofread by: NA
Send corrections to: Sanskrit@cheerful.com
Site access: https://sanskritdocuments.org
Source: Garudapurana purvArdha adhyAya 194
Subject: philosophy/hinduism/religion
Sublocation: vishhnu
Text title: roganashana or sarva vyAdhi hara vaiShNava kavacha stotram from garuDapurANa
Texttype: stotra
engtitle: Vaishnava kavacha stotram from Garudapurana
itxtitle: vaiShNavakavachastotram roganAshanam athavA sarvavyAdhiharam (garuDapurANAntargatam)
title: वैष्णवकवचस्तोत्रम् रोगनाशनम् अथवा सर्वव्याधिहरम् (गरुडपुराणान्तर्गतम्)

---
  
 सर्वव्याधिहर अथवा रोगनाशनवैष्णवकवचम्   
हरिरुवाच ।  
सर्वव्याधिहरं वक्ष्ये वैष्णवं कवचं शुभम् ।  
येन रक्षा कृता शम्भोर्दैत्यान्क्षपयतः पुरा ॥ १॥ शम्भोर्नात्र कार्या विचारणा  
  
प्रणम्य देवमीशानमजं नित्यमनामयम् ।  
देवं सर्वेश्वरं विष्णुं सर्वव्यापिनमव्ययम् ॥ २॥  
  
बध्नाम्यहं प्रतिसरं नमस्कृत्य जनार्दनम् । प्रतीकारं  
अमोघाप्रतिमं सर्वं सर्वदुःखनिवारणम् ॥ ३॥  
  
विष्णुर्मामग्रतः पातु कृष्णो रक्षतु पृष्ठतः ।  
हरिर्मे रक्षतु शिरो हृदयञ्च जनार्दनः ॥ ४॥  
  
मनो मम हृषीकेशो जिह्वां रक्षतु केशवः ।  
प्रातु नेत्रे वासुदेवः श्रोत्रे सङ्कर्षणो विभुः ॥ ५॥  
  
प्रद्युम्नः पातु मे घ्राणमनिरुद्धस्तु चर्म च ।  
वनमाली गलस्यान्तं श्रीवत्सो रक्षतामधः ॥ ६॥  
  
पार्श्वं रक्षतु मे चक्रं वामं दैत्यनिवारणम् ।  
दक्षिणन्तु गदादेवी सर्वासुरनिवारिणी ॥ ७॥  
  
उदरं मुसलं पातु पृष्ठं मे पातु लाङ्गलम् ।  
ऊर्ध्वं रक्षतु मे शार्ङ्गं जङ्घे रक्षतु नन्दकः ॥ ८॥  
  
पार्ष्णी रक्षतु शङ्खश्च पद्मं मे चरणावुभौ ।  
सर्वकार्यार्थसिद्ध्यर्थं पातु मां गरुडः सदा ॥ ९॥  
  
वराहो रक्षतु जले विषमेषु च वामनः ।  
अटव्यां नारसिंहश्च सर्वतः पातु केशवः ॥ १०॥  
  
हिरण्यगर्भो भगवान्हिरण्यं मे प्रयच्छतु ।  
साङ्ख्याचार्यस्तु कपिलो धातुसाम्यं करोतु मे ॥ ११॥  
  
श्वेतद्वीपनिवासी च श्वेतद्वीपं नयत्वजः ।  
सर्वान्सूदयतां शत्रून्मधुकैटभमर्दनः ॥ १२॥ सूदनः  
  
सदाकर्षतु विष्णुश्च किल्बिषं मम विग्रहात् ।  
हंसो मत्स्यस्तथा कूर्मः पातु मां सर्वतो दिशम् ॥ १३॥  
  
त्रिविक्रमस्तु मे देवः सर्वपापानि कृन्ततु । सर्वपापान्निगृह्णतु  
तथा नारायणो देवो बुद्धिं पालयतां मम ॥ १४॥  
  
शेषो मे निर्मलं ज्ञानं करोत्वज्ञाननाशनम् ।  
वडवामुखो नाशयतां कल्मषं यत्कृतं मया ॥ १५॥  
  
पद्भ्यां ददातु परमं सुखं मूर्ध्नि मम प्रभुः ।  
दत्तात्रेयः प्रकुरुतां सपुत्रपशुबान्धवम् ॥ १६॥ दत्तात्रेयः कलयतु  
सर्वानरीन्नाशयतु रामः परशुना मम ।  
रक्षोघ्नस्तु दशरथिः पातु नित्यं महाभुजः ॥ १७॥  
  
शत्रून्हलेन मे हन्याद्रमो यादवनन्दनः ।  
प्रलम्बकेशिचाणूरपूतनाकंसनाशनः ।  
कृष्णस्य यो बालभावः स मे कामान्प्रयच्छतु ॥ १८॥  
  
अन्धकारतमोघोरं पुरुषं कृष्णपिङ्गलम् ।  
पश्यामि भयसन्त्रस्तः पाशहस्तमिवान्तकम् ॥ १९॥  
  
ततोऽहं पुण्डरीकाक्षमच्युतं शरणं गतः ।  
धन्योऽहं निर्भयो नित्यं यस्य मे भगवान्हरिः ॥ २०॥  
  
ध्यात्वा नारायणं देवं सर्वोपद्रवनाशनम् ।  
वैष्णवं कवचं बद्ध्वा विचरामि महीतले ॥ २१॥  
  
अप्रधृष्योऽस्मि भूतानां सर्वदेवमयो ह्यहम् ।  
स्मरणाद्देवदेवस्य विष्णोरमिततेजसः ॥ २२॥  
  
सिद्धिर्भवतु मे नित्यं यथा मन्त्रमुदाहृतम् ।  
यो मां पश्यति चक्षुर्भ्यां यञ्चः पश्यामि चक्षुषा ।  
सर्वेषां पापदुष्टानां विष्णुर्बध्नातु चक्षुषी ॥ २३॥  
  
वासुदेवस्य यच्चक्रं तस्य चक्रस्य ये त्वराः ।  
ते हि छिन्दन्तु पापान्मे मम हिंसन्तु हिंसकान् ॥ २४॥ पापानि  
  
राक्षसेषु पिशाचेषु कान्तारेष्वटवीषु च ।  
विवादे राजमार्गेषु द्यूतेषु कलहेषु च ॥ २५॥  
  
नदीसन्तारणे घोरे सम्प्राप्ते प्राणसंशये ।  
अग्निचौरनिपातेषु सर्वग्रहनिवारणे ॥ २६॥  
  
विद्युत्सर्पविषोद्वेगे रोगे वै विघ्नसङ्कटे ।  
जप्यमेतज्जपेन्नित्यं शरीरे भयमागते ॥ २७॥  
  
अयं भगवतो मन्त्रो मन्त्राणां परमो महान् ।  
विख्यातं कवचं गुह्यं सर्पपापप्रणाशनम् ।  
स्वमायाकृतिनिर्माणं कल्पान्तगहनं महत् ॥ २८॥  
  
ॐ अनाद्यन्त जगद्बीज पद्मनाभ नमोऽस्तु ते ।  
ॐ कालाय स्वाहा । ॐ कालपुरुषाय स्वाहा । ॐ कृष्णाय स्वाहा ।  
ॐ कृष्णरूपाय स्वाहा । ॐ चण्डाय स्वाहा । ॐ चण्डरूपाय स्वाहा ।  
ॐ प्रचण्डाय स्वाहा । ॐ प्रचण्डरूपाय स्वाहा । ॐ सर्वाय स्वाहा ।  
ॐ सर्वरूपाय स्वाहा । ॐ नमो भुवनेशाय त्रिलोकधात्रे इह विटि  
सिविटि सिविटि स्वाहा । ॐ नमः अयोखेतये ये ये सञ्ज्ञापय  var  सञ्ज्ञायापात्र  
दैत्यदानवयक्षराक्षसभूतपिशाचकूष्माण्डान्तापस्मारकच्छर्दनदुर्धराणा-  
मेकाहिकद्व्याहिकत्र्याहिकचातुर्थिक मौहूर्तिकदिनज्वररात्रिज्वरसन्ध्याज्वरसर्वज्वरादीनां  
लूताकीटकण्टकपूतनाभुजङ्गस्थावरजङ्गमविषादीनामिदं शरीरं  
मम पथ्यं त्वं कुरु स्फुट स्फुट स्फुट प्रकोट लफट  
विकटदंष्ट्रः पूर्वतो रक्षतु ।  
ॐ है है है है दिनकर्सहस्रकालसमाहतो जय पश्चिमतो रक्ष ।  
ॐ निवि निवि प्रदीप्तज्वलनज्वालाकार महाकपिल उत्तरतो रक्ष ।  
ॐ विलि विलि मिलि मिलि गरुडि गरुडि गौरीगान्धारीविषमोहविषमविषमां  
महोहयतु स्वाहा दक्षिणतो रक्ष ।  
मां पश्य सर्वभूतभयोपद्रवेभ्यो रक्ष रक्ष जय जय  
विजय तेन हीयते रिपुत्रासाहङ्कृतवाद्यतोभय रुदय वोभयोऽभयं  
दिशतु च्युतः तदुदरमखिलं विशन्तु  
युगपरिवर्तसहस्रसङ्ख्येयोऽस्तमलमिव प्रविशन्ति रश्मयः ।  
वासुदेवसङ्कर्षणप्रद्युम्नश्चानिरुद्धकः ।  
सर्वज्वरान्मम घ्नन्तु विष्णुर्नारायणो हरिः ॥ २९॥  
  
इति श्रीगारुडे महापुराणे पूर्वखण्डे प्रथमांशाख्ये आचारकाण्डे  
वैष्णवकवचकथनं नाम चतुर्नवत्युत्तरशततमोऽध्यायः ॥  
  
  
  
Garudapurana pUrvArdha adhyAya 194  
  
Proofread NA.  
  
