---
Author: Raghunathaji raghunAthajI
Category: vishhnu, krishna, puShTimArgIya, raghunAthajI
Description/comments: puShTimArgIya stotraratnAkara
File name: gopAlastavaH2.itx
Indexextra: (pushti margiya stotraratnAkara)
Language: Sanskrit
Latest update: February 28, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: gopAlastavaH 2
engtitle: gopAlastavaH 2
itxtitle: gopAlastavaH 2 (raghunAthajIkRitaH)
title: गोपालस्तवः २ (रघुनाथजीकृइतः)

---
  
 श्रीगोपालस्तवः २   
  
धिक्कुलं धिक्कुटुम्बं च धिग्गृहं धिसुतं च धिक् ।  
आत्मानं धिक् शरीरं च श्रीगोपालपराङ्मुखम् ॥ १॥  
  
धिक्सम्पदं च पाण्डित्यं महत्त्वं धिग्यशश्च धिक् ।  
धिक्कर्म धिक् फलं चैव श्रीगोपालपराङ्मुखम् ॥ २॥  
  
धिग्भोगं भोगिवर्गं धिक् धिक्कामं कामिनं च धिक् ।  
धिग्यज्ञं धिक्कलत्रं च श्रीगोपालपराङ्मुखम् ॥ ३॥  
  
धिग्धर्मं धिक्सुखं चैव धिक्स्वान्तं धिक्च जीवनम् ।  
धिग्वचो धिक् श्रमं चैव श्रीगोपालपराङ्मुखम् ॥ ४॥  
  
धिङ्मातरं च पितरं धिक् शिष्यं धिग्बलं च धिक्-।  
भोक्तारं भरणं धिक् च श्रीगोपालपराङ्मुखम् ॥ ५॥  
  
धिक् पालकं च राजानं धिग्दातारं धिगिन्द्रियम् ।  
धिक् प्रेम धिग्विलासं च श्रीगोपालपराङ्मुखम् ॥ ६॥  
  
धिङ्नाट्यं धिक्तपः पुण्यं धिग्लाभं धिग्व्ययं च धिक् ।  
धिक् स्थलं धिक् प्रियं चैव श्रीगोपालपराङ्मुखम् ॥ ७॥  
  
धिक्कालं धिक्प्रियं चैव धिग्व्रतं भ्रातरं च धिक् ।  
धिक् सत्यं धिङ्मनुष्यत्वं श्रीगोपालपराङ्मुखम् ॥ ८॥  
  
यः पठेच्छुद्धधीर्भूत्वा गोपालस्तवमद्भुतम् ।  
भक्त्या विचार्यापापो यः स याति ब्रह्मसन्निधिम् ॥  
  
इति श्रीरघुनाथजीकृतो गोपालस्तवः समाप्तः ।  
  
  
Proofread by PSA Easwaran psaeaswaran at gmail.com  
  
