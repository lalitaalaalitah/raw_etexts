---
Author: paNDita shrI bellaMkoNDa rAmarAya kavIndra
Category: aShTottarashatanAma, vishhnu, dashAvatAra, paNDita-bellaMkoNDa-rAmarAya-kavIndra,
  vishnu
File name: bavarNAdibuddha108nAmastotram.itx
Language: Sanskrit
Latest update: January 24, 2016
Location: doc_vishhnu
Proofread by: Malleswara Rao Yellapragada malleswararaoy at yahoo.com
Send corrections to: sanskrit@cheerful.com
Site access: https://sanskritdocuments.org
Source: shrI dashAvatArAShTottara shatanAmAvaliH savyAkhyA
SubDeity: dashAvatAra
Subject: philosophy/hinduism/religion
Sublocation: vishhnu
Text title: bavarNAdi buddhAShTottarashatanAmastotram
Transliterated by: Malleswara Rao Yellapragada malleswararaoy at yahoo.com
engtitle: bavarNAdi buddhAShTottarashatanAmastotram
itxtitle: dashAvatAra bavarNAdi buddhAShTottarashatanAmastotram
title: दशावतार बवर्णादि बुद्धाष्टोत्तरशतनामस्तोत्रम्

---
  
 बवर्णादि श्रीबुद्धाष्टोत्तरशतनामस्तोत्रम्   
श्री हयग्रीवाय नमः ।  
हरिः ॐ  
  
बुद्धो बुधजनानन्दी बुद्धिमान् बुद्धिचोदनः ।  
बुद्धप्रियो बुद्धषट्को बोधिताद्वैतसंहितः ॥ १॥  
  
बुद्धिदूरो बोधरूपो बुद्धसर्वो बुधान्तरः ।  
बुद्धिकृत्बुद्धिविद्बुद्धिर्बुद्धिभिद्बुद्धिसत्बुधः ॥ २॥  
  
बुद्ध्यालयो बुद्धिलयो बुद्धिगम्यो बुधेश्वरः ।  
बुद्ध्यकामो बुद्धवपुर्बुद्धिभोक्ता बुधावनः ॥ ३॥  
  
बुद्धिप्रतिगतानन्दो बुद्धिमुद्बुद्धिभासकः ।  
बुद्धिप्रियो बुद्ध्यवश्यो बुद्धिशोधी बुधाशयः ॥ ४॥  
  
बुद्धीश्वरो बुद्धिसखो बुद्धिदो बुद्धिबान्धवः ।  
बुद्धिनिर्मितभूतौघो बुद्धिसाक्षी बुधोत्तमः ॥ ५॥  
  
बहुरूपो बहुगुणो बहुमायो बहुक्रियः ।  
बहुभोगो बहुमतो बहुनामा बहुप्रदः ॥ ६॥  
  
बुधेतरवराचार्यो बहुभद्रो बहुप्रधः ।  
बृन्दारकावनो ब्रह्म ब्रह्मदूषणकैतवः ॥ ७॥  
  
बह्वैश्वर्यो बहुबलो बहुवीर्यो बहुप्रभः ।  
बहुवैराग्यभरितो बहुश्री बहुधर्मवित् ॥ ८॥  
  
बहुलोकजयी बन्धमोचको बाधितस्मरः ।  
बृहस्पतिगुरुर्ब्रह्मस्तुतो ब्रह्मादिनायकः ॥ ९॥  
  
ब्रह्माण्डनायको ब्रध्नभास्वरो ब्रह्मतत्परः ।  
बलभद्रसखो बद्धसुभद्रो बहुजीवनः ॥ १०॥  
  
बहुभुग्बहिरन्तस्थो बहिरिन्द्रियदुर्गमः ।  
बलाहकाभो बाधाच्छिद्बिसपुष्पाभलोचनः ॥ ११॥  
  
बृहद्वक्षा बृहत्क्रीडो बृहद्रामो बृहत्प्रियः ।  
बृहत्तृप्तो ब्रह्मरथो ब्रह्मविद्ब्रह्मपारकृत् ॥ १२॥  
  
बाधितद्वैतविषयो बहुवर्णविभागहृत् ।  
बृहज्जगद्भेददूषी बह्वाश्चर्यरसोदधिः ॥ १३॥  
  
बृहत्क्षमो बहुकृपो बहुशीलो बलिप्रियः ।  
बाधिताशिष्टनिकरो बाधातीतो बहूदयः ॥ १४॥  
  
बाधितान्तश्शत्रुजालो बद्धचित्तहयोत्तमः ।  
बहुधर्मप्रवचनो बहुमन्तव्यभाषितः ॥ १५॥  
  
बर्हिर्मुखशरण्यं ब्रह्मण्यो ब्राह्मणप्रियः ।  
ब्रह्मस्तुतो ब्रह्मबन्धुर्ब्रह्मसूर्ब्रह्मशोऽवतु ॥ १६॥  
  
॥ इति बकारादि श्री बुद्धावताराष्टोत्तरशतनामावलिः  
रियं पराभव श्रावणबहुल द्वितीयायां रामेण लिखिता  
समर्पिता च श्री हयग्रीवायदेवाय विजयतान्तराम् ॥  
  
  
Encoded and proofread by Malleswara Rao Yellapragada  
malleswararaoy at yahoo.com  
  
Source Book:    
shrI dashAvatArAShTottarashatanAmAvaliH savyAkhyA  
language: Telugu  
Composed by : paNDita shrI bellaMkoNDa rAmarAya kavIndra  
  
  
  
  
