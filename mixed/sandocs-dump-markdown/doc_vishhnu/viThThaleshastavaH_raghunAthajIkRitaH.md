---
Author: raghunAthajI
Category: vishhnu, krishna, puShTimArgIya, raghunAthajI
Description/comments: puShTimArgIya stotraratnAkara
File name: viThThaleshastavaH.itx
Indexextra: (pushti margiya stotraratnAkara)
Language: Sanskrit
Latest update: February 28, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: viThThaleshastavaH
engtitle: viThThaleshastavaH
itxtitle: viThThaleshastavaH (raghunAthajIkRitaH)
title: विठ्ठलेशस्तवः (रघुनाथजीकृइतः)

---
  
 विठ्ठलेशस्तवः   
  
न मन्त्रे न तन्त्रे न च ज्ञानसिद्धी-  
न वैकुण्ठबुद्धिस्तु वैकुण्ठलोके ।  
गतिर्विठ्ठलेशे रतिर्विठ्ठलेशे  
मतिर्विठ्ठलेशे सदा वै ममास्तु ॥ १॥  
  
पदाम्भोरुहाम्भोविभिन्नार्तितापे  
कृपादृक् स्वकैतादृशोदारशीले ।  
गतिर्विठ्ठलेशे रतिर्विठ्ठलेशे  
मतिर्विठ्ठलेशे सदा वै ममास्तु ॥ २॥  
  
न नाके वराके न राकेशयाने  
पिनाकेशलोके न वा केलिरम्ये ।  
गतिर्विठ्ठलेशे रतिर्विठ्ठलेशे  
मतिर्विठ्ठलेशे सदा वै ममास्तु ॥ ३॥  
  
यदालोकतस्तोकतोऽपि क्षणेन  
प्रमुक्तो भवेल्लोकतः शोकतोऽयम् ।  
गतिर्विठ्ठलेशे रतिर्विठ्ठलेशे  
मतिर्विठ्ठलेशे सदा वै ममास्तु ॥ ४॥  
  
स्मृतिर्वा मतिर्वा कदा वा यदा वा  
यथा वा तथा स्यात्पदार्थाः कियन्तः ।  
गतिर्विठ्ठलेशे रतिर्विठ्ठलेशे  
मतिर्विठ्ठलेशे सदा वै ममास्तु ॥ ५॥  
  
महामोहदग्धोऽपि कालाग्निदग्धो  
विदग्धा भवेत्स्नेहदृष्ट्याऽपि यस्य ।  
गतिर्विठ्ठलेशे रतिर्विदुलेशे  
मतिर्विठ्ठलेशे सदा वै ममास्तु ॥ ६॥  
  
यदङ्गीकृतं जीवमङ्गीकरोति  
त्रिभङ्गी स्वयं वेणुरङ्गी प्रभुर्यत् ।  
गतिर्विठ्ठलेशे रतिर्विठ्ठलेशे  
मतिर्विठ्ठलेशे सदा वै ममास्तु ॥ ७॥  
  
शरण्योऽतिधन्यो धरण्यां वरेण्यो  
वरीवर्ति गण्यो यदन्यो न कोऽपि ।  
गतिर्विठ्ठलेशे रतिर्विठ्ठलेशे  
मतिर्विठ्ठलेशे सदा वै ममास्तु ॥ ८॥  
  
सदानन्दरूपः सदानन्दरूपा-  
त्मनाऽऽनन्दलीलारसं यो ददाति ।  
गतिर्विठ्ठलेशे रतिर्विठ्ठलेशे  
मतिर्विठ्ठलेशे सदा वै ममास्तु ॥ ९॥  
  
न भक्तिर्न मुक्तिर्न वै सर्वशक्ति-  
र्विरक्तिर्न युक्तिस्ततो भक्तिरुक्ता ।  
गतिर्विठ्ठलेशे रतिर्विठ्ठलेशे  
मतिर्विठ्ठलेशे सदा वै ममास्तु ॥ १०॥  
  
इति श्रीरघुनाथजीकृतो विठ्ठलेशस्तवः समाप्तः ।  
  
  
Proofread by PSA Easwaran psaeaswaran at gmail.com  
  
