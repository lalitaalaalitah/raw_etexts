---
Acknowledge-Permission: Shri Tripursundari Ved Gurukulam, Sahibabad (Ghaziabad), UP
Category: vishhnu, krishna, rAmAnujasampradAya, aShTaka
File name: badrInAthAShTakam.itx
Indexextra: (stotramAlA)
Language: Sanskrit
Latest update: March 24, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: badrInAthAShTakam
engtitle: badrInAthAShTakam
itxtitle: badrInAthAShTakam
title: बद्रीनाथाष्टकम्

---
  
 श्रीबद्रीनाथाष्टकम्   
  
भू-वैकुण्ठकृतावासं देवदेवं जगत्पतिम् ।  
चतुर्वर्गप्रदातारं श्रीबद्रीशं नमाम्यहम् ॥ १॥  
  
तापत्रयहरं साक्षाच्छान्तिपुष्टिबलप्रदम् ।  
परमानन्ददातारं श्रीबद्रीशं नमाम्यहम् ॥ २॥  
  
सद्यः पापक्षयकरं सद्यः कैवल्यदायकम् ।  
लोकत्रयविधातारं श्रीबद्रीशं नमाम्यहम् ॥ ३॥  
  
भक्तवाञ्छाकल्पतरुं करुणारसविग्रहम् ।  
भवाब्धिपारकर्तारं श्रीबद्रीशं नमाम्यहम् ॥ ४॥  
  
सर्वदेवनुतं शश्वत् सर्वतीर्थपदं विभुम् ।  
लीलयोपात्तवपुषं श्रीबद्रीशं नमाम्यहम् ॥ ५॥  
  
अनादिनिधनं कालकालं भीमयमच्युतम् ।  
सर्वाश्चर्यमयं देवं श्रीबद्रीशं नमाम्यहम् ॥ ६॥  
  
गन्धमादनकूटस्थं नरनारायणात्मकम् ।  
बदरीखण्डमध्यस्थं श्रीबद्रीशं नमाम्यहम् ॥ ७॥  
  
शत्रूदासीनमित्राणां सर्वज्ञं समदर्शिनम् ।  
ब्रह्मानन्दचिदाभासं श्रीबद्रीशं नमाम्यहम् ॥ ८॥  
  
श्रीबद्रीशाष्टकमिदं यः पठेत्प्रयतः शुचिः ।  
सर्वपापविनिमुक्तः स शान्तिं लभते पराम् ॥ ९॥  
  
इति श्रीबद्रीनाथाष्टकं सम्पूर्णम् ॥  
  
  
Proofread by PSA Easwaran psaeaswaran at gmail.com  
  
