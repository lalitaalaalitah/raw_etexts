---
Category: vishhnu, krishna, stotra, vishnu
Description-comments: brahmavaivartapurANa brahmakhaNDam adhyAya 3 shloka 24-29
File name: krishnastotrashambhuBVP.itx
Language: Sanskrit
Latest update: January 19, 2013
Location: doc_vishhnu
Proofread by: Dinesh Agarwal  dinesh.garghouse at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: shambhukRitaM shrIkRiShNastotra brahmavaivartapurANe
Texttype: stotra
Transliterated by: Dinesh Agarwal  dinesh.garghouse at gmail.com
engtitle: Krishna stotra by Shambhu from brahmavaivartapurANa
itxtitle: kRiShNastotram (shambhukRitam, brahmavaivartapurANAntargatam)
title: कृइष्णस्तोत्रम् (शम्भुकृइतम्, ब्रह्मवैवर्तपुराणान्तर्गतम्)

---
  
 श्रीकृष्णस्तोत्रं ब्रह्मवैवर्तपुराणे शम्भुकृतम्   
  
महादेव उवाच ।  
  
जयस्वरुपं जयदं जयेशं जयकारणम् ।  
प्रवरं जयदानां च वन्दे तमपराजितम् ॥ १॥  
  
विश्वं विश्वेश्वरेशं च विश्वेशं विश्वकारणम् ।  
विश्वाधारं च विश्वस्थं विश्वकारणकारणम् ॥ २॥  
  
विश्वरक्षाकारणं च विश्वघ्नं विश्वजं परम् ।  
फलबीजं फलाधारं फलं च तत्फलप्रदम् ॥ ३॥  
  
तेजःस्वरुपं तेजोदं सर्वतेजस्विनां वरम् ।  
इत्येवमुक्त्वा तं नत्वा रत्नसिंहासने वरे ।  
नारायणं च सम्भाष्य उवास स तदाज्ञया ॥ ४॥  
  
इति शम्भुकृतं स्तोत्रं यो जनः संयतः पठेत् ।  
सर्वसिद्धिर्भवेत्तस्य विजयं च पदे पदे ॥ ५॥  
  
सन्ततं वर्धते मित्रं धनमैश्वर्यमेव च ।  
शत्रुसैन्यं क्षयं याति दुःखानि दुरितानि च ॥ ६॥  
  
इति ब्रह्मावैवर्ते शम्भुकृतं श्रीकृष्णस्तोत्रम् ।  
  
  
  
  
  
brahmavaivartapurANa brahmakhaNDam adhyAya 3 shloka 24-29  
  
Encoded and proofread by Dinesh Agarwal dinesh.garghouse at gmail.com  
  
