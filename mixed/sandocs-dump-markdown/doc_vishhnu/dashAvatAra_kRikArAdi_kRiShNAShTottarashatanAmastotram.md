---
Author: paNDita shrI bellaMkoNDa rAmarAya kavIndra
Category: aShTottarashatanAma, vishhnu, dashAvatAra, paNDita-bellaMkoNDa-rAmarAya-kavIndra,
  vishnu
File name: kRikArAdikRiShNa108nAmastotram.itx
Language: Sanskrit
Latest update: January 24, 2016
Location: doc_vishhnu
Proofread by: Malleswara Rao Yellapragada malleswararaoy at yahoo.com
Send corrections to: sanskrit@cheerful.com
Site access: https://sanskritdocuments.org
Source: shrI dashAvatArAShTottara shatanAmAvaliH savyAkhyA
SubDeity: dashAvatAra
Subject: philosophy/hinduism/religion
Sublocation: vishhnu
Text title: kRikArAdi kRiShNAShTottarashatanAmastotram
Transliterated by: Malleswara Rao Yellapragada malleswararaoy at yahoo.com
engtitle: kRikArAdi kRiShNAShTottarashatanAmastotram
itxtitle: dashAvatAra kRikArAdi kRiShNAShTottarashatanAmastotram
title: दशावतार कृइकारादि कृइष्णाष्टोत्तरशतनामस्तोत्रम्

---
  
 कृकारादि श्रीकृष्णाष्टोत्तरशतनामस्तोत्रम्   
श्री हयग्रीवाय नमः ।  
हरिः ॐ  
  
कृष्णः कृती कृपाशीतः कृतज्ञः कृष्णमूर्धजः ।  
कृष्णाव्यसनसंहर्ता कृष्णाम्बुधरविग्रहः ॥ १॥  
  
कृष्णाब्जवदनः कृष्णाप्रकृत्यङ्गः कृताखिलः ।  
कृतगीतः कृष्णगीतः कृष्णगोपीजनाम्बरः ॥ २॥  
  
कृष्णस्वरः कृत्तजिष्णुगर्वः कृष्णोत्तरस्रजः ।  
कृतलोकेशसम्मोहः कृतदावाग्निपारणः ॥ ३॥  
  
कृष्टोलूखलनिर्भिन्न यमलार्जुनभूरुहः ।  
कृतगोवर्धनच्छत्रो कृताहिफणताण्डवः ॥ ४॥  
  
कृत्ताघः कृत्तभक्ताघः कृतदैवतमङ्गलः ।  
कृतान्तसदनाधीतगुरुपुत्रः कृतस्मितः ॥ ५॥  
  
कृतान्तभगिनीवारिविहारी कृतवित्प्रियः ।  
कृतगोवत्ससन्त्राणः कृतकेतरसौहृदः ॥ ६॥  
  
कृत्तभूमिभरः कृष्णबन्धुः कृष्णमहागुरुः ।  
कृष्णप्रियः कृष्णसखः कृष्णेशः कृष्णसारधिः ॥ ७॥  
  
कृतराजोत्सवः कृष्णगोपीजनमनोधनः ।  
कृष्णगोपीकटाक्षालि पूजितेन्दीवराकृतिः ॥ ८॥  
  
कृष्णप्रतापः कृष्णाप्तः कृष्णमानाभिरक्षणः ।  
कृपीटधिकृतावासः कृपीटरुहलोचनः ॥ ९॥  
  
कृशानुवदनाधीशः कृशानुहुतखाण्डवः ।  
कृत्तिवासस्स्म्ययाहर्ता कृत्तिवासोज्ज्वरार्दनः ॥ १०॥  
  
कृत्तबाणभुजाबृन्दः कृतबृन्दारकावनः ।  
कृतादियुगसंस्थाकृत्कृतसद्धर्मपालनः ॥ ११॥  
  
कृतचित्तजनप्राणः कृतकन्दर्पविग्रहः ।  
कृशोदरीबृन्दबन्दीमोचकः कृपणावनः ॥ १२॥  
  
कृत्स्नवित्कृत्स्नदुर्ञ्जेयमहिमा कृत्स्नपालकः ।  
कृत्स्नान्तरः कृत्स्नयन्ता कृत्स्नहा कृत्स्नधारयः ॥ १३॥  
  
कृत्स्नाकृतिः कृत्स्नदृष्टिः कृच्छलभ्यः कृताद्भुतः ।  
कृत्स्नप्रियः कृत्स्नहीनः कृत्स्नात्मा कृत्स्नभासकः ॥ १४॥  
  
कृत्तिकानन्तरोद्भूतः कृत्तरुक्मिकचव्रजः ।  
कृपात्तरुक्मिणीकान्तः कृतधर्मक्रियावनः ॥ १५॥  
  
कृष्णपक्षाष्टमीचन्द्र फालभागमनोहरः ।  
कृत्यसाक्षी कृत्यपतिः कृत्स्नक्रतु फलप्रदः ॥ १६॥  
  
कृष्णवर्मलसच्चक्रः कृपीटजविभूषणः ।  
कृताख्यारूपनिर्वाहः कृतार्थीकृतबाडबः ॥ १७॥  
  
कृतवन्यस्रजाभूषः कृपीटजलसत्करः ।  
कृपीटजालयावक्षाः कृतपादार्चनाम्बुजः ॥ १८॥  
  
कृतिमेतरसौन्दर्यः कृतिमाशयदुर्लभः ।  
कृततार्क्ष्यध्वजरधः कृतमोक्षाभिधेयकः ॥ १९॥  
  
कृतीकृतद्वापरकः कृतसौभाग्यभूतलः ।  
कृतलोकत्रयानन्दः कृतीकृतकलिप्रधः ॥ २०॥  
  
कृतोत्तरागर्भरक्षः कृतधी कृतलक्षणः ।  
कृतत्रिजगतीमोहः कृतदेवद्रुमाहृतिः ॥ २१॥  
  
कृत्स्नानन्दः कृत्स्नदुःखदूरः कृत्स्नविलक्षणः ।  
कृत्स्नांशः कृत्स्नजीवांशः कृत्स्नसत्तः कृतिप्रियः ॥ २२॥  
  
॥ इति श्री कृकारादि कृष्णाष्टोत्तरशतम् विश्वावसु  
श्रावणा बहुल चतुर्थी स्थिरवासरे रामेण लिखितं  
समर्पितं च श्री हयग्रीवाय ॥  
  
  
Encoded and proofread by Malleswara Rao Yellapragada  
malleswararaoy at yahoo.com  
  
Source Book:    
shrI dashAvatArAShTottarashatanAmAvaliH savyAkhyA  
language: Telugu  
Composed by : paNDita shrI bellaMkoNDa rAmarAya kavIndra  
  
  
  
  
