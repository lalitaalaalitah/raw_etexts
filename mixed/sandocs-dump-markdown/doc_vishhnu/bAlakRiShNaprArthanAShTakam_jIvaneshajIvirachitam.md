---
Author: jIvaneshajI
Category: vishhnu, krishna, puShTimArgIya, aShTaka
Description/comments: puShTimArgIya stotraratnAkara
File name: bAlakRRiShNaprArthanAShTakam.itx
Indexextra: (pushti margiya stotraratnAkara)
Language: Sanskrit
Latest update: February 28, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: bAlakRRiShNaprArthanAShTakam
engtitle: bAlakRRiShNaprArthanAShTakam
itxtitle: bAlakRiShNaprArthanAShTakam (jIvaneshajIvirachitam)
title: बालकृइष्णप्रार्थनाष्टकम् (जीवनेशजीविरचितम्)

---
  
 श्रीबालकृष्णप्रार्थनाष्टकम्   
  
श्रीमद्यशोदाङ्कविहारदक्षे  
तत्स्तन्यसक्ते निजभक्तरक्ते ।  
गोवर्धनप्रीतिकरे परेऽस्मिन्  
श्रीबालकृष्णे रतिरस्तु नित्यम् ॥ १॥  
  
श्रीनन्दराजाङ्गणरन्तरश्मि- ??  
किर्मीरिताङ्गद्युतिरम्यरम्ये ।   ??  
तत्रानिशं क्रीडनतत्परेऽस्मिन्  
श्रीबालकृष्णे रतिरस्तु नित्यम् ॥ २॥  
  
मुखामृतं प्राश्य पदामृतं किं  
वाञ्छन्ति निश्चेतुमतीव भक्ताः ।  
आस्ये पदाङ्गुष्ठधरे ममास्मिन्  
श्रीबालकृष्णे रतिरस्तु नित्यम् ॥ ३॥  
  
नानामणिव्रातविभूषणानां  
चापल्यतो मञ्चुलसिञ्जितैस्तैः ।  
स्थिताञ्जितास्ये कृतमुग्धलास्ये  
श्रीबालकृष्णे रतिरस्तु नित्यम् ॥ ४॥  
  
घोषेषु गोपङ्कयुतेषु गत्या  
प्रत्यङ्गमालिन्यविशेषहृद्ये ।  
बाल्यात्कलालापमनोहरेऽस्मिन्  
श्रीबालकृष्णे रतिरस्तु नित्यम् ॥ ५॥  
  
स्निग्धामलाकुञ्चितकुन्तलस्पृग्-  
वक्त्रेण भङ्गावृतपद्मशोभाम् ।  
जहन्ति तस्मिन् मम नन्दसूनौ  
श्रीबालकृष्णे रतिस्तु नित्यम् ॥ ६॥  
  
दन्तद्वयेनार्जितकुन्दकोशे  
द्वन्द्वोत्थशोभे नवनीरदाभे ।  
हैयङ्गवीनाङ्कलितैकहस्ते  
श्रीबालकृष्णे रतिरस्तु नित्यम् ॥ ७॥  
  
हस्तेन नेत्रादपसारितेन  
स्निग्धाञ्जनेनाक्तकपालदेशे ।  
व्रजाङ्गनास्नेहसुधासुपात्रे  
श्रीबालकृष्णे रतिरस्तु नित्यम् ॥ ८॥  
  
 इति श्रीबालकृष्णस्य वर्णनप्रार्थनाष्टकम् ।  
वर्णितं जीवनाख्येन गोकुलोत्सवसूनुना ॥  
  
इति श्रीवल्लभचरणैकतान श्रीमद्गोकुलोत्सवतनूद्भव-  
  श्रीजीवनेशविरचितं श्रीबालकृष्णशरणाष्टकं सम्पूर्णम् ।  
  
  
Proofread by PSA Easwaran psaeaswaran at gmail.com  
  
