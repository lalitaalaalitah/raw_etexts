---
Author: paNDita shrI bellaMkoNDa rAmarAya kavIndra
Category: aShTottarashatanAma, vishhnu, dashAvatAra, paNDita-bellaMkoNDa-rAmarAya-kavIndra,
  vishnu
File name: makArAdimatsya108nAmastotram.itx
Language: Sanskrit
Latest update: January 24, 2016
Location: doc_vishhnu
Proofread by: Malleswara Rao Yellapragada malleswararaoy at yahoo.com
Send corrections to: sanskrit@cheerful.com
Site access: https://sanskritdocuments.org
Source: shrI dashAvatArAShTottara shatanAmAvaliH savyAkhyA
SubDeity: dashAvatAra
Subject: philosophy/hinduism/religion
Sublocation: vishhnu
Text title: makArAdi matsyAShTottarashatanAmastotram
Transliterated by: Malleswara Rao Yellapragada malleswararaoy at yahoo.com
engtitle: makArAdi matsyAShTottarashatanAmastotram
itxtitle: dashAvatAra makArAdi matsyAShTottarashatanAmastotram
title: दशावतार मकारादि मत्स्याष्टोत्तरशतनामस्तोत्रम्

---
  
 मकारादि श्रीमत्स्याष्टोत्तरशतनामस्तोत्रम्   
श्री हयग्रीवाय नमः ।  
हरिः ॐ  
  
मत्स्यो महालयाम्भोधिसञ्चारी मनुपालकः ।  
महीनौकाप्ऱिष्टदेशो महासुरविनाशनः ॥ १॥  
  
महाम्नायगणाहर्त्रा महनीयगुणाद्भुतः ।  
मरालवाहव्यपनच्छेत्ता मथितसागरः ॥ २॥  
  
महासत्वो महायादो गणभुङ्मधुराकृतिः ।  
मदोल्लुण्ठनसङ्क्षुब्ध सिन्धुभङ्गहतोर्थ्वखः ॥ ३॥  
  
महाशयो महाधीरो महौषधिसमुद्धरः ।  
महायशा महानन्दो महातेजा महावपुः ॥ ४॥  
  
महीपङ्कवृषत्पृष्ठो महाकल्पार्णवह्रदः ।  
मित्रशुभ्रांशुवलयनेत्रो मुखमहानभाः ॥ ५॥  
  
महालक्ष्मीनेत्ररूपगर्वसर्वङ्कषाकृतिः ।  
महामायो महाभूतपालको मृत्युमारकः ॥ ६॥  
  
महाजवो महापृच्छच्छिन्नमीनादिराशिकः ।  
महातलतलो मर्त्यलोकगर्भो मरुत्पतिः ॥ ७॥  
  
मरुत्पतिस्थानपृष्टो महादेवसभाजितः ।  
महेन्द्राद्यखिलप्राणिमारणो मृदिताखिलः ॥ ८॥  
  
मनोमयो माननीयो मनस्वी मानवर्धनः ।  
मनीषिमानसाम्भोधि शायी मनुविभीषणः ॥ ९॥  
  
मृदुगर्भो मृगाङ्काभो मृग्यपादो महोदरः ।  
महाकर्तरिकापुच्छो मनोदुर्गमवैभवः ॥ १०॥  
  
मनीषी मध्यरहितो मृषाजन्मा मृतव्ययः ।  
मोघेतरोरुसङ्कल्पो मोक्षदायी महागुरुः ॥ ११॥  
  
मोहासङ्गसमुज्जृम्भत्सच्चिदानन्दविग्रहः ।  
मोहको मोहसंहर्ता मोहदूरो महोदयः ॥ १२॥  
  
मोहितोत्तारितमनुर्मोचिताश्रितकश्मलः ।  
महर्षिनिकरस्तुत्यो मनुज्ञानोपदेशकः ॥ १३॥  
  
महीनौबन्धनाहीन्द्ररज्जुबद्धैकशृङ्गकः ।  
महोवातहतोर्वीनौस्तम्भनो महिमाकरः ॥ १४॥  
  
महाम्बुधितरङ्गाप्तसैकतीभूतविग्रहागः ।  
मरालवाहनिद्रान्तसाक्षी मधुनिषूदनः ॥ १५॥  
  
महाब्धिवसनो मत्तो महामारुतवीजितः ।  
महाकाशालयो मूर्छत्तमोम्बुधिकृताप्लवः ॥ १६॥  
  
मृदिताब्जारिविभवो मुषितप्राणिचेतनः ।  
मृदुचित्तो मधुरवाङ्मृष्टकामो महेश्वरः ॥ १७॥  
  
मरालवाहस्वापान्त दत्तवेदो महाकृतिः ।  
महीश्लिष्टो महीनाथो मरुन्मालामहामणिः ॥ १८॥  
  
महीभारपरीहर्ता महाशक्तिर्महोदयः ।  
महन्महान्मग्नलोको महाशान्तिर्महन्मनाः ॥ १९॥  
  
महावेदाभिसञ्चारी महात्मा मोहितात्मभूः ।  
मन्त्रस्मृतिभ्रंशहेतुर्मन्त्रकृन्मन्त्रशेवधिः ॥ २०॥  
  
मन्त्रमन्त्रार्थ तत्त्वज्ञो मन्त्रार्थो मन्त्रदैवतम् ।  
मन्त्रोक्तकारिप्रणयी मन्त्रराशिफलप्रदः ॥ २१॥  
  
मन्त्रतात्पर्यविषयो मनोमन्त्राद्यगोचरः ।  
मन्त्रार्थवित्कृतक्षेमो रामं रक्षतु सर्वतः ॥ २२॥  
  
॥ इति मकारादि श्री मत्स्याष्टोत्तरशतनामस्तोत्रम् पराभव  
श्रावणशुद्ध पूर्णिमायां लिखिता रामेण समर्पिता च  
श्री हयग्रीव भगवच्चरणारविन्दयोर्विजयतान्तराम् ॥  
  
  
Encoded and proofread by Malleswara Rao Yellapragada  
malleswararaoy at yahoo.com  
  
Source Book:    
shrI dashAvatArAShTottarashatanAmAvaliH savyAkhyA  
language: Telugu  
Composed by : paNDita shrI bellaMkoNDa rAmarAya kavIndra  
  
