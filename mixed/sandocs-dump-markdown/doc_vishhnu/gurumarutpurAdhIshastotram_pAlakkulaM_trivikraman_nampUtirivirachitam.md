---
Author: pAlakkulaM trivikraman nampUtiri
Category: vishhnu, krishna
File name: gurumarutpurAdhIshastotram.itx
Language: Sanskrit
Latest update: December 2, 2018
Location: doc_vishhnu
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: gurumarutpurAdhIshastotram
Transliterated by: PSA Easwaran psaeaswaran at gmail.com
engtitle: gurumarutpurAdhIshastotram
itxtitle: gurumarutpurAdhIshastotram (pAlakkulaM trivikraman nampUtirivirachitam)
title: गुरुमरुत्पुराधीशस्तोत्रम् (पालक्कुलं त्रिविक्रमन् नम्पूतिरिविरचितम्)

---
  
 गुरुमरुत्पुराधीशस्तोत्रम्   
गरुडवाहनं पुण्यदर्शनं  
     वरझषाकृतिं वेदसङ्ग्रहम् ।  
प्रलयकालजीवात्मतारकं  
     गुरुमरुत्पुराधीशामाश्रये ॥ १॥  
  
प्रणवमानसं प्राणजीवनं  
     प्रकटकच्छपाकारमीश्वरम् ।  
अमृतदायकं नित्यनूतनं  
     गुरुमरुत्पुराधीशमाश्रये ॥ २॥  
  
सुकृतकल्पकं सामतोषितं  
     सकलवैष्णवाकारसूकरम् ।  
भुवनभूषणालङ्कृतं विभुं  
     गुरुमरुत्पुराधीशामाश्रये ॥ २॥  
  
वरदमीश्वरं नारसिंहकं  
     वपुषि भीकरं पुण्यपूरकम् ।  
सुरगणावृतं भक्तवत्सलं  
     गुरुमरुत्पुराधीशमाश्रये ॥ ४॥  
  
चरितविश्रुतं वामनाकृतिं  
     परमपूरुषं यागसाधकम् ।  
परपदप्रदं पापनाशकं  
     गुरुमरुत्पुराधीशामाश्रये ॥ ५॥  
  
भृगुकुलोद्भवं रामनामकं  
     सुगुणभासुरं रेणुकात्मजम् ।  
नृवरतापसं केरळाधिपं  
     गुरुमरुत्पुराधीशमाश्रये ॥ ६॥  
  
दशरथात्मजं रामभद्रकं  
     शारधनुर्धरं रावणान्तकम् ।  
पुरुषमव्ययं श्रीनिकेतनं  
     गुरुमरुत्पुराधीशमाश्रये ॥ ७॥  
  
वरहलायुधं रोहिणीसुतं  
     गिरिधराग्रजं रामदैवतम् ।  
गजगणप्रियं धीमतां वरं  
     गुरुमरुत्पुराधीशमाश्रये ॥ ८॥  
  
धृतसुदर्शनं कृष्णमच्युतं  
     विजयसारथिं गीतसारसम् ।  
पशुपगोपिकानर्तनप्रियं  
     गुरुमरुत्पुराधीशामाश्रये ॥ ९॥  
  
दशविधाकृतिं कल्किवैभवं  
     भुजगतल्पगं भूतभावनम् ।  
निखिलरोगसंहारकारकं  
     गुरुमरुत्पुराधीशमाश्रये ॥ १०॥  
  
दशककीर्तनं श्रीधरात्मकं  
     पदमनामयं ईश्वरार्पितम् ।  
परममङ्गळं भाग्यदायकं  
     गुरुमरुत्पुराधीशामाश्रये ॥ ११॥  
  
इति पालक्कुलं त्रिविक्रमन् नम्पूतिरिविरचितं  
     गुरमरुत्पुराधीशस्तोत्रं सम्पूर्णम् ।  
  
Composed by Palakkulam Thrivikraman Namputhiri  
Encoded and proofread by PSA Easwaran psaeaswaran at gmail.com  
  
