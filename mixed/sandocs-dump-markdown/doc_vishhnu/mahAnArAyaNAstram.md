---
Acknowledge-Permission: Shri Tripursundari Ved Gurukulam, Sahibabad (Ghaziabad), UP
Category: vishhnu, krishna, rAmAnujasampradAya
File name: mahAnArAyaNAstram.itx
Indexextra: (stotramAlA)
Language: Sanskrit
Latest update: March 24, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: mahAnArAyaNAstram
engtitle: mahAnArAyaNAstram
itxtitle: mahAnArAyaNAstram
title: महानारायणास्त्रम्

---
  
 महानारायणास्त्रम्   
  
रामानुजवैष्णव सम्प्रदाय के चक्राङ्कित वैष्णवों हेतु ॥  
  
पूर्णशुद्ध सात्विक तपोनिष्ठ वैष्णव ब्राह्मणों द्वारा मात्र प्रयोग ॥  
  
देविदेवि महादेवि करुणाकरपुङ्गवि ।  
कथितान्यागमोक्तानि महास्त्राणि त्वयानघे ॥ १॥  
  
गारुडं वारुणं सार्षं पार्वतं बलिदैवतम् ।  
अघोराख्यं महास्त्रञ्च तथा पाशुपतं शुभम् ॥ २॥  
  
नारायणाख्यमस्त्रं च कथय स्वानुकम्पया ।  
न कथ्यते महामातर्विमुञ्चामि तदा तनुम् ॥ ३॥  
  
देव्युवाच  
शृणु भैरव यत्नेन कथयामि तवाग्रतः ।  
कस्याग्रे न कथितं मन्त्रं नारायणात्मकम् ॥ ४॥  
  
महाभये महोत्पाते महाविघ्नेषु सङ्कटे ।  
धारणादस्त्रराजस्य भयं सर्वं निवर्तते ॥ ५॥  
  
पूर्वं यद्ब्रह्मणे प्रोक्तं विष्णुना प्रभविष्णुना ।  
सृष्टिकाले महाविघ्नपराभूताय भैरव ॥ ६॥  
  
तदहं सम्प्रवक्ष्यामि महाशत्रुनिबर्हणम् ।  
महाविघ्नोपशमनं महासङ्कटनाशनम् ॥ ७॥  
  
ॐ अस्य श्रीनारायणास्त्रमहामन्त्रस्य आदिसृष्टिकर्ता ब्रह्माऋषिः,  
जगती छन्दः, त्रिपादविभूतिनायकः श्रीमन्नारायणो देवता,  
ॐ बीजम्, ह्रीं शक्तिः, ॐ नमःकीलकम्, मम सर्वारिष्टशान्तये  
सकलाभीष्टसिद्ध्यर्थे च नारायणास्त्रमहामन्त्रपाठे विनियोगः ॥  
  
अथ ध्यानं  
ध्यायेत्सागरमध्यस्थं सहस्रादित्यतेजसम् ।  
अनन्तशक्तिसंयुक्तं नारायणमनामयम् ॥ ८॥  
  
ॐ ऐं ह्रीं श्रीं नमो भगवते नारायण सकल जगदुत्पत्ति-  
स्थिति लयकारणाय अमिततेजसे अतुलबलपराक्रमाय  
महाविभूतिपतये ह्रीं ह्रीं ह्रैं ह्रैं ह्रः सकलनिगमगोचर  
गुणगणाय महासम्राज्यविभूतिविभूषिताय  
ध्वजातपत्रचामरव्यजनकुण्डलकरकटिसूत्राङ्गदादि हार-  
वलयमणिनूपुराद्यनेकमणिभूषणभूषिताय सहस्रशिरसे  
सहस्राक्षाय सहस्रभुजाय सहस्रपादाय शङ्खचक्रगदापद्मधराय  
शार्ङ्गधर शरनन्दकखड्गचर्मखेटकपरशुपाशहलमुसल-  
तोमरभुशुण्डीपाशाङ्कुशकुन्तशतघ्नीपरशुवराभय  
विभूषितभुजसहस्राय बलिरञ्जितब्रह्माण्डमण्डलाय अनन्त-  
नागेन्द्रसिंहासनाधिष्ठिताय सनकाद्यनेकमुनिगणसिद्धचारण-  
विद्याधरकिन्नरगन्धर्वयक्षरक्षोरगगीर्वाणस्वर्गीतगुणार्णवाय  
सकल जगद्भयङ्कराय भूतप्रेतपिशाचयक्षराक्षसडाकिनीशाकिनी  
वैतालमारीचब्रह्मराक्षसकूष्माण्डवैनायकमातृगणानुन्मथय-मथय  
क्षयं कुरु-कुरु कुष्टदुष्टज्वरदाहापस्मारीप्रमेहविस्फोटक-  
ब्रह्मापस्मारादि सर्वराजरोगान् विहिंसनाय ममाभयं कुरु-कुरु  
मम शत्रूनुच्चाटय-उच्चाटय व्याधिभयं शमय-शमय  
चौरभयं नाशय- नाशय महास्त्राणि स्तम्भय-स्तम्भय  
मम दुष्टग्रहान् भीषय-भीषय मम द्वेषकरान् मोहय-मोहय  
स्तम्भय-स्तम्भय कम्पय-कम्पय पातय-पातय बन्धय-बन्धय  
भूतग्रहान् बन्धय-बन्धय बालग्रहान् शमय-शमय यक्षपक्ष-  
ज्वालातमोहारग्रहान् ज्वल-ज्वल- प्रज्ज्वल-प्रज्ज्वल मथ-मथ  
पच-पच दह-दह उन्मथयोन्मथय मम शत्रून् विनाशय-विनाशय  
त्रोटय-त्रोटय निगडपाशादीन् मोचय-मोचय वद्दिवातसुपर्णनाग-  
पर्वतपर्जन्यादि दुष्टशस्त्रास्त्रजन्यबन्धनानि शमय-शमय  
शत्रुकृतमहापीडां शमय-शमय दुष्टरोगपीडां शमय-शमय  
दुष्कृतपीडां शमय-शमय भूत-प्रेत-पिशाचादि पीडां  
शमय-शमय दुष्कर्मजन्यनरकभयात् मामुद्धरोद्धर  
मां सञ्जीवय-सञ्जीवय महामृत्युभ्यां मां मोचय-मोचय  
ॐ ह्रां ह्रीं ह्रूं ह्रैं ह्रौं ह्रः खं खां खैं फट्  
हुँ हुँ हुँ फट्-फट् ठःठःठः ह्रीं ह्रीं ह्रीं हुँ हुँ हुँ  
एहि-एहि ज्वल-ज्वल प्रज्वल-प्रज्वल हुँ फट् स्वाहा  
ॐ नमोनारायणाय नमस्ते नमस्ते नमस्ते ॥ ९॥  
  
देव्युवाच  
इत्येतत्पपरमं गुह्यमस्त्रं नारायणात्मकम् ।  
त्वमेव संयतो भूत्वा धारयस्व निरन्तरम् ॥ १०॥  
  
महाभये महोत्पाते महाशत्रुसमागमे ।  
रणे दुर्गे विवादे च पाते चौराग्निजे भये ॥ ११॥  
  
विषसर्पभये घोरे मारीराजभये तथा ।  
स्मरणान्मन्त्रराजस्य भयं सर्वं निवर्तते ॥ १२॥  
  
एकवारं पठेद्यो वै व्याधिभूतादिनाशनम् ।  
एकवारं पठेद्यो वै दशविद्याफलं लभेत् ॥ १३॥  
  
शतावर्तनमात्रेण सर्वशत्रुक्षयो भवेत् ।  
सहस्रावर्तनेनैव ग्रहपीडा निवर्तते ॥ १४॥  
  
अयुतावर्तनेनैव राज्यलक्ष्मी स्थिरा भवेत् ।  
पञ्जविंशति सहस्रेण पञ्जतत्त्वाधिपो भवेत् ॥ १५॥  
  
लक्षावर्तनमात्रेण लक्ष्मीपतिः सम्भवेत् ।  
नदीतीरे पर्वताग्रे पिप्पलाग्रे शुभालये ॥ १६॥  
  
गोष्ठे वृन्दावने रम्ये पठन्मन्त्रमनूत्तमम् ।  
त्रिलोहवेष्ठितं चैतद्धारयेद्दक्षिणे करे ॥ १७॥  
  
सङ्ग्रामे शस्त्रसम्पाते शस्त्रधारानिबन्धनम् ।  
त्वमपि श्रद्धया मन्त्रं धारयस्व निरन्तरम् ॥ १८॥  
  
सुरासुरैरजेयश्च भविष्यसि न संशयः ।  
तव स्नेहान्मयाऽऽख्यातं मन्त्रराजमनूत्तमम् ॥ १९॥  
  
गोपायस्व प्रयत्नेन गुह्याद्गुह्यन्तरं परम् ।  
सुशिष्याय प्रदातव्यं महाविद्याप्रजापिने ॥ २०॥  
  
इति महानारायणास्त्रप्रयोगः ॥  
  
  
Proofread by PSA Easwaran psaeaswaran at gmail.com  
  
