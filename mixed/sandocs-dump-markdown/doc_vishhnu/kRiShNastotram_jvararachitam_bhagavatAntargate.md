---
Category: vishhnu, krishna, stotra, vishnu
Description-comments: Bhagavata Mahapurana skandha 10, adhyAya 63, shloka 22-20
File name: jvarakrishnastotra.itx
Language: Sanskrit
Latest update: January 16, 2005, April 2, 2016
Location: doc_vishhnu
Proofread by: Ravin Bhalekar ravibhalekar at hotmail.com, Sudha Ram tellsudha at yahoo.com
Send corrections to: Sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: jvara rachita kRiShNastotra
Texttype: stotra
Transliterated by: Ravin Bhalekar ravibhalekar at hotmail.com, Sudha Ram tellsudha
  at yahoo.com
engtitle: jvara rachita kRiShNastotra
itxtitle: kRiShNastotram (jvararachitam bhagavatAntargate)
title: कृइष्णस्तोत्रम् (ज्वररचितम् भगवतान्तर्गते)

---
  
 ज्वरकृतकृष्णस्तोत्रम्   
श्रीगणेशाय नमः ॥  
  
विद्राविते भूतगणे ज्वरस्तु त्रिशिरास्त्रिपात् ।  
अभ्यपद्यत दाशार्हं दहन्निव दिशो दश ।  
अथ नारायणो देवस्तं दृष्ट्वा व्यसृजज्ज्वरम् ॥ १॥  
  
माहेश्वरो वैष्णवश्च युयुधाते ज्वरावुभौ ।  
माहेश्वरः समाक्रन्दन्वैष्णवेन बलार्दितः ॥ २॥  
  
अलब्ध्वाऽभयमन्यत्र भीतो माहेश्वरोज्वरः ।  
शरणार्थी हृषीकेशं तुष्टाव प्रयताञ्जलिः ॥ ३॥  
  
ज्वर उवाच ॥  
  
नमामि त्वाऽनन्तशक्तिं परेशं सर्वात्मानं केवलं ज्ञप्तिमात्रम् ।  
विश्वोत्पत्तिस्थानसंरोधहेतुं यत्तद्ब्रह्म ब्रह्मलिङ्गं प्रशान्तम् ॥ ४॥  
  
कालो दैवं कर्म जीवःस्वभावो द्रव्यं क्षेत्रं प्राण आत्मा विकारः ।  
तत्सङ्घातो बीजरोहप्रवाहस्त्वन्मायैषा तन्निषेधं प्रपद्ये ॥ ५॥  
  
नानाभावैर्लीलयैवोपपन्नैर्देवान्साधूँल्लोकसेतून् बिभर्षि ।  
हंस्युन्मार्गान्हिंसया वर्तमानान् जन्मैतत्ते भारहाराय भूमेः ॥ ६॥  
  
तप्तोऽहं ते तेजसा दुःसहेन शीतोग्रेणात्युल्बणेन ज्वरेण ।  
तावत्तापो देहिनां तेऽङ्घ्रिमूलं नो सेवेरन्यावदाशानुबद्धाः ॥ ७॥  
  
श्रीभगवानुवाच ।  
त्रिशिरस्ते प्रसन्नोऽस्मि व्येतु ते मज्ज्वराद्भयम् ।  
यो नौ स्मरति संवादं तस्य त्वन्न भवेद्भयम्  ॥ ८॥  
  
इत्युक्तोऽच्युतमानम्य गतो माहेश्वरो ज्वरः ॥  
  
बाणास्तु रथमारूढः प्रागाद्योत्स्यन् जनार्दनम् ॥ ९॥  
  
इति श्रीमद्भागवते महापुराणे पारमहंस्यां संहितायां  
दशमस्कन्धे उत्तरर्धे त्रिषष्टितमोअध्याये  
श्रीज्वरकृतकृष्णस्तोत्र सम्पूर्णम् ।  
  
  
Bahagavata Purana skandha 10, adhyAya 63, shlok 22-30  
Encoded and proodread by Ravin Bhalekar ravibhalekar@hotmail.com  
Sudha Ram tellsudha at yahoo.com  
  
