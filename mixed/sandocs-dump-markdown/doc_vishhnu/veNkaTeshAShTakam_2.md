---
Author: vaTTepalle narakaNThIrava shAstri
Category: aShTaka, vishhnu, venkateshwara, vishnu
File name: venkaTeshAShTaka2.itx
Language: Sanskrit
Latest update: August 8, 2012
Location: doc_vishhnu
Proofread by: Malleswara Rao Yellapragada malleswararaoy at yahoo.com, Avinash Sathaye
Send corrections to: Sanskrit@cheerful.com
Site access: https://sanskritdocuments.org
SubDeity: venkateshwara
Subject: philosophy/hinduism/religion
Sublocation: vishhnu
Text title: veNkateshAShTakaM 2
Transliterated by: Malleswara Rao Yellapragada malleswararaoy at yahoo.com
engtitle: ShrI Venkateshashtakam 2
itxtitle: veNkaTeshAShTakam 2
title: वेण्कटेशाष्टकम् २

---
  
 श्रीवेङ्कटेशाष्टकम् २   
  
ॐतत्सदिति निर्देश्यं जगज्जन्मादिकारणम् ।  
अनन्तकल्याणगुणं वन्दे श्रीवेङ्कटेश्वरम् ॥ १॥  
  
नतामरशिरोरत्न श्रीयुतम् श्रीपदाम्बुजम् ।  
प्रावृषेण्यघनश्यामं वन्दे श्रीवेङ्कटेश्वरम् ॥ २॥  
  
मोहादिषडरिव्यूहग्रहाकुलमहार्णवे ।  
मज्जतां तरणीं नॄणां वन्दे श्रीवेङ्कटेश्वरम् ॥ ३॥  
  
नाथं त्रिजगतां एकं साधुरक्षणदीक्षितम् ।  
श्रीशेषशैलमध्यस्थं वन्दे श्रीवेङ्कटेश्वरम् ॥ ४॥  
  
राजद्राजीवपत्रश्रीमदमोचनलोचनम् ।  
मन्दहासलसद् वक्त्रं वन्दे श्रीवेङ्कटेश्वरम् ॥ ५॥  
  
यन्मुखेन्दुस्मितज्योत्स्ना भूयसीं तमसां ततिम् ।  
विधुनोति प्रपन्नानां वन्दे श्रीवेङ्कटेश्वरम्॥ ६॥  
  
नान्तस्य कस्यचिद् वाक्यं शब्दस्यानन्य वाचिनः ।  
ब्रह्मारुद्रेन्द्रजनकं वन्दे श्रीवेङ्कटेश्वरम् ॥ ७॥  
  
यद्वक्षःस्थलमध्यास्य भाति श्रीरनपायिनी ।  
तडिल्लेखेवाभ्रमध्ये वन्दे श्रीवेङ्कटेश्वरम् ॥ ८॥  
  
वेङ्कटेशाष्टकमिदं नरकण्ठीरवोदितम् ।  
यः पठेत् सततं भक्त्या तस्मै विष्णुः प्रसीदति ॥  
  
॥ इति श्री वट्टेपल्ले नरकण्ठीरव शास्त्रि विरचितम्  
श्री वेङ्कटेशाष्टकं समाप्तम् ॥  
  
  
From the book `Tirupati Sri Venkatesvara' by Sri Sadhu Subrahmanya Sastry  
at pages 371 and 372  
  
  
  
Encoded and Proofread by YV Malleswara Rao malleswararaoy at yahoo.com  
Proofread by Avinash Sathaye  
  
