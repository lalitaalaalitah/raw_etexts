---
Category: vishhnu, vishnu_misc, stotra, vishnu
Description-comments: Narasimhapurana adhyAya 10 verses 21-28
File name: tIrthasnAnaphalapradamviShNustotramNP.itx
Indexextra: (narasiMhapurANa)
Language: Sanskrit
Latest update: June 6, 2013
Location: doc_vishhnu
Proofread by: Singanallur Ganesan singanallur at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: vishnu_misc
Subject: philosophy/hinduism/religion
Sublocation: vishhnu
Text title: tIrthasnAnaphalapradam shrI viShNustotra narasiMhapurANe
Texttype: stotra
Translated by: https://archive.org/details/NarsimhaPuranGitapress
engtitle: Shri Vishnustavan by Markendeya in Narasimhapurana
itxtitle: viShNustotram tIrthasnAnaphalapradam (narasiMhapurANAntargatam)
title: विष्णुस्तोत्रम् तीर्थस्नानफलप्रदम् (नरसिंहपुराणान्तर्गतम्)

---
  
 तीर्थस्नानफलप्रदम् श्रीविष्णुस्तोत्रं नरसिंहपुराणे   
  
वागुवाच  
स्तोत्रेणानेन विप्रेन्द्र स्तुहि नारायणं प्रभुम् ।  
नान्यथा सर्वतीर्थानां फलं प्राप्स्यसि सुव्रत ॥ १॥  
  
मार्कण्डेय उवाच  
तदेवाख्याहि भगवन् स्तोत्रं तीर्थफलप्रदम् ।  
येन जप्तेन सकलं तीर्थस्नानफलं लभेत् ॥ २॥  
  
वागुवाच  
जय जय देवदेव जय माधव केशव ।  
जय पद्मपलाशाक्ष जय गोविन्द गोपते ॥ ३॥  
  
जय जय पद्मनाभ जय वैकुण्ठ वामन ।  
जय पद्म हृषीकेश जय दामोदराच्युत ॥ ४॥  
  
जय पद्मेश्वरानन्त जय लोकगुरो जय ।  
जय शङ्खगदापाणे जय भूधरसूकर ॥ ५॥  
  
जय यज्ञेश वाराह जय भूधर भूमिप ।  
जय योगेश योगज्ञ जय योगप्रवर्त्तक ॥ ६॥  
  
जय योगप्रवर्तक जय धर्मप्रवर्त्तक ।  
कृतप्रिय जय जय यज्ञेश यज्ञाङ्ग जय ॥ ७॥  
  
जय वन्दितसद्द्विज जय नारदसिद्धिद ।  
जय पुण्यवतां गेह जय वैदिकभाजन ॥ ८॥  
  
जय जय चतुर्भुज श्री जयदेव जय दैत्यभयावह ।  
जय सर्वज्ञ सर्वात्मन् जय शङ्कर शाश्वत ॥ ९॥  
  
जय विष्णो महादेव जय नित्यमधोक्षज ।  
प्रसादं कुरु देवेश दर्शयाद्य स्वकां तनुम् ॥ १०।   
  
अध्याय १० श्लोक १९-२८, अध्याय श्लोक सङ्ख्या ५२  
श्रीनरसिंहपुराणे मार्कण्डेयचरित्रे दशमोऽध्यायः ॥ १०॥  
  
  
From Narasimhapurana adhyAya 10  
https://archive.org/details/NarsimhaPuranGitapress  
  
Proofread by Singanallur Ganesan singanallur at gmail.com  
  
