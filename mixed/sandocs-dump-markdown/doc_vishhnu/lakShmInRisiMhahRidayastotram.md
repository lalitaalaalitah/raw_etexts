---
Category: vishhnu, hRidaya, lakShmI, dashAvatAra
File name: lakShmInRRisimhahRRidayastotram.itx
Indexextra: (Meaning)
Language: Sanskrit
Latest update: August 13, 2019
Location: doc_vishhnu
Proofread by: NA, Sunder Hattangadi sunderh at hotmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashAvatAra
Subject: philosophy/hinduism/religion
Sublocation: vishhnu
Text title: Shri Lakshmi Nrisimha Hridaya Stotra
engtitle: Shri Lakshmi Nrusimha Hridaya Stotra
itxtitle: lakShmInRisiMhahRidayastotram
title: लक्ष्मीनृइसिंहहृइदयस्तोत्रम्

---
  
 श्रीलक्ष्मीनृसिंहहृदयस्तोत्रम्   
अस्य श्रीलक्ष्मीनृसिंहहृदय महामन्त्रस्य प्रह्लाद ऋषिः ।  
श्रीलक्ष्मीनृसिंहो देवता । अनुष्टुप्छन्दः ।  
मम ईप्सितार्थसिद्ध्यर्थे पाठे विनियोगः ॥  
  
करन्यासः -  
ॐ श्रीलक्ष्मीनृसिंहाय अङ्गुष्ठाभ्यां नमः ।  
ॐ वज्रनखाय तर्जनीभ्यां नमः ।  
ॐ महारूपाय मध्यमाभ्यां नमः ।  
ॐ सर्वतोमुखाय अनामिकाभ्यां नमः ।  
ॐ भीषणाय कनिष्ठिकाभ्यां नमः ।  
ॐ वीराय करतलकरपृष्ठाभ्यां नमः ।  
हृदयन्यासः -  
ॐ श्रीलक्ष्मीनृसिंहाय हृदयाय नमः ।  
ॐ वज्रनखाय शिरसे स्वाहा ।  
ॐ महारूपाय शिखायै वषट् ।  
ॐ सर्वतोमुखाय कवचाय हुं ।  
ॐ भीषणाय नेत्रत्रयाय वौषट् ।  
ॐ वीराय अस्त्राय फट् ॥  
  
अथ ध्यानम् -  
ॐ सत्यं ज्ञानेन्द्रियसुखं क्षीराम्भोनिधि मध्यगं  
     योगारूढं प्रसन्नास्यं नानाभरणभूषितम् ।  
महाचक्रं महाविष्णुं त्रिनेत्रं च पिनाकिनं  
     श्वेताहिवासं श्वेताङ्गं सूर्यचन्द्रादि पार्श्वगम् ॥  
  
श्रीनृसिंहं सदा ध्यायेत् कोटिसूर्यसमप्रभम् ॥  
  
अथ मन्त्रः -  
ॐ नमो भगवते नरसिंहाय देवाय नमः ॥  
  
अथ हृदयस्तोत्रम्  ।  
श्रीनृसिंहः परम्ब्रह्म श्रीनृसिंहः पर शिवः ।  
नृसिंहः परमो विष्णुः नृसिंहः सर्वदेवता ॥ १॥  
  
नृशब्देनोच्यते जीवः सिंहशब्देन च स्वरः ।  
तयोरैक्यं शृतिप्रोक्तं यः पश्यति स पश्यति ॥ २॥  
  
नृसिंहदेव जायन्ते लोकाः स्थावरजङ्गमाः ।  
नृसिंहेनैव जीवन्ति नृसिंहे प्रविशन्ति च ॥ ३॥  
  
नृसिंहो विश्वमुत्पाद्य प्रविश्य तदनन्तरम् ।  
राजभिक्षुस्वरूपेण नृसिंहस्य स्मरन्ति ये ॥ ४॥  
  
नृसिंहात् परमं नास्ति नृसिंहं कुलदैवतम् ।  
नृसिंहभक्ता ये लोके ते ज्ञानिनमितीरिताः ॥ ५॥  
  
विरक्ता दयया युक्ताः सर्वभूतसमेक्षणाः ।  
न्यस्त संसार योगेन नृसिंहं प्राप्नुवन्ति ते ॥ ६॥  
  
माहात्म्यं यस्य सर्वे अपि वदन्ति निगमागमाः ।  
नृसिंहः सर्वजगतां कर्ता भोक्ता न चापरः ॥ ७॥  
  
नृसिंहो जगतां हेतुः बहिर्याया अवलम्बनः ।  
मायया वेदितात्मा च सुदर्शनसमाक्षरः ॥ ८॥  
  
वासुदेवो मयातीतो नारायणसमप्रभ ।  
निर्मलो निरहङ्कारो निर्माल्यो यो निरञ्जनः ॥ ९॥  
  
सर्वेशां चापि भूतानां हृदयाम्भोजवासकः ।  
अतिश्रेष्ठः सदानन्दो निर्विकारो महामतिः ॥ १०॥  
  
चराचरस्वरूपी च चराचरनियामकः ।  
सर्वेश्वरः सर्वकर्ता सर्वात्मा सर्वगोचरः ॥ ११॥  
  
नृसिंह एव यः साक्षात् प्रत्यगात्मा न संशयः ।  
केचिन्मूढा वदन्त्येवमवतारमनीश्वरम् ॥ १२॥  
  
नृसिंह परमात्मानं सर्वभूतनिवासिनम् ।  
तस्य दर्शनमात्रेण सूर्यस्यालोकवद्भवेत् ॥ १३॥  
  
सर्वं नृसिंह एवेति सङ्ग्रहात्मा सुदुर्लभः ।  
नारसिंहः परं दैवं नारसिंहो जगद्गुरुः ॥ १४॥  
  
नृसिंहेति नृसिंहेति प्रभाते ये पठन्ति च ।  
तेषां प्रसन्नो भगवान् मोक्षं सम्यक् प्रयच्छति ॥ १५॥  
  
ॐकारेभ्यश्च पूतात्मा ॐकारैक प्रबोधितः ।  
ॐकारो मन्त्रराजश्च लोके मोक्षप्रदायकः ॥ १६॥  
  
नृसिंहभक्ता ये लोके निर्भया निर्विकारकाः ।  
तेशां दर्शनमात्रेण सर्वपापैः प्रमुच्यते ॥ १७॥  
  
सकारो जीववाची स्यादिकारः परमेश्वरः ।  
हकाराकारयोरैक्यं महावाक्यं ततो भवेत् ॥ १८॥  
  
ॐकारजा प्रेतमुक्तिः काश्यां मरणं तथा ।  
नृसिंह स्मरणादेव मुक्तिर्भवति नान्यथा ॥ १९॥  
  
तस्मात्सर्वप्रयत्नेन मन्त्रराजमिति ध्रुवम् ।  
सर्वेषां चापि वेदानां देवतानां तथैव च ॥ २०॥  
  
सर्वेषां चापि शास्त्राणां तात्पर्यं नृहरौ हरौ ।  
श्रीरामतापनीयस्य गोपालस्यापि तापिनः ॥ २१॥  
  
नृसिंहतापनीयस्य कलां नार्हति शोडशीम् ।  
श्रीमन् मन्त्रमहाराज नृसिंहस्य प्रसादतः ॥ २२॥  
  
श्रीनृसिंहो नमस्तुभ्यं श्रीनृसिंहः प्रसीद मे ।  
नृसिंहो भगवान्माता श्रीनृसिंहः पिता मम ॥ २३॥  
  
नृसिंहो मम पुत्रश्च नरकात्त्रायते यतः ।  
सर्वदेवात्मको यश्च नृसिंहः परिकीर्तितः ॥ २४॥  
  
अश्वमेधसहस्राणि वा जपेय शतानि च ।  
काशी रामेश्वरादीनि फलान्यपि निशम्य च ॥ २५॥  
  
यावत्फलं समाप्नोति तावदाप्नोति मन्त्रतः ।  
शण्णवत्यश्च करणी यावती तृप्तिरिष्यते ॥ २६॥  
  
पितॄणां तावती प्रीतिः मन्त्रराजस्य जायते ।  
अपुत्रस्य गतिर्नास्ति इति स्मृत्या यदीरितम् ॥ २७॥  
  
तत्तु लक्ष्मीनृसिंहस्य भक्तिमात्रावगोचरम् ।  
सर्वाणि तर्कमीमांसा शास्त्राणि परिहाय वै ॥ २८॥  
  
नृसिंह स्मरणाल्लोके तारकं भवतारकम् ।  
अपार भववाराब्धौ सततं पततां नृणाम् ॥ २९॥  
  
नृसिंह मन्त्रराजोऽयं नाविको भाष्यते बुधैः ।  
यमपाशेन बद्धानां पङ्गुं वै तिष्ठतां नृणाम् ॥ ३०॥  
  
नृसिंह मन्त्रराजोऽयं ऋषयः परिकीर्तितः ।  
भवसर्पेण दंष्ट्राणां विवेकगत चेतसाम् ॥ ३१॥  
  
नृसिंह मन्त्रराजोऽयं गारुडोमन्त्र उच्यते ।  
अज्ञानतमसां नृणामन्धवद्भ्रान्तचक्षुषाम् ॥ ३२॥  
  
नृसिंहमन्त्रराजोऽयं प्रयासं परिकीर्तितः ।  
तापत्रयाग्नि दग्धानां छाया संश्रयमिच्छताम् ॥ ३३॥  
  
नृसिंहमन्त्रराजश्च भक्तमानसपञ्जरम् ।  
नृसिंहो भास्करो भूत्वा प्रकाशयति मन्दिरम् ॥ ३४॥  
  
वेदान्तवन मध्यस्था हरिणी मृग इष्यते ।  
नृसिंह नीलमेघस्य सन्दर्शन विशेषतः ॥ ३५॥  
  
मयूरा भक्तिमन्तश्च नृत्यन्ति प्रीतिपूर्वकम् ।  
अन्यत्र निर्गता वाला मातरं परिलोकय ॥ ३६॥  
  
यथा यथा हि तुष्यन्ते नृसिंहस्यावलोकनात् ।  
श्रीमन् नृसिंह पादाब्जं नत्वारङ्ग प्रवेशिता ॥ ३७॥  
  
मदीय बुद्धिवनिता नटी नृत्यति सुन्दरी ।  
श्रीमन् नृसिंह पादाब्ज मधुपीत्वा मदोन्मदः ॥ ३८॥  
  
मदीया बुद्धिमालोक्य मूढा निन्दन्ति माधवम् ।  
श्रीमन् नृसिंहपादाब्जरेणुं विधिसुभक्षणम् ॥ ४०॥  
  
मदीयचित्तहंसोऽयं मनोवश्यं न याति मे ।  
श्रीनृसिंहः पिता मह्यं माता च नरकेसरी ॥ ४१॥  
  
वर्तते ताभुवौ नित्यं रौवहं परियामि वै ।  
सत्यं सत्यं पुनः सत्यं नृसिंहः शरणं मम ॥ ४२॥  
  
अहोभाग्यं अहोभाग्यं नारसिंहो गतिर्मम ।  
श्रीमन् नृसिंह पादाब्ज द्वन्द्वं मे हृदये सदा ॥ ४३॥  
  
वर्ततां वर्ततां नित्यं दृढभक्तिं प्रयच्छ मे ।  
नृसिंह तुष्टो भक्तोऽयं भुक्तिं मुक्तिं प्रयच्छति ॥ ४४॥  
  
नृसिंहहृदयं यस्तु पठेन्नित्यं समाहितः ।  
नृसिंहत्वं समाप्नोति नृसिंहः सम्प्रसीदति ॥ ४५॥  
  
त्रिसन्ध्यं यः पठेन्नित्यं मन्दवारे विषेशतः ।  
राजद्वारे सभास्थाने सर्वत्र विजयी भवेत् ॥ ४६॥  
  
यं यं चिन्तयते कामं तं तं प्राप्नोति निश्चितम् ।  
इह लोके शुभान् कामान् परत्र च पराङ्गितम् ॥ ४७॥  
  
॥ इति भविष्योत्तरपुराणे प्रह्लादकथितं  
     श्रीलक्ष्मीनृसिंहहृदयस्तोत्रं सम्पूर्णम् ॥  
  
  
Proofread by Sunder Hattangadi sunderh at hotmail.com  
  
