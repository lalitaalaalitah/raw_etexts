---
Acknowledge-Permission: Shri Tripursundari Ved Gurukulam, Sahibabad (Ghaziabad), UP
Category: vishhnu, krishna, rAmAnujasampradAya, mangala
File name: mangalAcharaNam4.itx
Indexextra: (stotramAlA)
Language: Sanskrit
Latest update: March 24, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: mangalAcharaNam 4
engtitle: mangalAcharaNam 4
itxtitle: maNgalAcharaNam 4
title: मण्गलाचरणम् ४

---
  
 मङ्गलाचरणम् ४   
  
श्रीगणेशाय नमः ।  
श्रीमते रामानुजाय नमः ।  
श्रीमद्वेङ्कटेशाय नमः ।  
वक्रतुण्ड महाकाय कोटिसूर्यसमप्रभ ।  
निर्विघ्नं कुरु मे देव सर्वकार्येषु सर्वदा ॥ १॥  
  
सर्वरूपमयी देवी सर्वं देवीमयं जगत् ।  
अतोऽहं विश्वरूपां तां नमामि परमेश्वरीम् ॥ २॥  
  
उद्भवस्थितिसंहारकारिणीं क्लेशहारिणीम् ।  
सर्वश्रेयस्करीं सीतां नतोऽहं रामवल्लभाम् ॥ ३॥  
  
श्रीरामचन्द्र रघुपुङ्गव राजवर्य  
राजेन्द्र राम रघुनायक राघवेश ।  
राजाधिराज रघुनन्दन रामचन्द्र  
दासोऽहमद्य भवतः शरणागतोऽस्मि ॥ ४॥  
  
महालक्ष्मि नमस्तुभ्यं नमस्तुभ्यं सुरेश्वरि ।  
हरिप्रिये नमस्तुभ्यं नमस्तुभ्यं दयानिधे ॥ ५॥  
  
राधा साध्यं साधनं यस्य राधा  
मन्त्रो राधा मन्त्रदात्री च राधा ।  
सर्वं राधा जीवनं यस्य राधा  
राधा वाचिं किं तस्य शेषम् ॥ ६॥  
  
कृष्णाय वासुदेवाय हरये परमात्मने ।  
प्रणतक्लेशनाशाय गोविन्दाय नमो नमः ॥ ७॥  
  
अशेषसंसारविहारहीन-  
मादित्यगं पूर्णसुखाभिरामम् ।  
समस्तसाक्षिं तमसः परस्ता-  
न्नारायणं विष्णुमहं भजामि ॥ ८॥  
  
यं शैवाः समुपासते शिव इति ब्रह्मेति वेदान्तिनो  
बौद्धा बुद्ध इति प्रमाणपटवः कर्तेति नैयायिकाः ।  
अर्हन्नित्यथ जैनशासनरताः कर्मेति मीमांसकाः  
सोऽयं वो विदधातु वाञ्छितफलं त्रैलोक्यनाथो हरिः ॥ ९॥  
  
गुरुर्ब्रह्मा गुरुर्विष्णुः गुरुर्देवो महेश्वरः ।  
गुरुः साक्षात्परब्रह्म तस्मै श्रीगुरवे नमः ॥ १०॥  
  
अज्ञानतिमिरान्धस्य ज्ञानाञ्जनशलाकया ।  
चक्षुरुन्मीलितं येन तस्मै श्रीगुरवे नमः ॥ ११॥  
  
लक्ष्मीनाथसमारम्भां नाथयामुनमध्यमाम् ।  
अस्मदाचार्यपर्यन्तां वन्दे गुरुपरम्पराम् ॥ १२॥  
  
श्रीमान् वेङ्कटनाथार्यः कवितार्किककेसरी ।  
वेदान्ताचार्यवर्यो मे सन्निधत्तां सदा हृदि ॥ १३॥  
  
इति श्रीमङ्गलाचरणम् ४ ॥  
  
  
Proofread by PSA Easwaran psaeaswaran at gmail.com  
  
