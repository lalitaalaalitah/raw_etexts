---
Author: Vyasa
Category: vishhnu, krishna, stotra, vyAsa, vishnu, dvAdasha
Description-comments: mahAbhArate_araNyaparva
File name: krishna12.itx
Indexextra: (NONENONE)
Language: Sanskrit
Latest update: January 12, 2005
Location: doc_vishhnu
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: kRiShNadvAdashanAmastotram
Texttype: stotra
Transliterated by: WebD
engtitle: kRiShNadvAdashanAmastotram
itxtitle: kRiShNadvAdashanAmastotram
title: कृइष्णद्वादशनामस्तोत्रम्

---
  
 श्रीकृष्णद्वादशनामस्तोत्रम्   
  
श्री गणेशाय नमः ।  
श्रीकृष्ण उवाच ।  
किं ते नामसहस्रेण विज्ञातेन तवाऽर्जुन ।  
तानि नामानि विज्ञाय नरः पापैः प्रमुच्यते ॥ १॥  
  
प्रथमं तु हरिं विन्द्याद् द्वितीयं केशवं तथा ।  
तृतीयं पद्मनाभं च चतुर्थं वामनं स्मरेत् ॥ २॥  
  
पञ्चमं वेदगर्भं तु षष्ठं च मधुसूदनम् ।  
सप्तमं वासुदेवं च वराहं चाऽष्टमं तथा ॥ ३॥  
  
नवमं पुण्डरीकाक्षं दशमं तु जनार्दनम् ।  
कृष्णमेकादशं विन्द्याद् द्वादशं श्रीधरं तथा ॥ ४॥  
  
एतानि द्वादश नामानि विष्णुप्रोक्ते विधीयते ।  
सायं-प्रातः पठेन्नित्यं तस्य पुण्यफलं शृणु ॥ ५॥  
  
चान्द्रायण-सहस्राणि कन्यादानशतानि च ।  
अश्वमेधसहस्राणि फलं प्राप्नोत्यसंशयः ॥ ६॥  
  
अमायां पौर्णमास्यां च द्वादश्यां तु विशेषतः ।  
प्रातःकाले पठेन्नित्यं सर्वपापैः प्रमुच्यते ॥ ७॥  
  
॥ इति श्रीमन्महाभारतेऽरण्यपर्वणि कृष्णद्वादशनामस्तोत्रं सम्पूर्णम् ॥  
  
  
 Proofread by Ravin Bhalekar ravibhalekar@hotmail.com.  
