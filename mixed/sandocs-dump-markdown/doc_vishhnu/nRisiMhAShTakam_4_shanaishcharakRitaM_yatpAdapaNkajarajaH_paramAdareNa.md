---
Category: vishhnu, aShTaka, dashAvatAra
Description/comments: Gangamahatmya
File name: nRRisiMhAShTakam4.itx
Indexextra: (Scan)
Language: Sanskrit
Latest update: June 12, 2020
Location: doc_vishhnu
Proofread by: Yash Khasbage, NA
Send corrections to: sanskrit@cheerful.com
Site access: https://sanskritdocuments.org
SubDeity: dashAvatAra
Subject: philosophy/hinduism/religion
Sublocation: vishhnu
Text title: Nrisimha Ashtakam 4
Transliterated by: Yash Khasbage
engtitle: NrisimhAshtakam 4
itxtitle: nRisiMhAShTakam 4 (shanaishcharakRitaM yatpAdapaNkajarajaH paramAdareNa)
title: नृइसिंहाष्टकम् ४ (शनैश्चरकृइतं यत्पादपण्कजरजः परमादरेण)

---
  
 श्री शनैश्चरकृत नृसिंहाष्टकम्   
श्री गणेशाय नमः । श्री शनैश्चराय नमः ॥  
  
श्रीलक्ष्मीनृसिंहाय नमः ।  
  
श्रीशनैश्चरकृत नृसिंहाष्टक प्रारम्भः ॥  
  
ॐ यत्पादपङ्कजरजः परमादरेण  
     संसेवितं सकलकल्मषराशिनाशम् ।  
कल्याणकारणमशेषनिजानुगानां  
     सत्त्वं नृसिंह मयि देहि कृपावलोकम् ॥ १॥  
  
सर्वत्र चञ्चलतया स्थितयापि लक्ष्म्या  
     ब्रह्मादिवन्द्यपदया स्थिरयान्यसेवी ।  
पादारविन्दयुगुलं परमादरेण  
     सत्त्वं नृसिंह मयि देहिकृपावलोकम् ॥ २॥  
  
यद्ररूपमागमशिरः प्रतिपाद्यमाद्य-  
     माध्यात्मिकादि परितापहरं विचिन्त्यम् ।  
योगीश्वरैरपगताखिलदोषसङ्घैः  
     सत्त्वं नृसिंह मयि देहिकृपावलोकम् ॥ ३॥  
  
प्रल्हादभक्तवचसा हरिराविरासीत्  
     स्तम्भेहिरण्यकशिपुंय उदारभावः ।  
ऊर्वोनिधाय तदुदरो नखरैर्ददार  
     सत्त्वं नृसिंह मयि देहिकृपावलोकम् ॥ ४॥  
  
योनैजभक्त मनलाम्बुधिभूधरोग्र  
     श्रूङ्गप्रपात विषदन्तसरीसृपेभ्यः ।  
सर्वात्मकः परमकारूणिकोरक्ष  
     सत्त्वं नृसिंह मयि देहिकृपावलोकम् ॥ ५॥  
  
यन्निर्विकार पररूपविचिन्तनेन  
     योगीश्वरा विषयावीत समस्तरागाः ।  
विश्रान्तिमापुर विनाशक्ती पराख्यां  
     सत्त्वं नृसिंह मयि देहिकृपावलोकम् ॥ ६॥  
  
यद्रूपमुग्रमरिमर्दनभावशाली  
     सञ्चिन्तनेन सकलाभवभीतिहारी ।  
भूतज्वरग्रहसमुद्भवभीतिनाशम्  
     सत्त्वं नृसिंह मयि देहिकृपावलोकम् ॥ ७॥  
  
यस्योत्तमं यश उमापतिमग्रजन्म  
     शक्रादिदैवतसभासुसमस्तगीतम् ।  
श्रूत्वैक सर्व शमलप्रशमेकदक्षं  
     सत्त्वं नृसिंह मयि देहिकृपावलोकम् ॥ ८॥  
  
श्रीकृष्ण उवाच  
एवं श्रुत्वा स्तुतिन्देवः शनिना कल्पिता हरिः ।  
उवाच्यथं ब्रह्मवृन्दस्य शनि सद्भक्तवत्सलः ॥  
  
श्रीनृसिंह उवाच  
प्रसन्नोहं शने तुभ्यं वरं वरय शोभनम् ॥  
  
शनिरुवाच  
नृसिंह त्वं मयि कृपां कुरु देवदयानिधे ।  
मद्वासरस्तवप्रीतिकरस्याद्देवतापते ॥  
  
मत्कृतं त्वत्स्तवं येवै श्रुण्वति च पठति च ।  
सर्वान् कामान् पूरयेथां तेषां त्वं लोकभावना ॥  
  
श्रीनृसिंह उवाच  
तथैवास्तु शनेऽहं वै रक्षोभुवनमास्थितः ।  
भक्तकामान् पूरयिष्ये त्व ममैक वचश्रुणु ॥  
  
त्वत्कृतं मत्परं स्तोत्रं यः पठेत्त श्रुणोतियः ॥  
  
द्वादशाष्टमजन्मस्थं त्वद्भयं नास्ति तस्यवै ॥  
  
इति श्री शनैश्चरकृत नृसिंहाष्टकं सम्पूर्णम् ।  
  
श्रीमद्गङ्गामाहात्मे रक्षोभुवनप्रस्तावे श्रीमद्दिव्यलक्ष्मीनृसिंहस्तुतिः  
नवमोऽध्यायः ॥  
  
श्रीमद्दिव्यलक्ष्मीनृसिंहार्पणमस्तु ॥  
  
श्रीकृष्णार्पणमस्तु ।  
  
 Encoded and proofread by Yash Khasbage  
  
