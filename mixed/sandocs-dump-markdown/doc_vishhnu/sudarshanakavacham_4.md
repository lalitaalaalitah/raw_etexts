---
Category: vishhnu, krishna, puShTimArgIya, kavacha
Description/comments: puShTimArgIya stotraratnAkara
File name: sudarshanakavacham4.itx
Indexextra: (pushti margiya stotraratnAkara)
Language: Sanskrit
Latest update: February 28, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: sudarshanakavacham 4
engtitle: sudarshanakavacham 4
itxtitle: sudarshanakavacham 4
title: सुदर्शनकवचम् ४

---
  
 सुदर्शनकवचम् ४   
  
श्रीकृष्णाय नमः ॥ श्रीगोपीजनवल्लभाय नमः ॥  
  
अथ विनियोगः  
ॐ अस्य श्रीसुदर्शनकवचमहामन्त्रस्य नारायणऋषिः ।  
श्रीसुदर्शनो देवता ॥ गायत्री छन्दः ॥ दुष्टं दारयतीति कीलकम् ॥  
  
हन हन द्विष इति बीजम् ॥  
  
सर्वशत्रुक्षयार्थे सुदर्शनस्तोत्रपाठे विनियोगः ॥  
  
अथ न्यासः  
ॐ नारायणऋषये नमः शिरसि ॥  
  
ॐ गायत्री छन्दसे नमः मुखे ॥  
  
ॐ दुष्टं दारयतीति कीलकाय नमः हृदये ॥  
  
ॐ ह्रां ह्रीं ह्रूं द्विष इति बीजाय नमः गुह्ये ॥  
  
ॐ सुदर्शने ज्वलत्पावकसङ्काशेति कीलकाय नमः सर्वाङ्गे ॥  
  
 इति ऋष्यादिः ॥  
  
अथ हृदयादिन्यासः  
ॐ नारायणऋषये नमः अङ्गुष्ठाभ्यां नमः ॥  
  
ॐ गायत्रीछन्दसे नमः तर्जनीभ्यां नमः ।  
ॐ दुष्टं दारयतीति कीलकाय नमः मध्यमाभ्यां नमः ॥ -  
ॐ ह्रां ह्रीं ह्रूं द्विष इति बीजाय नमः अनामिकाभ्यां नमः ॥  
  
ॐ सर्वशत्रुक्षयार्थे श्रीसुदर्शनदेवतेति  
           करतल-करपृष्ठाभ्यां नमः ॥  
  
ॐ नारायणऋषये नमः हृदयाय नमः ॥  
  
ॐ गायत्रीछन्दसे नमः शिरसे स्वाहा ॥  
  
ॐ दुष्टं दारयतीति कीलकाय नमः शिखायै वषट् ॥  
  
ॐ ह्रां ह्रीं ह्रूं द्विष इति बीजाय नमः कवचाय हुम् ॥  
  
ॐ सुदर्शन ज्वलत्पावकसङ्काशेति नेत्रत्रयाय वौषट् ॥  
  
ॐ सर्वशत्रुक्षयार्थे सुदर्शनदेवतेति अस्त्राय फट् ॥  
  
 इति न्यासं विधाय ध्यानं कुर्यात् ।  
अथ ध्यानम् ।  
सुदर्शनं महावेगं गोविन्दस्य प्रियायुधम् ।  
ज्वलत्पावकसङ्काशं सर्वशत्रुविनाशनम् ॥ १॥  
  
कृष्णप्राप्तिकरं शश्वद्भक्तानां भयभञ्जनम् ।  
सङ्ग्रामे जयदं तस्माद्ध्यायेदेवं सुदर्शनम् ॥ २॥  
  
अथ मन्त्रः -  
ॐ ह्रां ह्रीं ह्र्रूं नमो भगवते भो भो सुदर्शनचक्र  
        दुष्टं दारय दारय  
दुरितं हन हन पापं मथ मथ आरोग्यं कुरु कुरु हुं फट् स्वाहा ॥  
  
अथ सुदर्शन-कवचम् ।  
श्री कृष्णाय नमः ॥ श्रीगोपीजनवल्लभाय नमः ॥  
  
ॐ वैष्णवानां हि रक्षार्थं श्रीवल्लभनिरूपितः ।  
सुदर्शनमहामन्त्रो वैष्णवानां हितावहः ॥ १॥  
  
यन्त्रमध्ये निरूप्यन्ते चक्राकारं च लिख्यते ।  
उत्तरागर्भरक्षा च परीक्षितहिते रतः ॥ २॥  
  
ब्रह्मास्त्रवारणं चैव भक्तानां भयभञ्जनः ।  
वधं च दुष्टदैत्यानां खण्डं खण्डं च कारकः ॥ ३॥  
  
वैष्णवानां हितार्थाय चक्रं धारयते हरिः ।  
पीताम्बरः परब्रह्म वनमाली गदाधरः ॥ ४॥  
  
कोटिकन्दर्पलावण्यो गोपिकाप्राणवल्लभः ।  
श्रीवल्लभः कृपानाथो गिरिधृक् शत्रुमर्दनः ॥ ५॥  
  
दावाग्निपानकर्ता च गोपीभयनिवारकः ।  
गापालो गोपकन्याभिः समावृत्तोऽधितिष्ठते ॥ ६॥  
  
व्रजमण्डलप्रकाशी च रामकृष्णजगन्मयः ।  
गो-गोपिकासमाकीर्णो वेणुवादनतत्परः ॥ ७॥  
  
कामरूपी कलावांश्च कामिन्यां कामदो विभुः ।  
मन्मथो मथुरानाथो माधवो मकरध्वजः ॥ ८॥  
  
श्रीधरः श्रीकरश्चैव श्रीनिवासः सतां गतिः ।  
भुक्तिदो मुक्तिदो विष्णुर्भूधरो भूतभावनः ॥ ९॥  
  
सर्वदुःखहरो वीरो दुष्टदैत्यविनाशकः ।  
श्रीनृसिंहो महाविष्णुः श्रीनिवासः सतां गतिः ॥ १०॥  
  
चिदानन्दमयो नित्यः पूर्णब्रह्मसनातनः ।  
कोटिभानुप्राकाशी च निश्चितार्थस्वरूपकः ॥ ११॥  
  
भक्तप्रियः पद्मनेत्रो भक्तानां वाञ्छितप्रदः ।  
हृदि कृष्णो मुखे कृष्णो नेत्रे कृष्णश्च कर्णयोः ॥ १२॥  
  
भक्तिप्रियश्च श्रीकृष्णः सर्वं कृष्णमयं जगत् ।  
कालमृत्युयमाहूतं भूतप्रेतो न दृश्यते ॥ १३॥  
  
पिशाचा राक्षसाश्चैव हृदि रोगाश्च दारुणाः ।  
भूचराः खेचराः सर्वे डाकिनी शाकिनी तथा ॥ १४॥  
  
नाटकं चेटकं चैव छलं छिद्रं न दृश्यते ।  
अकाले मरणं तस्य शोकदुःखं न लभ्यते ॥ १५॥  
  
सर्वविघ्नं क्षयं याति रक्ष मे गोपिकाप्रिय ।  
भयदावाग्निचौराणां विग्रहे राजसङ्कटे ॥ १६॥  
  
व्याल-व्याघ्र-महाशत्रु-वैरिबन्धो न लभ्यते ।  
आधिव्याधिहरश्चैव ग्रहपीडा-विनाशनम् ॥ १७॥  
  
इमे सप्तशश्लोका यन्त्रमध्ये च लिख्यते ।  
वंशवृद्धिर्भवेत्तस्य श्रोता च फलमाप्नुयात् ॥ १८॥  
  
कृष्णाष्टमीं समारभ्य यावतकृष्णाष्टमी भवेत् ।  
देवं ध्यात्वा जपेन्मत्रमयुतानां चतुष्टयम् ॥ १९॥  
  
वैष्णवानां हि रक्षार्थं वैष्णवानां हिताय च ।  
सुदर्शनमहामन्त्रो लभते जयमङ्गलम् ।  
सर्वपापहर कृष्ण त्वामहं शरणं गतः ॥ २०॥  
  
इति श्रीमद्वल्लभाचार्यचरणविरचितं श्रीसुदर्शनकवचं सम्पूर्णम् ।  
  
  
Proofread by PSA Easwaran psaeaswaran at gmail.com  
  
