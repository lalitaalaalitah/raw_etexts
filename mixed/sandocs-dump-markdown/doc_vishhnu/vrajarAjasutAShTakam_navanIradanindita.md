---
Category: vishhnu, aShTaka, krishna
Description/comments: Riksaraja Prabhu popularized this song in his 1978 Golden Avatar
  album “Reservoir of Pleasure.” It was rendered in Raga Madhyamad Saranga in Bhajani
  Tala
File name: vrajarAjasutAShTakam.itx
Indexextra: (Meaning, Spanish)
Language: Sanskrit
Latest update: February 22, 2019
Location: doc_vishhnu
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: Vrajarajasutashtakam
engtitle: Vrajarajasutashtakam
itxtitle: vrajarAjasutAShTakam (navanIradanindita)
title: व्रजराजसुताष्टकम् (नवनीरदनिन्दित)

---
  
 व्रजराजसुताष्टकम्   
नवनीरदनिन्दितकान्तिधरं  
     रससागरनागरभूपवरम् ।  
शुभवङ्किमचारुशिखण्डशिखं  
     भज कृष्णनिधिं व्रजराजसुतम् ॥ १॥  
  
भ्रुविशङ्कितवङ्किमशक्रधनुं  
     मुखचन्द्रविनिन्दितकोटिविधुम् ।  
मृदुमन्दसुहास्यसुभाष्ययुतं  
     भज कृष्णनिधिं व्रजराजसुतम् ॥ २॥  
  
सुविकम्पदनङ्गसदङ्गधरं  
     व्रजवासिमनोहरवेशकरम् ।  
भृशलाञ्छितनीलसरोज दृशं  
     भज कृष्णनिधिं व्रजराजसुतम् ॥ ३॥  
  
अलकावलिमण्डितभालतटं  
     श्रुतिदोलितमाकरकुण्डलकम् ।  
कटिवेष्टितपीतपटं सुधटं  
     भज कृष्णनिधिं व्रजराजसुतम् ॥ ४॥  
  
कलनूपुरराजितचारुपदं  
     मणिरञ्जितगञ्जितभृङ्गमदम् ।  
ध्वजवज्रझषाङ्कितपादयुगं  
     भज कृष्णनिधिं व्रजराजसुतम् ॥ ५॥  
  
भृशचन्दनचर्चितचारुतनुं  
     मणिकौस्तुभगर्हितभानुतनुम् ।  
व्रजबालशिरोमणिरूपधृतं  
     भज कृष्णनिधिं व्रजराजसुतम् ॥ ६॥  
  
सुरवृन्दसुवन्द्यमुकुन्दहरिं  
     सुरनाथशिरोमणिसर्वगुरुम् ।  
गिरिधारिमुरारिपुरारिपरं  
     भज कृष्णनिधिं व्रजराजसुतम् ॥ ७॥  
  
वृषभानुसुतावरकेलिपरं  
     रसराजशिरोमणिवेशधरम् ।  
जगदीश्वरमीश्वरमीड्यवरं  
     भज कृष्णनिधिं व्रजराजसुतम् ॥ ८॥  
  
इति व्रजराजसुताष्टकं सम्पूर्णम् ।  
  
  
