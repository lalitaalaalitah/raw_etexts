---
Author: Hariraya
Category: vishhnu, krishna, vishnu, puShTimArgIya
Description/comments: puShTimArgIya stotraratnAkara
File name: panchAkSharamantragarbhastotram.itx
Indexextra: (pushti margiya stotraratnAkara)
Language: Sanskrit
Latest update: May 17, 2017
Location: doc_vishhnu
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: panchAkSharamantragarbhastotram
engtitle: panchAkSharamantragarbhastotram
itxtitle: panchAkSharamantragarbhastotram (harirAyavarachitam)
title: पञ्चाक्षरमन्त्रगर्भस्तोत्रम् (हरिरायवरचितम्)

---
  
 श्रीपञ्चाक्षरमन्त्रगर्भस्तोत्रम्   
  
दुष्टतमोऽपि दयारहितोऽपि विधर्मविशेषकृतिप्रथितोऽपि ।  
दुर्जनसङ्गरतोऽप्यवरोऽपि कृष्ण तवास्मि न चास्मि परस्य ॥ १॥  
  
लोभरतोऽप्यभिमानयुतोऽपि पराऽहितकारणकृत्यपरोऽपि ।  
क्रोधपरोऽप्यविवेकहतोऽपि कृष्ण तवाऽस्मि न चाऽस्मि परस्य-  
काममयोऽपि गताश्रयणोऽपि पराश्रयगाशयचञ्चलितोऽपि ।  
वैषयिकादरसंवलितोऽपि कृष्ण तवाऽस्मि न चाऽस्मि परस्य ॥ ३॥  
  
उत्तमधैर्यविभिन्नतरोऽपि निजोदरपोषणहेतुपरोऽपि ।  
स्वीकृतमत्सरमोहमदोऽपि कृष्ण तवाऽस्मि न चाऽस्मि परस्य ॥ ४॥  
  
भक्तिपथादरमात्रकृतोऽपि व्यर्थविरुद्धकृतिप्रसृतोऽपि ।  
त्वत्पदसन्मुखताऽपतितोऽपि कृष्ण तवाऽस्मि न चाऽस्मि परस्य ॥ ५॥  
  
संसृतिगेहकलत्ररतोऽपि व्यर्थधनार्जनखेदसहोऽपि ।  
उन्मदमानससंश्रयणोऽपि कृष्ण तवाऽस्मि न चाऽस्मि परस्य ॥ ६॥  
  
कृष्णपथेतरधर्मरतोऽपि स्वस्थितविस्मृतिमद् हृदयोऽपि ।  
दुर्जनदुर्वचनादरणोऽपि कृष्ण तवाऽस्मि न चाऽस्मि परस्य ॥ ७॥  
  
वल्लभवंशजनुःसबलोऽपि स्वप्रभुपादसरोजफलोऽपि ।  
लौकिकवैदिकधर्मखलोऽपि कृष्ण तवाऽस्मि न चाऽस्मि परस्य ॥ ८॥  
  
पञ्चाक्षरमहामन्त्रगर्भिनस्तोत्रपाठतः ।  
श्रीमदाचार्यदासानां तदीयत्वं भवेद्ध्रुवम् ॥ ९॥  
  
 ॥ इति श्रीहरिरायवरचितं श्रीपञ्चाक्षरगर्भस्तोत्रं समाप्तम् ॥  
  
  
In the Pushti Margeeya Stotra Ratnakara, it is  
Haridasa and not Hariraya who has written  
this stotra.  
  
Proofread by PSA Easwaran psaeaswaran at gmail.com  
  
