---
Category: vishhnu, venkateshwara, stotra, vishnu
File name: veMkaTeshavijayastotram.itx
Indexextra: (Venkatesha Kavyakalapa)
Language: Sanskrit
Latest update: December 19, 2015
Location: doc_vishhnu
Proofread by: Malleswara Rao Yellapragada malleswararaoy at yahoo.com
Send corrections to: sanskrit@cheerful.com
Site access: https://sanskritdocuments.org
Source: Venkatesha Kavyakalapa
SubDeity: venkateshwara
Subject: philosophy/hinduism/religion
Sublocation: vishhnu
Text title: shrIveMkaTeshavijayastotram
Texttype: stotra
Transliterated by: Malleswara Rao Yellapragada malleswararaoy at yahoo.com
engtitle: shrIveMkaTeshavijayastotram
itxtitle: veNkaTeshavijayastotram
title: वेण्कटेशविजयस्तोत्रम्

---
  
 श्रीवेङ्कटेशविजयस्तोत्रम्   
  
दैवतदैवत मङ्गलमङ्गल पावनपावन कारणकारण ।  
वेङ्कटभूधरमौलिविभूषण माधव भूधव देव जयीभव ॥ १॥  
  
वारि[दसन्निभ]देह दयाकर शारदनीरजचारुविलोचन ।  
देवशिरोमणिअपादसरोरुह वेङ्कटशैलपते विजयीभव ॥ २॥  
  
अञ्जनशैलनिवास निरञ्जन रञ्जितसर्वजनाञ्जनमेचक ।  
मामभिषिञ्च कृपामृतशीतलशीकरवर्षिदृशा जगदीश्वर ॥ ३॥  
  
वीतसमाधिक सारगुणाकर केवलसत्त्वतनो पुरुषोत्तम ।  
भीमभवार्णवतारणकोविद वेङ्कटशैलपते विजयीभव ॥ ४॥  
  
स्वामिसरोवरतीररमाकृतकेलिमहारसलालसमानस ।  
सारतपोधनचित्तनिकेतन वेङ्कटशैलपते विजयीभव ॥ ५॥  
  
आयुधभूषणकोटिनिवेशितशङ्खरथाङ्गजितामतसम्मत ।  
स्वेतरदुर्घटसङ्घटनक्षम वेङ्कटशैलपते विजयीभव ॥ ६॥  
  
पङ्कजना[नीनिलया]कृतिसौरभवासितशैलवनोपवनान्तर ।  
मन्द्रमहास्वनमङ्गलनिर्ज्झर वेङ्कटशैलपते विजयीभव ॥ ७॥  
  
नन्दकुमारक गोकुलपालक गोपवधूवर कृष्ण [परात्पर] ।  
श्रीवसुदेव जन्मभयापह वेङ्कटशैलपते विजयीभव ॥ ८॥  
  
शैशवपातितपातकिपूतन धेनुककेशिमुखासुरसूदन ।  
कालियमर्दन कंसनिरासक मोहतमोपह कृष्ण जयीभव ॥ ९॥  
  
पालितसङ्गर भागवतप्रिय सारथिताहिततोषपृथासुत ।  
पाण्डवदूत पराकृतभू[भर पाहि] परावरनाथ परायण ॥ १०॥  
  
शातमखासुविभञ्जनपाटव सत्रिशिरःखरदूषणदूषण ।  
श्रीरघुनायक राम रमासख विश्वजनीन हरे विजयीभव ॥ ११॥  
  
राक्षससोदरभीतिनिवारक शारदशीतमयूखमुखाम्बुज ।  
रावणदारुणवारणदारणकेसरिपुङ्गव देव जयीभव ॥ १२॥  
  
काननवानरवीरवनेचरकुञ्जरसिंहमृगादिषु वत्सल ।  
[श्रीवर]सूरिनिरस्तभवादर वेङ्कटशैलपते विजयीभव ॥ १३॥  
  
वादिसाध्वसकृत्सूरिकथितं स्तवनं महत् ।  
वृषशैलपतेः श्रेयस्कामो नित्यं पठेत् सुधीः ॥ १४॥  
  
॥ इति श्रीवेङ्कटेशविजयस्तोत्रम् ॥  
  
  
From a telugu book veNkaTeshakAvyakalApa  
Encoded and proofread by Malleswara Rao Yellapragada  
malleswararaoy at yahoo.com  
  
