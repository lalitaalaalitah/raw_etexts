---
Acknowledge-Permission: Mahaperiaval Trust
Category: vishhnu, krishna
Description/comments: Edited by S. V. Radhakrishna Shastriji
File name: kRRiShNastutiHguhyaka.itx
Indexextra: (VSM 3)
Language: Sanskrit
Latest update: May 13, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: kRRiShNastutiH guhyaka
engtitle: kRRiShNastutiH guhyaka
itxtitle: kRiShNastutiH (guhyakavirachitA bhAgavatapurANAntargatA)
title: कृइष्णस्तुतिः (गुह्यकविरचिता भागवतपुराणान्तर्गता)

---
  
 श्रीकृष्णस्तुतिःगुह्यक   
  
गुह्यककृता  
कृष्ण कृष्ण महायोगिंस्त्वमाद्यः पुरुषः परः ।  
व्यक्ताव्यक्तमिदं विश्वं रूपं ते ब्राह्मणा विदुः ॥ १॥  
  
त्वमेकः सर्वभूतानां देहास्वात्मेन्द्रयेश्वरः ।  
त्वमेव कालो भगवान् विष्णुरव्यय ईश्वरः ॥ २॥  
  
त्वं महान् प्रकृतिः सूक्ष्मा रजःसत्त्वतमोमयी ।  
त्वमेव पुरुषोऽध्यक्षः सर्वक्षेत्रविकारवित् ॥ ३॥  
  
गृह्यमाणैस्त्वमग्राह्यो विकारैः प्राकृतैर्गुणैः ।  
को न्विहार्हति विज्ञातुं प्राक्सिद्धं गुणसंवृतः ॥ ४॥  
  
तस्मै तुभ्यं भगवते वासुदेवाय वेधसे ।  
आत्मद्योतगुणैश्छन्नमहिम्ने ब्रह्मणे नमः ॥ ५॥  
  
यस्यावतारा ज्ञायन्ते शरीरेष्वशरीरिणः ।  
तैस्तैरतुल्यातिशयैर्वीर्यैर्देहिष्वसङ्गतैः ॥ ६॥  
  
स भवान् सर्वलोकस्य भवाय विभवाय च ।  
अवतीर्णोऽम्शभागेन साम्प्रतं पतिराशिषाम् ॥ ७॥  
  
नमः परमकल्याण नमः परममङ्गल ।  
वासुदेवाय शान्ताय यदूनां पतये नमः ॥ ८॥  
  
अनुजानीहि नौ भूमंस्तवानुचरकिङ्करौ ।  
दर्शनं नौ भगवत ऋषेरासीदनुग्रहात् ॥ ९॥  
  
वाणी गुणानुकथने श्रवणौ कथायां  
हस्तौ च कर्मसु मनस्तव पादयोर्नः ।  
स्मृत्यां शिरस्तव निवासजगत्प्रणामे  
दृष्टिः सतां दर्शनेऽस्तु भवत्तनूनाम् ॥ १०॥  
  
इति श्रीमद्भागवतान्तर्गतं गुह्यककृता श्रीकृष्णस्तुतिः समाप्ता ।  
  
  
Proofread by PSA Easwaran psaeaswaran at gmail.com  
  
