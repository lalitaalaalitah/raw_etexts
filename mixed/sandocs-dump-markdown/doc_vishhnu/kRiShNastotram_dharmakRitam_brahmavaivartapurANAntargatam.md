---
Category: vishhnu, krishna, stotra, vishnu
Description-comments: brahmavaivartapurANa brahmakhaNDam adhyAya 3 shloka 45-52
File name: krishnastotradharmaBVP.itx
Language: Sanskrit
Latest update: January 19, 2013
Location: doc_vishhnu
Proofread by: Dinesh Agarwal  dinesh.garghouse at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: dharmakRitaM shrIkRiShNastotra brahmavaivartapurANe
Texttype: stotra
Transliterated by: Dinesh Agarwal  dinesh.garghouse at gmail.com
engtitle: Krishna stotra by Dharma from brahmavaivartapurANa
itxtitle: kRiShNastotram (dharmakRitam, brahmavaivartapurANAntargatam)
title: कृइष्णस्तोत्रम् (धर्मकृइतम्, ब्रह्मवैवर्तपुराणान्तर्गतम्)

---
  
 श्रीकृष्णस्तोत्रं ब्रह्मवैवर्तपुराणे धर्मकृतम्   
  
श्रीधर्म उवाच ।  
  
कृष्णं विष्णुं वासुदेवं परमात्मानमीश्वरम् ।  
गोविन्दं पर्मानन्दमेकमक्षरमच्युतम् ॥ १॥  
  
गोपेश्वरं च गोपीशं गोपं गोरक्षकं विभुम् ।  
गवामीशं च गोष्ठस्थं गोवत्सपुच्छधारिण्म् ॥ २॥  
  
गोगोपगोपीमध्यस्थं प्रधानं पुरुषोत्तमम् ।  
वन्देऽनवद्धमनघं श्यामं शान्तं मनोहरम् ॥ ३॥  
  
इत्युच्चार्य समुत्तिष्ठन् रत्नसिंहासने वरे ।  
ब्रह्मविष्णुमहेशांस्तान्सम्भाष्य स उवास ह ॥ ४॥  
  
चतुर्विशतिनामानि धर्मवक्त्रोद्गतानि च ।  
यः पठेत्प्रातरुत्थाय स सुखी सर्वतो जयी ॥ ५॥  
  
मृत्युकाले हरेनमि तस्य साध्यं भवेद्ध्रुवम् ।  
स यात्यन्ते हरेः स्थानं हरिदास्यं भवेद्ध्रुवम् ॥ ६॥  
  
नित्यं धर्मस्तं घटते नाधर्मे तद्रतिर्भवेत् ।  
चतुर्वर्गफलं तस्य शश्वत्करगतं भवेत् ॥ ७॥  
  
तं दृष्ट्वा सर्वपापानि पलायन्ते भयेन च ।  
भयानि चैव दुःखानि वैनतेयमिवोरेगाः ॥ ८॥  
  
इति ब्रह्मावैवर्ते धर्मकृतं श्रीकृष्णस्तोत्रम् ।  
  
  
  
  
  
brahmavaivartapurANa brahmakhaNDam adhyAya 3 shloka 45-52  
  
Encoded and proofread by Dinesh Agarwal dinesh.garghouse at gmail.com  
  
