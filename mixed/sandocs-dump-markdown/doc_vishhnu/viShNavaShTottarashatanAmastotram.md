---
Category: vishhnu, aShTottarashatanAma
File name: viShNavaShTottarashatanAmastotram.itx
Indexextra: (VSM 1)
Language: Sanskrit
Latest update: March 10, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: viShNavaShTottarashatanAmastotram
engtitle: viShNavaShTottarashatanAmastotram
itxtitle: viShNavaShTottarashatanAmastotram
title: विष्णवष्टोत्तरशतनामस्तोत्रम्

---
  
 श्रीविष्णवष्टोत्तरशतनामस्तोत्रम्   
  
नमाम्यहं हृषीकेशं केशवं मधुसूदनम् ।  
सूदनं सर्वदैत्यानां नारायणमनामयम् ॥ १॥  
  
जयन्तं विजयं कृष्णं अनन्तं वामनं तथा ।  
विष्णुं विश्वेश्वरं पुण्यं विश्वात्मानं सुरार्चितम् ॥ २॥  
  
अनघं त्वघहर्तारं नारसिंहं श्रियः प्रियम् ।  
श्रीपतिं श्रीधरं श्रीदं श्रीनिवासं महोदयम् ॥ ३॥  
  
श्रीरामं माधवं मोक्षक्षमारूपं जनार्दनम् ।  
सर्वज्ञं सर्ववेत्तारं सर्वेशं सर्वदायकम् ॥ ४॥  
  
हरिं मुरारिं गोविन्दं पद्मनाभं प्रजापतिम् ।  
आनन्दज्ञानसम्पन्नं ज्ञानदं ज्ञानदायकम् ॥ ५॥  
  
अच्युतं सबलं चन्द्रवक्त्रं व्याप्तपरावरम् ।  
योगेश्वरं जगद्योनिं ब्रह्मरूपं महेश्वरम् ॥ ६॥  
  
मुकुन्दं चापि वैकुण्ठमेकरूपं कविं ध्रुवम् ।  
वासुदेवं महादेवं ब्रह्मण्यं ब्राह्मणप्रियम् ॥ ७॥  
  
गोप्रियं गोहितं यज्ञं यज्ञाङ्गं यज्ञवर्धनम् ।  
यज्ञस्यापि च भोक्तारं वेदवेदाङ्गपारगम् ॥ ८॥  
  
वेदज्ञं वेदरूपं तं विद्यावासं सुरेश्वरम् ।  
प्रत्यक्षं च महाहंसं शङ्खपाणिं पुरातनम् ॥ ९॥  
  
पुष्करं पुष्कराक्षं च वराहं धरणीधरम् ।  
प्रद्युम्नं कामपालं च व्यासध्यातं महेश्वरम् ॥ १०॥  
  
सर्वसौख्यं महासौख्यं साङ्ख्यं च पुरुषोत्तमम् ।  
योगरूपं महाज्ञानं योगीशमजितप्रियम् ॥ ११॥  
  
असुरारिं लोकनाथं पद्महस्तं गदाधरम् ।  
गुहावासं सर्ववासं पुण्यवासं महाजनम् ॥ १२॥  
  
वृन्दानाथं बृहत्कायं पावनं पापनाशनम् ।  
गोपीनाथं गोपसखं गोपालं च गणाश्रयम् ॥ १३॥  
  
परात्मानं पराधीशं कपिलं कार्यमानुषम् ।  
नमामि निखिलं नित्यं मनोवाक्कायकर्मभिः ॥ १४॥  
  
नाम्नां शतेनापि तु पुण्यकर्ता  
यः स्तौति विष्णुं मनसा स्थिरेण ।  
स याति लोकं मधुसूदनस्य  
विहाय दोषानिह पुण्यभूतः ॥ १५॥  
  
नाम्नां शतं महापुण्यं सर्वपातकशोधनम् ।  
अनन्यमनसा ध्याजेज्जपेद्ध्यानसमन्वितः ॥ १६॥  
  
नित्यमेव नरः पुण्यं गङ्गास्नानफलं लभेत् ।  
तस्मात्तु सुस्थिरो भूत्वा समाहितमना जपेत् ॥ १७॥  
  
इति श्रीविष्णवष्टोत्तरशतनामस्तोत्रं सम्पूर्णम् ।  
  
  
Proofread by PSA Easwaran psaeaswaran at gmail.com  
  
