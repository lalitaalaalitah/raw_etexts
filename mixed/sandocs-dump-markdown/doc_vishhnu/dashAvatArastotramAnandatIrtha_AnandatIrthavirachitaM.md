---
Acknowledge-Permission: Mahaperiaval Trust
Category: vishhnu, dashAvatAra
Description/comments: Edited by S. V. Radhakrishna Shastriji
File name: dashAvatArastotramAnandatIrtha.itx
Indexextra: (VSM 3)
Language: Sanskrit
Latest update: May 13, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashAvatAra
Subject: philosophy/hinduism/religion
Sublocation: vishhnu
Text title: dashAvatArastotramAnandatIrtha
engtitle: dashAvatArastotramAnandatIrtha
itxtitle: dashAvatArastotramAnandatIrtha (AnandatIrthavirachitaM)
title: दशावतारस्तोत्रमानन्दतीर्थ (आनन्दतीर्थविरचितं)

---
  
 दशावतारस्तोत्रमानन्दतीर्थ   
  
(आनन्दतीर्थविरचितम्)  
मत्स्यकरूप लयोदविहारिन् वेदविनेतृ चतुर्मुखवन्द्य ।  
कूर्मसुरूपक मन्दरधारिन् लोकविधारक देववरेण्य ॥ १॥  
  
सूकररूपक दानवशत्रो भूमिविधारक यज्ञवराङ्ग ।  
देव नृसिंह हिरण्यकशत्रो सर्वभयान्तक दैवतबन्धो ॥ २॥  
  
वामन वामनमाणववेष दैत्यवरान्तक कारणरूप ।  
राम भृगूद्वह सूर्जितदीप्ते क्षत्रकुलान्तक शम्भुवरेण्य ॥ ३॥  
  
राघव राघव राक्षसशत्रो मारुतिवल्लभ जानकीकान्त ।  
देवकीनन्दन सुन्दररूप रुक्मिणीवल्लभ पाण्डवबन्धो ॥ ४॥  
  
देवकीनन्दन नन्दकुमार वृन्दावनाञ्चन गोकुलचन्द्र ।  
कन्दफलाशन सुन्दररूप नन्दितगोकुलवन्दितपाद ॥ ५॥  
  
इन्द्रसुतावननन्दकहस्त चन्दनचर्चितसुन्दरीनाथ ।  
इन्दीवरोदरदलनयन मन्दरधारिन् गोविन्द वन्दे ॥ ६॥  
  
चन्द्रशतानन कुन्दसुहास नन्दितदैवतानन्दसुपूर्ण ।  
दैत्यविमोहक नित्यसुखादे देवसुबोधक बुद्धस्वरूप ॥ ७॥  
  
दुष्टकुलान्तक कल्किस्वरूप धर्मविवर्धनमूल युगादे ।  
नारायणामलकारणमूर्ते पूर्णगुणार्णव नित्यविबोध ॥ ८॥  
  
आनन्दतीर्थमुनीन्द्रकृता हरिगाथा ।  
पापहरा शुभा नित्यसुखार्था ॥ ९॥  
  
इति श्रीआनन्दतीर्थविरचितं दशावतारस्तोत्रं सम्पूर्णम् ।  
  
  
Proofread by PSA Easwaran psaeaswaran at gmail.com  
  
