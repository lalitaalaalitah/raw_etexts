---
Author: Hariraya
Category: aShTaka, vishhnu, krishna, bhujanga, vishnu, puShTimArgIya
Description/comments: puShTimArgIya stotraratnAkara
File name: bhujangaprayAtAShTakam.itx
Indexextra: (pushti margiya stotraratnAkara)
Language: Sanskrit
Latest update: May 17, 2017
Location: doc_vishhnu
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subcategory: bhujanga
Subject: philosophy/hinduism/religion
Sublocation: vishhnu
Text title: bhujangaprayAtAShTakam
engtitle: bhujangaprayAtAShTakam
itxtitle: bhujaNgaprayAtAShTakam (harirAyavirachitam sadA gopikA)
title: भुजण्गप्रयाताष्टकम् (हरिरायविरचितम् सदा गोपिका)

---
  
 श्रीभुजङ्गप्रयाताष्टकम्   
  
सदा गोपिकामण्डले राजमानं लसन्नृत्यबन्धादिलीलानिदानम् ।  
गलद्दर्पकन्दर्पशोभाभिदानं भजे नन्दसूनुं सदानन्दरूपम् ॥ १॥  
  
व्रजस्त्रीजनानन्दसन्दोहसक्तं सुधावर्षिंवंशीनिनादानुरक्तम् ।  
त्रिभङ्गाकृतिस्वीकृतस्वीयभक्तं भजे नन्दसूनुं सदाऽऽनन्दरूपम् ॥ २॥  
  
स्फुरद्रासलीलाविलासातिरम्यं परित्यक्तगेहादिदासैकगम्यम् ।  
विमानस्थिताशेषदेवादिनम्यं भजे नन्दसूनुं सदाऽऽनन्दरूपम् ॥ ३॥  
  
स्वलीलारसानन्ददुग्धोदमग्नं प्रियस्वामिनीबाहुकण्ठैकलग्नम् ।  
रसात्मैकरूपाऽवबोघं त्रिभङ्गं भजे नन्दसूनुं सदाऽऽनन्दरूपम् ॥ ४॥  
  
रसामोदसम्पादकं मन्दहासं कृताभीरनारीविहारैकरासम् ।  
प्रकाशीकृतस्वीयनानाविलासं भजे नन्दसूनुं सदाऽऽनन्दरूपम् ॥ ५॥  
  
जितानङ्गसर्वाङ्गशोभाभिरामं क्षपापूरितस्वामिनीवृन्दकामम् ।  
निजाधीनतावर्तिरामातिवामं भजे नन्दसूनुं सदाऽऽनन्दरूपम् ॥ ६॥  
  
स्वसङ्गीकृताऽनन्तगोपालबालं वृतस्वीयगोपीमनोवृत्तिपालम् ।  
कृतानन्तचौर्यादिलीलारसालं भजे नन्दसूनुं सदानन्दरूपम् ॥ ७॥  
  
घृताद्रीशगोवर्धनाधारहस्तं परित्रातगोगोपगोपीसमस्तम् ।  
सुराधीशसर्वादिदेवप्रशस्तं भजे नन्दसूनुं सदाऽऽनन्दरूपम् ॥ ८॥  
  
 ॥ इति श्रीहरिरायविरचितं भुजङ्गप्रयाताष्टकं सम्पूर्णम् ।  
  
Proofread by PSA Easwaran psaeaswaran at gmail.com  
  
