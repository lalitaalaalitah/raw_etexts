---
Category: vishhnu, panchaka, vishnu
Description-comments: sarasa stotrasangrahaH (Lucknow, 1909)
File name: ranganAthapanchakam.itx
Indexextra: (Scanned)
Language: Sanskrit
Latest update: November 4, 2017
Location: doc_vishhnu
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: ranganAthapanchakam
engtitle: ranganAthapanchakam
itxtitle: raNganAthapanchakam
title: रण्गनाथपञ्चकम्

---
  
 श्रीरङ्गनाथपञ्चकं स्तोत्रम्   
कदाहं कावेरीतटपरिसरे रङ्गनगरे  
शयानं भोगीन्द्रे शतमखमणिश्श्यामलरुचिम् ।  
उपासीनः क्रोशन्मधुमथननारायण हरे  
मुरारे गोविन्देत्यनिशमनुनेष्यमि दिवसान् ॥ १॥  
  
कदाहं कावेरीविमलसलिले वीतकलुषो  
भवेयं तत्तीरे श्रममुषि वसेयं घनवने ।  
कदा वा तत्पुण्ये महति पुलिने मङ्गलगुणं  
भजेयं रङ्गेशं कमलनयनं शेषशयनम् ॥ २॥  
  
पूगीकण्ठद्वयससरसस्निग्धनीरोपकण्ठा-  
माविर्मोदास्तिमितिशकुनानूदितब्रह्मघोषाम् ।  
मार्गे मार्गे पथिकनिवहैरुध्यमानापवर्गां  
पश्येयं तां पुनरपि पुरीं श्रीमतीं रङ्गधाम्नः ॥ ३॥  
  
कस्तूरीकलितोर्द्ध्वपुण्ड्रतिलकं कर्णान्तलोलेक्षणं  
मुग्धस्मेरमनोहराधरदलं मुक्ताकिरीटोज्ज्वलम् ।  
पश्यन्मानस पश्यतोहरतरं पर्यायपङ्केरुहं  
श्रीरङ्गाधिपतेः कदानुवदनं सेवेय भूयोप्यहम् ॥ ४॥  
  
न जातु पीतामृतमूर्च्छितानां नाकौकसां नन्दनवाटिकासु ।  
रङ्गेश्वर त्वत्पुरमाश्रितानां रथ्यासुनामन्यतमो भवेयम् ॥ ५॥  
  
इति श्रीरङ्गनाथपञ्चकं स्तोत्रं सम्पूर्णम् ॥  
  
श्रीराधाकृष्णार्पणमस्तु ॥  
  
  
Proofread by Pallasena Narayanaswami ppnswami at gmail.com  
From shrI sarasa stotrasangrahaH (Lucknow, 1909).  
  
