---
Category: vishhnu, krishna, dvAdasha
File name: dvAdashamUrtistutiH2.itx
Indexextra: (VSM 1)
Language: Sanskrit
Latest update: March 10, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: dvAdashamUrtistutiH 2
engtitle: dvAdashamUrtistutiH 2
itxtitle: dvAdashamUrtistutiH 2
title: द्वादशमूर्तिस्तुतिः २

---
  
 द्वादशमूर्तिस्तुतिः २   
  
चतुश्चक्रं नमस्यामि केशवं कनकप्रभम् ।  
नारायणं घनश्यामं चतुःशङ्खं नमाम्यहम् ॥ १॥  
  
माधवं मणिभङ्गामं चिन्तयामि चतुर्गदम् ।  
चन्द्रभासं चतुः शार्ङ्गं गोविन्दमपि संश्रये ॥ २॥  
  
विष्णुं चतुर्हलं वन्दे पद्मकिञ्जल्कसन्निभम् ।  
चतुर्मुसलमब्जाभं संश्रये मधुसूदनम् ॥ ३॥  
  
अग्निवर्णं चतुःखड्गं भावयामि त्रिविक्रमम् ।  
वामनं बालसूर्याभं चतुर्वज्रं विभावये ॥ ४॥  
  
श्रीधरं पुण्डरीकाभं चतुःपट्टसमाश्रये ।  
चतुर्मुद्गरमभ्येमि हृषीकेशं तटित्प्रभम् ॥ ५॥  
  
पञ्चायुधं पद्मनाभं प्रणमाम्यर्करोचिषम् ।  
दामोदरं चतुःपाशं इन्द्रगोपनिभं भजे ॥ ६॥  
  
वासुदेवमुपासेऽहं पूर्णेन्द्वयुतसन्निभम् ।  
श्रीदेवी, अमृतोद्भवा, कमला, चन्द्रसोदरी, वरारोहा,  
हरिवल्लभा, विष्णुपत्नी, वैष्णवी, शार्ङ्गिणी, देवदेविका,  
महालक्ष्मीः, सुरसुन्दरी, सर्वाभिष्टप्रदायिनी इति देव्यः  
केशवादीनां सवासुदेवानाम् ।  
अच्युताय नमोऽनन्ताय नमो गोविन्दाय नमः इति त्रिनामा ।  
  
इति द्वादशमूर्तिस्तुतिः २ सम्पाप्ता ।  
  
Proofread by PSA Easwaran psaeaswaran at gmail.com  
  
