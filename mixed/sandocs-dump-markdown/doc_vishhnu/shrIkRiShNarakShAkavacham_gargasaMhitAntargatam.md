---
Acknowledge-Permission: Vishwas Bhide http://satsangdhara.net/
Category: vishhnu, krishna, stotra, vishnu, kavacha
Description-comments: gargasamhitA
File name: kRiShNarakShAkavachamgargasamhitA.itx
Indexextra: (satsangdhArA)
Language: Sanskrit
Latest update: February 3, 2016
Location: doc_vishhnu
Proofread by: Vishwas Bhide, PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: shrIkRiShNarakShAkavacham from Gargasamhita
Texttype: stotra
Transliterated by: Vishwas Bhide vrbhide at rediffmail.com
engtitle: shrIkRiShNarakShAkavacham from Gargasamhita
itxtitle: shrIkRiShNarakShAkavacham (gargasaMhitAntargatam)
title: श्रीकृइष्णरक्षाकवचम् (गर्गसंहितान्तर्गतम्)

---
  
 श्रीकृष्णरक्षाकवचम्   
  
गोप्य ऊचुः -  
श्रीकृष्णस्ते शिरः पातु वैकुण्ठः कण्ठमेव हि ।  
श्वेतद्वीपपतिः कर्णौ नासिकां यज्ञरूपधृक् ॥ १॥  
  
नृसिंहो नेत्रयुग्मं च जिह्वां दशरथात्मजः ।  
अधराववतां ते तु नरनाराणावृषी ॥ २॥  
  
कपोलौ पातु ते साक्षात्सनकाद्याः कला हरेः ।  
भालं ते श्वेतवाराहो नारदो भ्रूलतेऽवतु ॥ ३॥  
  
चिबुकं कपिलः पातु दत्तात्रेय उरोऽवतु ।  
स्कन्धौ द्वावृषभः पातु करौ मत्स्यः प्रपातु ते ॥ ४॥  
  
दोर्दण्डं सततं रक्षेत्पृथुः पृथुलविक्रमः ।  
उदरं कमठः पातु नाभिं धन्वन्तरिश्च ते ॥ ५॥  
  
मोहिनी गुह्यदेशं च कटिं ते वामनोऽवतु ।  
पृष्ठं परशुरामश्च तवोरू बादरायणः ॥ ६॥  
  
बलो जानुद्वयं पातु जङ्घे बुद्धः प्रपातु ते ।  
पादौ पातु सगुल्फौ च कल्किर्धर्मपतिः प्रभुः ॥ ७॥  
  
सर्वरक्षाकरं दिव्यं श्रीकृष्णकवचं परम् ।  
इदं भगवता दत्तं ब्रह्मणे नाभिपङ्कजे ॥ ८॥  
  
ब्रह्मणा शम्भवे दत्तं शम्भुर्दुर्वाससे ददौ ।  
दुर्वासाः श्रीयशोमत्यै प्रादाच्छ्रीनन्दमन्दिरे ॥ ९॥  
  
अनेन रक्षां कृत्वास्य गोपीभिः श्रीयशोमती ।  
  
इति गर्गसंहितायां गोलोकखण्डे त्रयोदशाध्यान्तर्गतं  
गोपीभिः कृतं श्रीकृष्णरक्षाकवचम् ।  
  
Garga Samhita, Golokakhanda, Adhaya 13 verses 15-23  
Encoded by Vishwas Bhide vrbhide at rediffmail.com http://satsangdhara.net/  
Proofread by PSA Easwaran psaeaswaran at gmail.com  
  
  
