---
Category: pancharatna, vishhnu, vishnu
Description-comments: Brihatstotraratnakara 1, Narayana Ram Acharya, Nirnayasagar,
  stotrasankhyA 211
File name: murAripancharatnam.itx
Language: Sanskrit
Latest update: January 19, 2017
Location: doc_vishhnu
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: murAripancharatnam
engtitle: murAripancharatnam
itxtitle: murAripancharatnam
title: मुरारिपञ्चरत्नम्

---
  
 मुरारिपञ्चरत्नम्   
  
श्रीगणेशाय नमः ।  
यत्सेवनेन पितृमातृसहोदराणां  
      चित्तं न मोहमहिमा मलिनं करोति ।  
इत्थं समीक्ष्य तव भक्तजनान् मुरारे  
      मूकोऽस्मि तेऽङ्घ्रिकमलं तदतीव धन्यम् ॥ १॥  
  
ये ये विलग्नमनसः सुखमाप्तुकामा-  
      स्ते ते भवन्ति जगदुद्भवमोहशून्याः ।  
दृष्ट्वा विनष्टधनधान्यगृहान् मुरारे  
      मूकोऽस्मि तेऽङ्घ्रिकमलं तदतीव धन्यम् ॥ २॥  
  
वस्त्राणि दिग्वलयमावसतिः श्मशाने  
      पात्रं कपालमपि मुडविभूषणानि ।  
रुद्रे प्रसादमचलं तव वीक्ष्य शौरे  
      मूकोऽस्मि तेऽङ्घ्रिकमलं तदतीव धन्यम् ॥ ३॥  
  
यत्कीर्तिगायनपरस्य विधातृसूनोः  
      कौपीनमैणमजिनं विपुलां विभूतिम् ।  
स्वस्यार्थदिग्भ्रमणमीक्ष्य तु सार्वकालं  
      मूकोऽस्मि तेऽङ्घ्रिकमलं तदतीव धन्यम् ॥ ४॥  
  
यद्वीक्षणे धृतधियामशनं फलादि  
      वासोऽपि र्जिनवने गिरिकन्दरासु ।  
वासांसि वल्कलमयानि विलोक्य चैवं  
      मूकोऽस्मि तेऽङ्घ्रिकमलं तदतीव धन्यम् ॥ ५॥  
  
स्तोत्रं पादाम्बुजस्यैतच्छ्रीशस्य विजितेन्द्रियः ।  
पठित्वा तत्पदं याति श्लोकार्थज्ञस्तु यो नरः ॥ ६॥  
  
इति मुरारिपञ्चरत्नं सम्पूर्णम् ॥  
  
  
Proofread by PSA Easwaran psaeaswaran at gmail.com  
  
