---
Category: vishhnu, mangala, suprabhAta
Description/comments: Brihat Stotra Ratnakar Shivadutta Shastri
File name: prAtaHsmaraNamangalastotram.itx
Language: Sanskrit
Latest update: February 19, 2019
Location: doc_vishhnu
Proofread by: Aruna Narayanan narayanan.aruna at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: prAtaHsmaraNamangalastotram
engtitle: prAtaHsmaraNamangalastotram
itxtitle: prAtaHsmaraNamaNgalastotram
title: प्रातःस्मरणमण्गलस्तोत्रम्

---
  
 प्रातःस्मरणमङ्गलस्तोत्रम्   
उत्तिष्ठोत्तिष्ठ गोविन्द उत्तिष्ठ गरुडध्वज ।  
उत्तिष्ठ कमलाकान्त त्रैलोक्यं मङ्गलं कुरु ॥ १॥  
  
मङ्गलं भगवान् विष्णुः मङ्गलं गरुडध्वजः ।  
मङ्गलं पुण्डरीकाक्षः मङ्गलायतनं हरिः ॥ २॥  
  
मूकं करोति वाचालं पङ्गुं लङ्घयते गिरिम् ।  
यत्कृपा तमहं वन्दे परमानन्दमाधवम् ॥ ३॥  
  
नमो ब्रह्मण्यदेवाय गो -ब्राह्मण -हिताय च ।  
जगद्धिताय कृष्णाय गोविन्दाय नमो नमः ॥ ४॥  
  
कृष्णाय वासुदेवाय देवकीनन्दनाय च ।  
नन्दगोपकुमाराय गोविन्दाय नमो नमः ॥ ५॥  
  
त्वमेव माता च पिता त्वमेव त्वमेव बन्धुश्च सखा त्वमेव ।  
त्वमेव विद्या द्रविणं त्वमेव त्वमेव सर्वं मम देवदेव ॥ ६॥  
  
इति प्रातःस्मरणमङ्गलस्तोत्रं समाप्तम् ।  
  
  
Proofread by Aruna Narayanan narayanan.aruna at gmail.com  
  
