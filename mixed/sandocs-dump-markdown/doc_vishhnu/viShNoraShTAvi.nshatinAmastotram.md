---
Author: Traditional
Category: vishhnu, stotra, vishnu
File name: vishhnu28.itx
Language: Sanskrit
Latest update: January 13, 2002
Location: doc_vishhnu
Proofread by: Kirk Wortman kirkwort at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: vishnu
Subject: philosophy/hinduism/religion
Sublocation: vishhnu
Text title: viShNoraShTAvi.nshatinAmastotram
Texttype: stotra
Transliterated by: http://www.webdunia.com
engtitle: viShNoraShTAvi.nshatinAmastotram
itxtitle: viShNoraShTAvi.nshatinAmastotram
title: विष्णोरष्टाविंशतिनामस्तोत्रम्

---
  
 श्रीविष्णोरष्टाविंशतिनामस्तोत्रम्   
  
अर्जुन उवाच  
किं नु नाम सहस्राणि जपते च पुनः पुनः ।  
यानि नामानि दिव्यानि तानि चाचक्ष्व केशव ॥ १॥  
  
श्रीभगवानुवाच  
मत्स्यं कूर्मं वराहं च वामनं च जनार्दनम् ।  
गोविन्दं पुण्डरीकाक्षं माधवं मधुसूदनम् ॥ २॥  
  
पद्मनाभं सहस्राक्षं वनमालिं हलायुधम् ।  
गोवर्धनं हृषीकेशं वैकुण्ठं पुरुषोत्तमम् ॥ ३॥  
  
विश्वरूपं वासुदेवं रामं नारायणं हरिम् ।  
दामोदरं श्रीधरं च वेदाङ्गं गरुडध्वजम् ॥ ४॥  
  
अनन्तं कृष्णगोपालं जपतो नास्ति पातकम् ।  
गवां कोटिप्रदानस्य अश्वमेधशतस्य च ॥ ५॥  
  
कन्यादानसहस्राणां फलं प्राप्नोति मानवः ।  
अमायां वा पौर्णमास्यामेकादश्यां तथैव च ॥ ६॥  
  
सन्ध्याकाले स्मरेन्नित्यं प्रातःकाले तथैव च ।  
मध्याह्ने च जपन्नित्यं सर्वपापैः प्रमुच्यते ॥ ७॥  
  
। इति श्रीकृष्णार्जुनसंवादे श्रीविष्णोरष्टाविंशतिनामस्तोत्रं सम्पूर्णम् ।  
  
Visit http://www.webdunia.com for additional texts with Hindi meanings.  
  
