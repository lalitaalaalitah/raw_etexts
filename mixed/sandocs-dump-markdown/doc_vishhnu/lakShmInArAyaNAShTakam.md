---
Category: vishhnu, aShTaka
File name: lakShmInArAyaNAShTakam.itx
Indexextra: (Audio MSS, Video, text)
Language: Sanskrit
Latest update: July 28, 2018
Location: doc_vishhnu
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: lakShmInArAyaNAShTakam
engtitle: lakShmInArAyaNAShTakam
itxtitle: lakShmInArAyaNAShTakam
title: लक्ष्मीनारायणाष्टकम्

---
  
 श्रीलक्ष्मीनारायणाष्टकम्   
आर्तानां दुःखशमने दीक्षितं प्रभुमव्ययम् ।  
अशेषजगदाधारं लक्ष्मीनारायणं भजे ॥ १॥  
  
अपारकरुणाम्भोधिं आपद्बान्धवमच्युतम् ।  
अशेषदुःखशान्त्यर्थं लक्ष्मीनारायणं भजे ॥ २॥  
  
भक्तानां वत्सलं भक्तिगम्यं सर्वगुणाकरम् ।  
अशेषदुःखशान्त्यर्थं लक्ष्मीनारायणं भजे ॥ ३॥  
  
सुहृदं सर्वभूतानां सर्वलक्षणसंयुतम् ।  
अशेषदुःखशान्त्यर्थं लक्ष्मीनारायणं भजे ॥ ४॥  
  
चिदचित्सर्वजन्तूनां आधारं वरदं परम् ।  
अशेषदुःखशान्त्यर्थं लक्ष्मीनारायणं भजे ॥ ५॥  
  
शङ्खचक्रधरं देवं लोकनाथं दयानिधिम् ।  
अशेषदुःखशान्त्यर्थं लक्ष्मीनारायणं भजे ॥ ६॥  
  
पीताम्बरधरं विष्णुं विलसत्सूत्रशोभितम् ।  
अशेषदुःखशान्त्यर्थं लक्ष्मीनारायणं भजे ॥ ७॥  
  
हस्तेन दक्षिणेन यजं अभयप्रदमक्षरम् ।  
अशेषदुःखशान्त्यर्थं लक्ष्मीनारायणं भजे ॥ ८॥  
  
यः पठेत् प्रातरुत्थाय लक्ष्मीनारायणाष्टकम् ।  
विमुक्तस्सर्वपापेभ्यः विष्णुलोकं स गच्छति ॥  
  
इति श्रीलक्ष्मीनारायणाष्टकम् सम्पूर्णम् ।  
  
  
