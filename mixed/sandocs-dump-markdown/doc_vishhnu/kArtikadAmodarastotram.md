---
Category: vishhnu, dashAvatAra, krishna
Description/comments: The stotra is recited in month of Kartik, being most auspicious
  monthe, hence the title.
File name: kArtikadAmodarastotram.itx
Indexextra: (Scan, Video)
Language: Sanskrit
Latest update: May 10, 2020
Location: doc_vishhnu
Proofread by: Krishnananda Achar, NA
Send corrections to: sanskrit@cheerful.com
Site access: http://sanskritdocuments.org
SubDeity: dashAvatAra
Subject: philosophy/hinduism/religion
Sublocation: vishhnu
Text title: Kartika Damodara Stotram
Transliterated by: Krishnananda Achar
engtitle: kArtikadAmodarastotram
itxtitle: kArtikadAmodarastotram
title: कार्तिकदामोदरस्तोत्रम्

---
  
 कार्तिक दामोदर स्तोत्रम्   
। मत्स्यावतार, कूर्मावतार, वराहावतार ।  
मत्स्याकृतिधरजय देवेश  
     वेदविबोधककूर्मस्वरूप ।  
मन्दरगिरिधरसूकररूप  
     भूमिविधारक जय देवेश ॥ १॥  
  
। नृसिंहावतार, वामनावतार, परशुरामावतार ।  
काञ्चनलोचननरहरिरूप  
     दुष्टहिरण्यकभञ्जन जय भोः ।  
जय जय वामन बलिविध्वंसिन्  
     दुष्टकुलान्तकभार्गवरूप ॥ २॥  
  
    । रामावतार, कृष्णावतार ।  
जयविश्रवसः सुतविध्वंसिन्  
     जय कंसारे यदुकुलतिलक ।  
जयवृन्दावनचर देवेश  
     देवकिनन्दन नन्दकुमार ॥ ३॥  
  
      । कृष्णावतार ।  
जय गोवर्धनधर वत्सारे  
     धेनुकभञ्जन जय कंसारे ।  
रुक्मिणिनायक जय गोविन्द  
     सत्यावल्लभ पाण्डवबन्धो ॥ ४॥  
  
खगवरवाहन जय पीठारे  
     जय मुरभञ्जन पार्थसखे त्वम् ।  
भौमविनाशक दुर्जनहारिन्  
     सज्जनपालक जय देवेश ॥ ५॥  
  
शुभगुणपूरित जय विश्वेश  
     जय पुरुषोत्तम नित्यविबोध ।  
भूमिभरान्तककारणरूप  
     जय खरभञ्जन देववरेण्य ॥ ६॥  
  
विधिभवमुखसुरसततसुवन्दित  
     सच्चरणाम्भुज कञ्जसुनेत्र ।  
सकलसुरासुरनिग्रहकारिन्  
     पूतनिमारण जय देवेश ॥ ७॥  
  
यद्भ्रूविभ्रममात्रात्तदिदं  
     आकमलासनशम्भुविपाद्यम् ।  
सृष्टिस्थितिलयमृच्चति सर्वं  
     स्थिरचरवल्लभ स त्वं जय भो ॥ ८॥  
  
जय यमलार्जुनभञ्जनमूर्ते  
     गोपीकुचकुङ्कुमाङ्किताङ्ग ।  
पाञ्चालीपरिपालन जय भो  
     जय गोपीजनरञ्जन जय भो ॥ ९॥  
  
जय रासोत्सवरत लक्ष्मीश  
     सततसुखार्णव जय कञ्जाक्ष ।  
जय जननीकरपाशसुबद्ध  
     हरणान्नवनीतस्य सुरेश ॥ १०॥  
  
बालक्रीडानपर जय भो त्वं  
     मुनिवरवन्दितपदपद्मेश ॥  
  
कालियफणिफणमर्दन जय भो  
     द्विजपत्यर्पितमत्सिविभोन्नम् ॥ ११॥  
  
  । बुद्धावतार, कल्क्यावतार ।  
क्षीराम्बुजिकृतनिलयन देव  
     वरद महाबल जय जय कान्त ।  
दुर्जनमोहक बुद्धस्वरूप  
     सज्जनबोधक कल्किस्वरूप ॥ १२॥  
  
जय युगकृत् दुर्जन विध्वंसिन् ।  
जय जय जय भोः जय विश्वात्मन् ॥ १३॥  
  
इति मन्त्रं पठन्नेव कुर्यान्नीराजनं बुधः ।  
घटिकाद्वयशिष्टायां स्नानं कुर्याद्यथाविधि ॥ १४॥  
  
अन्यथा नरकं याति यावदिन्द्राश्चतुर्दश ।  
  
इति श्री पञ्चरात्रगमे हंसब्रह्म संवादे श्रीकार्तिकदामोदरस्तोत्रम् ॥  
  
  
  
This dashAvatAra stotra is chanted in the month of Kartika.  
Encoded and proofread by Krishnananda Achar  
  
