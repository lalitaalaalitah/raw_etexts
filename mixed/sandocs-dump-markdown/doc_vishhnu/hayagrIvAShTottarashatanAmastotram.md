---
Acknowledge-Permission: Gitapress, Gorakhpur
Author: Traditional
Category: aShTottarashatanAma, vishhnu, vishnu_misc, vishnu
Description-comments: shatanAmastotrasangraha, Gita Press
File name: hayagrIvAShTottarashatanAmastotram.itx
Language: Sanskrit
Latest update: April 7, 2016
Location: doc_vishhnu
Proofread by: Ankur Nagpal ankurnagpal108 at gmail.com, NA, Natarajan
Send corrections to: Sanskrit@cheerful.com
Site access: https://sanskritdocuments.org
SubDeity: vishnu_misc
Subject: philosophy/hinduism/religion
Sublocation: vishhnu
Text title: hayagrIvAShTottarashatanAmastotram
Transliterated by: Ankur Nagpal ankurnagpal108 at gmail.com
engtitle: hayagrIvAShTottarashatanAmastotram
itxtitle: hayagrIvAShTottarashatanAmastotram
title: हयग्रीवाष्टोत्तरशतनामस्तोत्रम्

---
  
 श्रीहयग्रीवाष्टोत्तरशतनामस्तोत्रम्   
  
अथ विनियोगः -  
ॐ अस्य श्रीहयग्रीवस्तोत्रमन्त्रस्य सङ्कर्षण ऋषिः,  
अनुष्टुप्छन्दः, श्रीहयग्रीवो देवता ऋं बीजं  
नमः शक्तिः विद्यार्थे जपे विनियोगः ॥  
  
अथ ध्यानम् -  
वन्दे पूरितचन्द्रमण्डलगतं श्वेतारविन्दासनं  
मन्दाकिन्यमृताब्धिकुन्दकुमुदक्षीरेन्दुहासं हरिम् ।  
मुद्रापुस्तकशङ्खचक्रविलसच्छ्रीमद्भुजामण्डितम्  
नित्यं निर्मलभारतीपरिमलं विश्वेशमश्वाननम् ॥  
  
अथ मन्त्रः -  
ॐ ऋग्यजुःसामरूपाय वेदाहरणकर्मणे ।  
प्रणवोद्गीथवचसे महाश्वशिरसे नमः ॥  
  
श्रीहयग्रीवाय नमः ।  
  
अथ स्तोत्रम् -  
ज्ञानानन्दमयं देवं निर्मलं स्फटिकाकृतिम् ।  
आधारं सर्वविद्यानां हयग्रीवमुपास्महे ॥ १॥  
  
हयग्रीवो महाविष्णुः केशवो मधुसूदनः ।  
गोविन्दः पुण्डरीकाक्षो विष्णुर्विश्वम्भरो हरिः ॥ २॥  
  
आदीशः सर्ववागीशः सर्वाधारः सनातनः ।  
निराधारो निराकारो निरीशो निरुपद्रवः ॥ ३॥  
  
निरञ्जनो निष्कलङ्को नित्यतृप्तो निरामयः ।  
चिदानन्दमयः साक्षी शरण्यः सर्वदायकः ॥ ४॥ शुभदायकः  
श्रीमान् लोकत्रयाधीशः शिवः सारस्वतप्रदः ।  
वेदोद्धर्त्तावेदनिधिर्वेदवेद्यः पुरातनः ॥ ५॥  
  
पूर्णः पूरयिता पुण्यः पुण्यकीर्तिः परात्परः ।  
परमात्मा परञ्ज्योतिः परेशः पारगः परः ॥ ६॥  
  
सकलोपनिषद्वेद्यो निष्कलः सर्वशास्त्रकृत् ।  
अक्षमालाज्ञानमुद्रायुक्तहस्तो वरप्रदः ॥ ७॥  
  
पुराणपुरुषः श्रेष्ठः शरण्यः परमेश्वरः ।  
शान्तो दान्तो जितक्रोधो जितामित्रो जगन्मयः ॥ ८॥  
  
जरामृत्युहरो जीवो जयदो जाड्यनाशनः । गरुडासनः  
जपप्रियो जपस्तुत्यो जपकृत्प्रियकृद्विभुः ॥ ९॥  
  
var  जयश्रियोर्जितस्तुल्यो जापकप्रियकृद्विभुः  
विमलो विश्वरूपश्च विश्वगोप्ता विधिस्तुतः । विराट् स्वराट्  
विधिविष्णुशिवस्तुत्यः शान्तिदः क्षान्तिकारकः ॥ १०॥  
  
श्रेयःप्रदः श्रुतिमयः श्रेयसां पतिरीश्वरः ।  
अच्युतोऽनन्तरूपश्च प्राणदः पृथिवीपतिः ॥ ११॥  
  
अव्यक्तो व्यक्तरूपश्च सर्वसाक्षी तमोहरः ।  
अज्ञाननाशको ज्ञानी पूर्णचन्द्रसमप्रभः ॥ १२॥  
  
ज्ञानदो वाक्पतिर्योगी योगीशः सर्वकामदः ।  
योगारूढो महापुण्यः पुण्यकीर्तिरमित्रहा ॥ १३॥  
  
विश्वसाक्षी चिदाकारः परमानन्दकारकः ।  
महायोगी महामौनी मुनीशः श्रेयसां निधिः ॥ १४॥  
  
हंसः परमहंसश्च विश्वगोप्ता विरट् स्वराट् ।  
शुद्धस्फटिकसङ्काशः जटामण्डलसंयुतः ॥ १५॥  
  
आदिमध्यान्तरहितः सर्ववागीश्वरेश्वरः ।  
प्रणवोद्गीथरूपश्च वेदाहरणकर्मकृत् ॥ १६॥  
  
नाम्नामष्टोत्तरशतं हयग्रीवस्य यः पठेत् ।  
स सर्ववेदवेदाङ्गशास्त्राणां पारगः कविः ॥ १७॥  
  
इदमष्टोत्तरशतं नित्यं मूढोऽपि यः पठेत् ।  
वाचस्पतिसमो बुद्ध्या सर्वविद्याविशारदः ॥ १८॥  
  
महदैश्वर्यमाप्नोति कलत्राणि च पुत्रकान् ।  
नश्यन्ति सकलान् रोगान् अन्ते हरिपुरं व्रजेत् ॥ १९॥  
  
॥  इति श्रीब्रह्माण्डपुराणे श्रीहयग्रीवाष्टोत्तरशतनामस्तोत्रं सम्पूर्णम् ॥  
  
  
Encoded and proofread by Ankur Nagpal ankurnagpal108 at gmail.com  
  
