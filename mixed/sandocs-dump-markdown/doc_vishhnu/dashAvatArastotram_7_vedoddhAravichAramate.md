---
Category: vishhnu, dashAvatAra
File name: dashAvatArastotram7.itx
Indexextra: (Scan)
Language: Sanskrit
Latest update: January 18, 2020
Location: doc_vishhnu
Proofread by: PSA Easwaran
Send corrections to: sanskrit@cheerful.com
Site access: https://sanskritdocuments.org
SubDeity: dashAvatAra
Subject: philosophy/hinduism/religion
Sublocation: vishhnu
Text title: Dashavatara Stotram 7
Transliterated by: PSA Easwaran
engtitle: dashAvatArastotram 7
itxtitle: dashAvatArastotram 7 (vedoddhAravichAramate)
title: दशावतारस्तोत्रम् ७ (वेदोद्धारविचारमते)

---
  
 दशावतारस्तोत्रम् ७   
वेदोद्धारविचारमते सोमकदानवसंहरणे ।  
मीनाकारशरीर नमो हरिभक्तं ते परिपालय माम् ॥ १॥  
  
मन्थानाचलधारणहेतो देवासुरपरिपाल विभो ।  
कूर्माकारशरीर नमो हरिभक्तं ते परिपालय माम् ॥ २॥  
  
भूचोरकहर पुण्यमते क्रीडोद्धृतभूदेशहरे ।  
क्रोढाकारशरीर नमो हरिभक्तं ते परिपालय माम् ॥ ३॥  
  
हिरण्यकशिपुच्छेदनहेतो प्रह्लादाभयधारणहेतो ।  
नरसिंहाच्युतरूप नमो हरिभक्तं ते परिपालय माम् ॥ ४॥  
  
बलिमदभञ्जन विततमते पादद्वयकृतलोककृते ।  
वटुपटुवेष मनोज्ञ नमो हरिभक्तं ते परिपालय माम् ॥ ५॥  
  
क्षितिपतिवंशसम्भवमूर्ते क्षितिपतिरक्षाक्षतमूर्ते ।  
भृगुपतिराम वरेण्य नमो हरिभक्तं ते परिपालय माम् ॥ ६॥  
  
सीतावल्लभ दाशरथे दशरथनन्दन लोकगुरो ।  
रावणमर्दन राम नमो हरिभक्तं ते परिपालय माम् ॥ ७॥  
  
कृष्णानन्त कृपाजलधे कंसारे कमलेश हरे ।  
कालियमर्दन कृष्ण नमो हरिभक्तं ते परिपालय माम् ॥ ८॥  
  
त्रिपुरसती मानविहरणा त्रिपुरविजयमार्गनरूपा ।  
शुद्धज्ञानविबुद्ध नमो भक्तां ते परिपालय माम् ॥ ९॥  
  
शिष्टजनावन दुष्टहर खगतुरगोत्तमवाहन ते ।  
कल्किरूपपरिपाल नमो भक्तां ते परिपालय माम् ॥ १०॥  
  
नामस्मरणादन्योपायं न हि पश्यामो भवतरणे ।  
राम हरे कृष्ण हरे तव नाम वदामि सदा नृहरे ॥ ११॥  
  
इति दशावतारस्तोत्रं सम्पूर्णम् ।   
  
Encoded and proofread by PSA Easwaran  
  
