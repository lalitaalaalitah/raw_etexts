---
Author: Vrajakishora Tripathi
Category: vishhnu, panchaka, vrajakishora
File name: jagannAthajvarapanchakam.itx
Language: Sanskrit
Latest update: August 3, 2019
Location: doc_vishhnu
Proofread by: Vrajakishora Tripathi
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: Shri Jagannatha JvarapanchakaM
Transliterated by: Vrajakishora Tripathi
engtitle: jagannAthajvarapanchakam
itxtitle: jagannAthajvarapanchakam (vrajakishoravirachitam)
title: जगन्नाथज्वरपञ्चकम् (व्रजकिशोरविरचितम्)

---
  
 श्रीजगन्नाथस्य ज्वरपञ्चकं   
स्नानाधिक्यान्मनुसुततनौ जायते हि ज्वरादि-  
र्दारोर्देहे प्रभवति कथं सोपि चित्रेषु चित्रम् ।  
वार्ता सत्यं त्रिभुवनपतिः श्रीजगन्नाथदेवः  
स्नानाद् रुग्णो विषमविषयस्तल्पशायी गृहान्तः ॥ १॥  
  
रोगाक्रान्ताद् विकलहृदयो रत्नवेदीं न याति  
पीडाग्रस्तो भजति च गदं दर्शनं नो ददाति ।  
वैद्यादेशाज्ज्वरसुशमनं हौषधीयं प्रलेपं  
देहे दत्त्वा विरसवदनाः सेवकास्तं यतन्ते ॥ २॥  
  
हाहाकारः सकलजगति व्याधिनाशः कदा स्याद्  
भक्ता दुःखात् सजलनयना द्वारदेशं नमन्ति ।  
भावग्राही मनुजमनसो भावनां सोप्यजानात्  
दूतैर्भक्तान् वदति परमो यात चालारनाथम् ॥ ३॥  
  
रोगे नष्टे कतिपयदिने दिव्यनेत्रोत्सवो मे  
यूयं सर्वे प्रमुदितमुखाः दर्शनं प्राप्स्यथैव ।  
तस्मिन् काले मम च नगरे स्यन्दनीयां सुयात्रां  
दृष्ट्वा हृष्टाः सुफलनिकरं नेष्यथ स्वेच्छया वै ॥ ४॥  
  
तापायाधिकवारिणा सुरभिणा स्नात्वा मुदा श्रीहरि-  
र्हैमाद् रोगगतो महौषधिचयं तच्छान्तये सेवते ।  
हे भक्ता! यदि दारुदेह उदकात्  प्राप्नोति कष्टं महत्  
तापात्तापितमानवा बहुजलस्नानेन रुग्णा न किम् ॥ ५॥  
  
इति श्रीव्रजकिशोरत्रिपाठीविरचितं  
       श्रीजगन्नाथस्य ज्वरपञ्चकं सम्पूर्णम् ।  
  
Composed, encoded and proofread by Vrajakishora Tripathi  
  
