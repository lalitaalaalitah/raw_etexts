---
Category: vishhnu, vishnu
Description-comments: Brihatstotraratnakara 1 newer, Narayana Ram Acharya, Nirnayasagar,
  stotrasankhyA 225
File name: nArakikRRitashrInRRisiMhastotram.itx
Language: Sanskrit
Latest update: March 25, 2017
Location: doc_vishhnu
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: nArakikRRitashrInRRisiMhastotram
engtitle: nArakikRRita Shri Nrisimhastotram
itxtitle: nRRisiMhastotram (nArakikRRita nRisiMhapurANAntargatam)
title: नृसिंहस्तोत्रम् (नारकिकृत नृइसिंहपुराणान्तर्गतम्)

---
  
 नारकिकृतश्रीनृसिंहस्तोत्रम्   
  
श्रीगणेशाय नमः ॥  
  
ओन्नमो भगवते तस्मै केशवाय महात्मने ।  
यन्नामकीर्तनात्सद्यो नरकाग्निः प्रशाम्यति ॥ १॥  
  
भक्तप्रियाय देवाय परस्मै हरये नमः ।  
लोकनाथाय शान्ताय यज्ञेशायादिमूर्तये ॥ २॥  
  
अनन्तायाप्रमेयाय नरसिंहाय ते नमः ।  
नारायणाय गुरवे शङ्खचक्रगदाभृते ॥ ३॥  
  
वेदप्रियाय महते विक्रमाय नमो नमः ।  
वराहायाप्रतर्क्याय वेदाङ्गाय महीभृते ॥ ४॥  
  
नमो द्युतिमते नित्यं ब्राह्मणाय नमो नमः ।  
वामनाय बहुज्ञाय वेदवेदाङ्गधारिणे ॥ ५॥  
  
बलिबन्धनदत्ताय वेदपालाय ते नमः ।  
विष्णवे सुरनाथाय व्यापिने परमात्मने ॥ ६॥  
  
चतुर्भुजाय शुद्धाय शुद्धद्रव्याय ते नमः ।  
जामदग्न्याय रामाय दुष्टक्षत्रान्तकारणे ॥ ७॥  
  
रामाय रावणान्तकाय नमस्तुभ्यं महात्मने ।  
अस्मानुद्धर गोविन्द पूतिगन्धिन्नमोऽस्तु ते ॥ ८॥  
  
स्तोत्रमेतत्पठेद्यस्तु निरयान्मुच्यते च सः ।  
नास्त्यत्र संशयः स्वल्पः प्रत्यहं पाठमाचरेत् ॥ ९॥  
  
इति श्रीनृसिंहपुराणे नारकिकृतं श्रीनृसिंहस्तोत्रं सम्पूर्णम् ।  
  
  
Proofread by PSA Easwaran psaeaswaran at gmail.com  
  
