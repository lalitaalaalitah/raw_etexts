---
Author: Brahmananda
Category: aShTaka, vishhnu, krishna, brahmAnanda, vishnu
File name: kRRiShNAShTakam9.itx
Indexextra: (Scan)
Language: Sanskrit
Latest update: February 10, 2019
Location: doc_vishhnu
Proofread by: Vedha Nathan vnathan.lab at gmail.com, NA
Send corrections to: Sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: kRiShNa aShTaka 9
Transliterated by: Vedha Nathan vnathan.lab at gmail.com
engtitle: kRiShNa aShTaka 9
itxtitle: kRiShNAShTakam 9 (brahmAnandavirachitam tribhuvanAlisarojasarovaram)
title: कृइष्णाष्टकम् ९ (ब्रह्मानन्दविरचितम् त्रिभुवनालिसरोजसरोवरम्)

---
  
 श्रीकृष्णाष्टकम्   
त्रिभुवनालिसरोजसरोवरं परममोदपयःसुपयोनिधिम् ।  
विमलयोगिमनोऽलिकुशेशयं यदुकुलैकमणिन्तमहम्भजे ॥ १॥  
  
जलजपीठमुखामरदेशिकं भवविरिञ्चिसुरेन्द्रकृतस्तवम् ।  
निखिलकामितशीकरतोयदं यदुकुलैकमणिन्तमहम्भजे ॥ २॥  
  
अदितिजाम्बुजपुञ्जदिवाकरं दितिजकञ्जतुषारजवोपमम् ।  
विगतमोहमजञ्जननान्तकं यदुकुलैकमणिन्तमहम्भजे ॥ ३॥  
  
त्रिजगदम्बुरुहोदितभास्करं सकलसत्त्वहृदब्जकृतालयम् ।  
स्वजनमोहमहार्णवपोतकं यदुकुलैकमणिन्तमहम्भजे ॥ ४॥  
  
श्रुतिमयोज्ज्वलकौस्तुभमालिकं रवमुकभूतमयास्त्रचतुष्टयम् ।  
सभुवनाण्डकदम्बकमेखलं यदुकुलैकमणिन्तमहम्भजे ॥ ५॥  
  
दिनकरादिविभासकभासकं श्रुतिमुखाक्षगणाक्षमनक्षकम् ।  
ज्वलनमारुतश्क्रमदापहं यदुकुलैकमणिन्तमहम्भजे ॥ ६॥  
  
जलधिजाननकञ्जमधुव्रतं रुचिररूपविकृष्टवराङ्गनम् ।  
यतिवरादरगीतचरित्रकं यदुकुलैकमणिन्तमहम्भजे ॥ ७॥  
  
क्रतुपतिङ्कुपतिञ्जगताम्पतिं पतिपतिंविपतिङ्कमलापतिम् ।  
फणिपतिङ्गजगोकुलगोपतिं यदुकुलैकमणिन्तमहम्भजे ॥ ८॥  
  
यदुपतेरिदमष्टकमद्भुतं वृजिनशुष्कवनोग्रदवानलम् ।  
पठतियस्तुसमाहितचेतसा सलभतेऽखिलयोगफलन्द्रुतम् ॥ ९॥  
  
॥ इति श्रीस्वामिब्रह्मानन्दविरचितं श्रीकृष्णाष्टकं सम्पूर्णम् ॥  
  
(द्रुतविलम्बितं वृत्तं)  
समानार्थी शब्दाः  
ज - ब्रह्मा, यतिवर - शुकादयः, कु - पृथिवी, विगतः पतिर्यस्मात्,  
विपतिं - गरुडास्यवा, फणिपती - शेषः, गज - गजेन्द्रः  
  
  
Encoded and proofread by Vedha Nathan vnathan.lab at gmail.com, NA  
  
