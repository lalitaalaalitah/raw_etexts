---
Category: vishhnu, aShTottarashatAnAma, dashAvatAra
Description/comments: Brahmandapurana
File name: lakShmInRRisiMhAShTottarashatanAmastotram.itx
Indexextra: (Scan)
Language: Sanskrit
Latest update: June 12, 2020
Location: doc_vishhnu
Proofread by: Yash Khasbage, NA
Send corrections to: sanskrit@cheerful.com
Site access: https://sanskritdocuments.org
SubDeity: dashAvatAra
Subject: philosophy/hinduism/religion
Sublocation: vishhnu
Text title: Lakshminrisimha Ashtottarashatanama Stotram
Transliterated by: Yash Khasbage
engtitle: Lakshminrisimha Ashtottarashatanama Stotram
itxtitle: lakShmInR&isiMhAShTottarashatanAmastotram (brahmANDapurANantargatam)
title: लक्ष्मीनृ&इसिंहाष्टोत्तरशतनामस्तोत्रम् (ब्रह्माण्डपुराणन्तर्गतम्)

---
  
 श्रीलक्ष्मीनृसिंहाष्टोत्तरशतनामस्तोत्रम्   
अस्य श्रीलक्ष्मीनृसिंहाष्टोत्तरशतदिव्यनामस्तोत्रमन्त्रस्य  
श्रीनारायण ऋषिः । श्रीनृसिंहो देवता । अनुष्टुप् छन्दः ।  
श्रीनृसिंहप्रसादसिद्ध्यर्थे जपे विनियोगः ।  
  
ॐ श्रीनृसिंहः पुष्कराक्षः करालविकृताननः ।  
हिरण्यकशिपोर्वक्षोविदारणनखाङ्कुशः ॥ १॥  
  
प्रल्हादवरदः श्रीमानप्रमेयपराक्रमः ।  
अभक्तजनसंहारी भक्तानामभयप्रदः ॥ २॥  
  
ज्वालामुखस्तीक्ष्णकेशस्तीक्ष्णदंष्ट्रो भयङ्करः ॥  
  
उत्तप्तहेमसङ्काशसटा धूतबलाहकः ॥ ३॥  
  
त्रिनेत्रकपिलः प्रांशु सोमसूर्याग्निलोचनः ।  
स्थूलग्रीवः प्रसन्नात्मा जाम्बूनदपरिधृतः ॥ ४॥  
  
व्योमकेशः प्रभृतिभिस्त्रिदिवेशैरभिष्टुतः ।  
उपसंहृतसप्तार्चिः कवलीकृतमारुतः ॥ ५॥  
  
दिग्गजावलिदर्पघ्नः कद्रूजविषनाशनः ।  
अभिचारः क्रियाहन्ता ब्रह्मण्यो भक्तवत्सलः ॥ ६॥  
  
समुद्रसलिलत्राता हलाहलविशीर्णकृत् ।  
ओजः प्रपूरिताशेषचलाचलजगत्त्रयः ॥ ७॥  
  
हृषीकेशो जगत्त्राणः सर्वगः सर्वकामदः ।  
नास्तिकप्रत्ययार्थाय दर्शितात्मा प्रभाववान् ॥ ८॥  
  
हिरण्यकशिपोरग्रे सभास्तम्भसमुद्भवः ।  
उग्रोग्निज्वालमाली च सुतीक्ष्णो भीमदर्शनः ॥ ९॥  
  
दग्धाखिलजगज्जन्न्तुकारणं जगतामपि ।  
आधारः सर्वभूतानां ईश्वरः सर्वहाटकः ॥ १०॥  
  
विष्णुर्जिष्णुर्जगत्धामबहिरन्तः प्रकाशकः ।  
योगिहृत्पद्ममध्यस्थो योगो योगविदुत्तमः ॥ ११॥  
  
स्त्रष्टा हर्ता जगत्त्राता व्योमरूपी जनार्दनः ।  
चिन्मयः प्रकृतिः साक्षी गुणातीतो गुणाश्रयः ॥ १२॥  
  
मखविच्छेदकृत्कर्ता सर्वपाशविनिस्मृतः ।  
व्यक्ताव्यक्तःस्वरूपो यः सूक्ष्मसदसदात्मकः ॥ १३॥  
  
अव्ययः शाश्वतोऽनन्तो वीरजित्परमेश्वरः ।  
मायावी मरूदाधारो निमिषोऽक्षर एव च ॥ १४॥  
  
अनादिनिधनो नित्यःपरब्रह्माभिधायकः ।  
शङ्खचक्रगदाशार्ङ्ग प्रकाशितचतुर्भुजः ॥ १५॥  
  
पीताम्बरधरः स्रग्वी कौस्तुभाभरणोज्वलः ।  
श्रियाद्यासितवामाङ्गश्रीवत्सेन विराजितः ॥ १६॥  
  
प्रसन्नवदनः शान्तो लक्ष्मीप्रियपरिग्रहः ।  
वासुदेवो महादेवो वाक्यपुष्पप्रपूजितः ॥ १७॥  
  
उद्युक्ताहवहुङ्कारभीषिताखिलदिङ्मुखः ।  
गर्जन्वीरासमासीनः कठोरकुटिलेक्षणः ॥ १८॥  
  
दैत्येयः क्षतवक्षोसृग् आर्द्रीकृतनखायुधः ।  
अशेषप्राणिभयदः प्रचण्डो दण्डताण्डवः ॥ १९॥  
  
निटिलसृतघर्माम्बुसम्भूतज्वलिताननः ।  
वज्रसिंहो महमूर्तिर्भीमो भीमपराक्रमः ॥ २०॥  
  
स्वभक्तार्पितकारुण्यो बहूक्तो बहुरूपधृक् ।  
एवं अष्टोत्तरशतं नाम्ना नरसिंहरूपिणः ॥ २१॥  
  
नरकेसरिणा दत्तं स्वप्ने शेषाय धीमते ।  
आयुरारोग्यसम्पत्तिः पुत्रपौत्रप्रवर्धन ॥ २२॥  
  
इति श्रीब्रम्हाण्डपुराणे श्रीनृसिंहाष्टोत्तरशतनामस्तोत्रं सम्पूर्णम् ।  
  
 Encoded and proofread by Yash Khasbage  
  
