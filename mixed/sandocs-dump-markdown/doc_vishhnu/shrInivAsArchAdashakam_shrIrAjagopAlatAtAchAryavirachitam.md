---
Author: shrIrAjagopAlatAtAchArya
Category: vishhnu, venkateshwara, stotra, vishnu, dashaka
File name: shrInivAsArchAdashakam.itx
Indexextra: (Venkatesha Kavyakalapa)
Language: Sanskrit
Latest update: April 4, 2015
Location: doc_vishhnu
Proofread by: Malleswara Rao Yellapragada malleswararaoy at yahoo.com
Send corrections to: sanskrit@cheerful.com
Site access: https://sanskritdocuments.org
Source: Venkatesha Kavyakalapa
SubDeity: venkateshwara
Subject: philosophy/hinduism/religion
Sublocation: vishhnu
Text title: shrInivAsArchAdashakam
Texttype: stotra
Transliterated by: Malleswara Rao Yellapragada malleswararaoy at yahoo.com
engtitle: ShrinivAsArchadashakam
itxtitle: shrInivAsArchAdashakam (shrIrAjagopAlatAtAchAryavirachitam)
title: श्रीनिवासार्चादशकम् (श्रीराजगोपालताताचार्यविरचितम्)

---
  
 श्रीनिवासार्चादशकम्   
  
श्रीवासदेवकरुणाशिशिरालोकामृतावसेकेन  ।  
उपचितबहुविधपुण्यं धन्यं श्रीवेङ्कटाचलं वन्दे ॥ १॥  
  
बहुलशिलातलतरुततितृणगणवीरुज्झरीमयश्शिखरी ।  
यो गीयते परिवृतो योगीन्द्रैश्श्रीनिवास एवेति ॥ २॥  
  
पशुपक्षिमृगवनस्पतितृणगुल्मलताशिलासु चात्मजनिम् ।  
यत्रार्थयन्ति मुनयश्चित्राकारेषु निर्ज्झरेष्वपि च ॥ ३॥  
  
परवासुदेव एव स्थिरवासं प्राप्य यत्र सह रमया ।  
चिरमानन्दमुपैति हि परमानन्दं विहाय वैकुण्ठम् ॥ ४॥  
  
मलसङ्कुले कलावपि फलजालान्यैहिकान्यपीह जनाः ।  
स्वाभीष्टानि लभन्ते यत्र श्रीवासदेवकरुणातः ॥ ५॥  
  
नारायणाचलेऽस्मिन्नाराच्छ्रीस्वामिपुष्करिण्याश्च ।  
तीरालये विभान्तं नारायणमाश्रये रमाकान्तम् ॥ ६॥  
  
अञ्जनगिरिशिखरालयमञ्जनरोचिर्निरञ्जनं धाम ।  
कञ्जविलोचनमीडे पिञ्जरवक्षश्श्रियस्त्विषा किमपि ॥ ७॥  
  
नारायणाद्रिवासं श्रीश्रीवासं रमाक्षमावासम् ।  
हरिमणिगिरिसमभासं सुरुचिरहासं नमाम्यवितदासम् ॥ ८॥  
  
आश्रितफणीन्द्रशैलं हरिमणिनीलं सुवर्णसमचेलम् ।  
 ???  कमलालोलं नमामि समशीलम् ॥ ९॥  
  
अधरितसुरतरुदानं रक्षितदीनं रजस्तमोहीनम् ।  
कमलाकृतबहुमानं श्रीनिधिमेनं श्रये श्रिताधीनम् ॥ १०॥  
  
सुरगणसेवितचरणं श्रितजनशरणं श्रिताबलाभरणम् ।  
कर्तुं भवाब्धितरणं कलये शरणं वृषाद्रिवरशरणम् ॥ ११॥  
  
वृषशैलशिखरिजातं वारिधिजातालताभिपरिवीतम् ।  
वन्दे सुपारिजातं विश्वजनेभ्यो वितीर्णफलजातम् ॥ १२॥  
  
॥ इति नावल्पाक्कं श्रीराजगोपालताताचार्यकृतं श्रीनिवासार्चादशकम्॥  
  
Encoded and proofread by Malleswara Rao Yellapragada  
malleswararaoy at yahoo.com  
From a telugu book veNkaTeshakAvyakalApa  
  
