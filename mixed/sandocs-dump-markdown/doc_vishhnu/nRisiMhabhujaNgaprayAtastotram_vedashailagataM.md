---
Acknowledge-Permission: Mahaperiaval Trust
Category: vishhnu, dashAvatAra, bhujanga
Description/comments: Edited by S. V. Radhakrishna Shastriji
File name: nRRisiMhabhujangaprayAtastotram.itx
Indexextra: (VSM 3)
Language: Sanskrit
Latest update: May 13, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashAvatAra
Subject: philosophy/hinduism/religion
Sublocation: vishhnu
Text title: nRRisiMhabhujangaprayAtastotram
engtitle: nRRisiMhabhujangaprayAtastotram
itxtitle: nRisiMhabhujaNgaprayAtastotram (vedashailagataM)
title: नृइसिंहभुजण्गप्रयातस्तोत्रम् (वेदशैलगतं)

---
  
 नृसिंहभुजङ्गप्रयातस्तोत्रम्   
  
वेदशैलगत  
अजोमेशदेवं रजोत्कर्षवद्भूद्रजोत्कर्षवद्भूद्रजोद्धूतभेदम् ।  
द्विजाधीशभेदं रजोपालहेतिं भजे वेदशैलस्फुरन्नारसिंहम् ॥ १॥  
  
हिरण्याक्षरक्षोवरेण्याग्रजन्मस्थिरक्रूरवक्षोहरप्रौढदक्षम् ।  
भृतश्रीनखाग्रं परश्रीसुखोग्रं भजे वेदशैलस्फुरन्नारसिंहम् ॥ २॥  
  
निजारम्भशुम्भद्भुजास्तम्भडम्भद्दृढाङ्गस्रवद्रक्तसंयुक्तभूतम् ।  
निजाघावनोद्वेललीलानुभूतं भजे वेदशैलस्फुरन्नारसिंहम् ॥ ३॥  
  
वटुर्जन्यजास्यं स्फुटालोलघाटीसटाझूटमृत्युर्बहिर्गानशौर्यम् ।  
घटोद्भूतपद्भूद्धटस्तूयमानं भजे वेदशैलस्फुरन्नारसिंहम् ॥ ४॥  
  
पिनाक्युत्तमाङ्गं स्वनद्भङ्गरङ्गं ध्रुवाकाशरङ्गं जनश्रीपदाङ्गम् ।  
पिनाकिन्यराजप्रशस्तस्तरस्तं भजे वेदशैलस्फुरन्नारसिंहम् ॥ ५॥  
  
इति वेदशैलगतं नृसिंहभुजङ्गप्रयातस्तोत्रं सम्पूर्णम् ।  
  
  
Proofread by PSA Easwaran psaeaswaran at gmail.com  
  
