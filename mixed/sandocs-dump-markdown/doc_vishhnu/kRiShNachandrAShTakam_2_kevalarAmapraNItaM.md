---
Acknowledge-Permission: Mahaperiaval Trust
Category: vishhnu, aShTaka, krishna
Description/comments: Edited by S. V. Radhakrishna Shastriji
File name: kRRiShNachandrAShTakam2.itx
Indexextra: (VSM 3)
Language: Sanskrit
Latest update: May 13, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: kRRiShNachandrAShTakam 2
engtitle: kRRiShNachandrAShTakam 2
itxtitle: kRiShNachandrAShTakam 2 (kevalarAmapraNItaM)
title: कृइष्णचन्द्राष्टकम् २ (केवलरामप्रणीतं)

---
  
 श्रीकृष्णचन्द्राष्टकम् २   
  
श्रीकेवलरामप्रणीतम्  
वनभुवि विहरन्तौ तच्छविं वर्णयन्तौ  
सुहृदमनुसरन्तौ दुर्हृदं सूदयन्तौ ।  
उपयमुनमटन्तौ वेणुनादं सृजन्तौ  
भज हृदय हसन्तौ रामकृष्णौ लसन्तौ ॥ १॥  
  
कलयसि भवरीतिं नैव चेद्भूरिभूतिं  
यमकृतनिगृहीतिं तर्हि कृत्वा विनीतिम् ।  
जहिहि मुहुरनीतिं जायमानप्रतीतिं  
कुरु मधुरिपुगीतिं रे मनो मान्यगीतिम् ॥ २॥  
  
द्विपपरिवृढदन्तं यः समुत्पाट्य सान्तं  
सदसि परिभवन्तं लीलया हन्त सान्तम् ।  
स्वजनमसुखयन्तं कंसमाराद्भ्रमन्तं  
सकलहृदि वसन्तं चिन्तयामि प्रभुं तम् ॥ ३॥  
  
करधृतनवनीतः स्तेयतस्तस्य भीतः  
पशुपगणपरीतः श्रीयशोदागृहीतः ।  
निखिलनिगमगीतः कालमायाद्यभीतः  
कनकसदुपवीतः श्रीशुकादिप्रतीतः ॥ ४॥  
  
सकलजननियन्ता गोसमूहानुगन्ता  
व्रजविलसदनन्ताभीरुगेहेषु रन्ता ।  
असुरनिकरहन्ता शक्रयागावमन्ता  
जयति विजयियन्ता वेदमार्गाभिमन्ता ॥ ५॥  
  
सुकृतिविहितसेवो निर्जितानेकदेवो  
भवविधिकृतसेवः प्रीणिताशेषदेवः ।  
स्म नयति वसुदेवो गोकुलं यं मुदे वो  
भवतु स यदुदेवः सर्वदा वासुदेवः ॥ ६॥  
  
करकजधृतशैले प्रोल्लसत्पीतचैले  ?? मय् बे चोर्रेच्त्  
रुचिरनवघनाभे शोभने पद्मनाभे ।  
विकचकुसुमपुञ्जे शोभमाने निकुञ्जे  
स्थितवति कुरु चेतः प्रीतिमन्यत्र नेतः ॥ ७॥  
  
विषयविरचिताशे प्राप्तसंसारपाशे-  
ऽनवगतनिजरूपे सृष्टकर्मण्यपूपे ।  
सुकृतकृतिविहीने श्रीहरे भक्तिहीने  
मयि कृतय  समन्तौ केवले दीनजन्तौ ॥ ८॥  
  
इति श्रीकेवलरामप्रणीतं श्रीकृष्णचन्द्राष्टकं सम्पूर्णम् ।  
  
  
Proofread by PSA Easwaran psaeaswaran at gmail.com  
  
