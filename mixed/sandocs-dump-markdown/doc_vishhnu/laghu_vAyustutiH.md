---
Author: kalyANI_DevI
Category: vishhnu, vishnu_misc, stotra, vishnu
File name: laghu_vAyu_stuti.itx
Language: Sanskrit
Latest update: November 1, 2010
Location: doc_vishhnu
Proofread by: Shrisha Rao shrao at dvaita.org
Send corrections to: Sanskrit@cheerful.com
Site access: https://sanskritdocuments.org
SubDeity: vishnu_misc
Subject: philosophy/hinduism/religion
Sublocation: vishhnu
Text title: laghu vAyu stuti
Texttype: stotra
Transliterated by: Shrisha Rao shrao at dvaita.org
engtitle: laghu vAyu stuti
itxtitle: laghu vAyustutiH
title: लघु वायुस्तुतिः

---
  
 लघु वायुस्तुती   
  
           ॥ लघुवायुस्तुतिः ॥  
  
वासुदेवं सदानन्दतीर्थानन्दसन्दोहसन्दानशीलम्  ।  
स्वामिनं सच्चिदानन्दरूपं नन्दयामोवयं नन्दसूनुम्  ॥ १॥  
  
श्रीहनूमन्तमेकान्तभाजं राघवश्रीपदाम्भोजभृङ्गम्  ।  
मारुतिं प्राणिनां प्राणभूतं नन्दयामोवयं नन्दितीर्थम्  ॥ २॥  
  
भीमरूपं परो पेयिवांसं भारतं भारतश्रीललामम्  ।  
भूभरध्वंसिनां भारतीशं नन्दयामोवयं नन्दितीर्थम्  ॥ ३॥  
  
देवचूडामणिं पूर्णबोधं कृष्णपादारविन्दैकदासम्  ।  
चित्तचिन्तामणिं पुण्यभाजां नन्दयामोवयं नन्दितीर्थम्  ॥ ४॥  
  
मायिगोमायुमायान्धकार ध्वंसमार्ताण्ड मूर्तीयमानम्  ।  
सज्जनानन्दसन्दोहधेनुं नन्दयामोवयं नन्दितीर्थम्  ॥ ५॥  
  
इन्दिरानन्दमानन्दमूर्तिं सुन्दरीमन्दिरामिन्दुकान्तिम्  ।  
दासमेकं तथा तत्त्वरूपं नन्दयामोवयं नन्दितीर्थम्  ॥ ६॥  
  
          इति श्रीकल्याणीदेवी विरचितं  
          लघुवायुस्तुतिः सम्पूर्णम्  
          ॥ भारतीरमणमुख्यप्राणान्तर्गत श्रीकृष्णार्पणमस्तु ॥  
  
  
Encoded and proofread by  
  
