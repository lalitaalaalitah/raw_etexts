---
Author: paNDita shrI bellaMkoNDa rAmarAya kavIndra
Category: aShTottarashatanAma, vishhnu, dashAvatAra, paNDita-bellaMkoNDa-rAmarAya-kavIndra,
  vishnu
File name: nakArAdinarasiMha108nAmastotram.itx
Language: Sanskrit
Latest update: January 24, 2016
Location: doc_vishhnu
Proofread by: Malleswara Rao Yellapragada malleswararaoy at yahoo.com
Send corrections to: sanskrit@cheerful.com
Site access: https://sanskritdocuments.org
Source: shrI dashAvatArAShTottara shatanAmAvaliH savyAkhyA
SubDeity: dashAvatAra
Subject: philosophy/hinduism/religion
Sublocation: vishhnu
Text title: nakArAdi narasiMhAShTottarashatanAmastotram
Transliterated by: Malleswara Rao Yellapragada malleswararaoy at yahoo.com
engtitle: nakArAdi narasiMhAShTottarashatanAmastotram
itxtitle: dashAvatAra nakArAdi narasiMhAShTottarashatanAmastotram
title: दशावतार नकारादि नरसिंहाष्टोत्तरशतनामस्तोत्रम्

---
  
 नकारादि श्रीनरसिंहाष्टोत्तरशतनामस्तोत्रम्   
श्री हयग्रीवाय नमः ।  
हरिः ॐ  
  
नरसिंहो नरो नारस्रष्टा नारायणो नवः ।  
नवेतरो नरपतिर्नरात्मा नरचोदनः ॥ १॥  
  
नखभिन्नस्वर्णशय्यो नखदंष्ट्राविभीषणः ।  
नारभीतदिशानाशो नन्तव्यो नखरायुधः ॥ २॥  
  
नादनिर्भिन्नपाद्माण्डो नयनाग्निहुतासुरः ।  
नटत्केसरसञ्जातवातविक्षिप्तवारिदः ॥ ३॥  
  
नलिनीशसहस्राभो नतब्रह्मादिदेवतः ।  
नभोविश्वम्भराभ्यन्तर्व्यापिदुर्वीक्षविग्रहः ॥ ४॥  
  
निश्श्वासवातसंरम्भ घूर्णमानपयोनिधिः ।  
निर्दयाङ्घ्रियुगन्यासदलितक्ष्माहिमस्तकः ॥ ५॥  
  
निजसंरम्भसन्त्रस्तब्रह्मरुद्रादिदेवतः ।  
निर्दम्भभक्तिमद्रक्षोडिम्भनीतशमोदयः ॥ ६॥  
  
नाकपालादिविनुतो नाकिलोककृतप्रियः ।  
नाकिशत्रूदरान्त्रादिमालाभूषितकन्धरः ॥ ७॥  
  
नाकेशासिकृतत्रासदंष्ट्राभाधूततामसः ।  
नाकमर्त्यातलापूर्णनादनिश्शेषितद्विपः ॥ ८॥  
  
नामविद्राविताशेषभूतरक्षःपिशाचकः ।  
नामनिश्श्रेणिकारूढनिजलोकनिजव्रजः ॥ ९॥  
  
नालीकनाभो नागारिवन्द्यो नागाधिराड्भुजः ।  
नगेन्द्रधीरो नेत्रान्तस्ख्सलदग्निकणच्छटः ॥ १०॥  
  
नारीदुरासदो नानालोकभीकरविग्रहः ।  
निस्तारितात्मीयसन्थो निजैकज्ञेयवैभवः ॥ ११॥  
  
निर्व्याजभक्तप्रह्लादपरिपालनतत्परः ।  
निर्वाणदायी निर्व्याजभक्त्येकप्राप्यतत्पदः ॥ १२॥  
  
निर्ह्रादमयनिर्घातदलितासुरराड्बलः ।  
निजप्रतापमार्ताण्डखद्योतीकृतभास्करः ॥ १३॥  
  
निरीक्षणक्षतज्योतिर्ग्रहतारोडुमण्डलः ।  
निष्प्रपञ्चबृहद्भानुज्वालारुणनिरीक्षणः ॥ १४॥  
  
नखाग्रलग्नारिवक्षस्स्रुतरक्तारुणाम्बरः ।  
निश्शेषरौद्रनीरन्ध्रो नक्षत्राच्छादितक्षमः ॥ १५॥  
  
निर्णिद्ररक्तोत्पलाक्षो निरमित्रो निराहवः ।  
निराकुलीकृतसुरो निर्णिमेयो निरीश्वरः ॥ १६॥  
  
निरुद्धदशदिग्भागो निरस्ताखिलकल्मषः ।  
निगमाद्रिगुहामध्यनिर्णिद्राद्भुतकेसरी ॥ १७॥  
  
निजानन्दाब्धिनिर्मग्नो निराकारो निरामयः ।  
निरहङ्कारविबुधचित्तकानन गोचरः ॥ १८॥  
  
नित्यो निष्कारणो नेता निरवद्यगुणोदधिः ।  
निदानं निस्तमश्शक्तिर्नित्यतृप्तो निराश्रयः ॥ १९॥  
  
निष्प्रपञ्चो निरालोको निखिलप्रीतिभासकः ।  
निरूढज्ञानिसचिवो निजावनकृताकृतिः ॥ २०॥  
  
निखिलायुधनिर्भातभुजानीकशताद्भुतः ।  
निशितासिज्ज्वलज्जिह्वो निबद्धभृकुटीमुखः ॥ २१॥  
  
नगेन्द्रकन्दरव्यात्तवक्त्रो नम्रेतरश्रुतिः ।  
निशाकरकराङ्कूर गौरसारतनूरुहः ॥ २२॥  
  
नाथहीनजनत्राणो नारदादिसमीडितः ।  
नारान्तको नारचित्तिर्नाराज्ञेयो नरोत्तमः ॥ २३॥  
  
नरात्मा नरलोकांशो नरनारायणो नभः ।  
नतलोकपरित्राणनिष्णातो नयकोविदः ॥ २४॥  
  
निगमागमशाखाग्र प्रवालचरणाम्बुजः ।  
नित्यसिद्धो नित्यजयी नित्यपूज्यो निजप्रभः ॥ २५॥  
  
निष्कृष्टवेदतात्पर्यभूमिर्निर्णीततत्त्वकः ।  
नित्यानपायिलक्ष्मीको निश्श्रेयसमयाकृतिः ॥ २६॥  
  
निगमश्रीमहामालो निर्दग्धत्रिपुरप्रियः ।  
निर्मुक्तशेषाहियशा निर्द्वन्द्वो निष्कलो नरी ॥ २७॥  
  
॥ इति नकारादि श्री नरसिंहाष्टोत्तरशतनामस्तोत्रम् पराभव  
श्रावण शुद्धैकादश्याम् रामेण लिखिता श्री हयग्रीवाय समर्पित ॥  
  
  
Encoded and proofread by Malleswara Rao Yellapragada  
malleswararaoy at yahoo.com  
  
Source Book:    
shrI dashAvatArAShTottarashatanAmAvaliH savyAkhyA  
language: Telugu  
Composed by : paNDita shrI bellaMkoNDa rAmarAya kavIndra  
  
  
  
  
