---
Acknowledge-Permission: Mahaperiaval Trust
Category: vishhnu, daNDaka, krishna
Description/comments: Edited by S. V. Radhakrishna Shastriji
File name: jagannAthadaNDakam.itx
Indexextra: (VSM 2)
Language: Sanskrit
Latest update: April 12, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: jagannAthadaNDakam
engtitle: jagannAthadaNDakam
itxtitle: jagannAthadaNDakam (sUtasaMhitAyAM)
title: जगन्नाथदण्डकम् (सूतसंहितायां)

---
  
 श्रीजगन्नाथदण्डकम्   
  
जय जय नारायण अपारभवसागरोत्तारपरायण सनकस-  
नन्दनसनातनप्रभृतियोगिवरविचिन्त्यमानदिव्यतत्त्व स्वमाया-  
विलसिताध्यासपरिणमिताशेषभूततत्त्च त्रितत्त्व त्रिदण्डधर  
त्रिणाचिकेत त्रिमधुत्रिसुपर्णोपगीयमानदिव्यज्ञान च्छन्दोमय  
स्वासनसुपर्णप्रिय भक्तप्रिय भक्तजनैकवत्सल स्वमायाजाल-  
व्यवहितात्मस्वरूप विश्वरूप विश्वप्रकाश विश्वतोमुख विश्वतोऽक्षि-  
विश्वतःश्रवण विश्वतः पादशिरोग्रीव विश्वहस्तनासारसना-  
त्वक्वेशलोमलिङ्ग सर्वलोकात्मक सर्वलोकसुखावह सर्वलोकोपकारक  
सर्वलोकनमस्कृत लीलाविलासितकोटिपद्मोद्भवरुद्रेन्द्रमरुदश्विसाध्य-  
सिद्धगणप्रणताशेषसुरासुरत्रिभुवनगुरो न कस्यापि ज्ञानगोचर  
नमस्ते नमस्ते ।  
(श्रीस्कन्दपुराणे)  
इति श्रीजगन्नाथदण्डकं सम्पूर्णम् ।  
  
महाविष्णुस्तुतिः  
ब्रह्मर्षय ऊचुः -  
नमस्ते देवदेवानामादिभूत सनातन ।  
पुरुषाय पुराणाय नमस्ते परमात्मने ॥ १॥  
  
जरामरणरोगादिविहीनायामलात्मने ।  
ब्रह्मणां पतये तुभ्यं जगतां पतये नमः ॥ २॥  
  
लोकालोकस्वरूरपाय लोकानां पतये नमः ।  
शङ्खचक्रगदापद्मपाणये विष्णवे नमः ॥ ३॥  
  
नमो हिरण्यगर्भाय श्रीपते भूपते नमः ।  
नगः स्वयम्भुवे तुभ्यं सूत्रात्मादिस्वरूपिणे ॥ ४॥  
  
विराट्प्रजापतेः साक्षाज्जनकाय नमो नमः ।  
विश्वतैजसरूपाय प्राज्ञरूपाय ते नमः ॥ ५॥  
  
जाग्रत्स्वप्नस्वरूपाय नमः सुप्त्यात्मने नमः ।  
अवस्थासाक्षिणे तुभ्यमवस्थावर्जिताच्युत ॥ ६॥  
  
तुरीयाय विशुद्धाय तुर्यातीताय ते नमः ।  
प्रथमाय समस्तस्य जगतः परमात्मने ॥ ७॥  
  
ओङ्कारैकस्वरूपाय शिवाय शिवद प्रभो ।  
सर्वविज्ञानसम्पन्न नमो विज्ञानदायिने ॥ ८॥  
  
जगतां योनये तुभ्यं वेधसे विश्वरूपिणे ।  
नित्यशुद्धाय बुद्धाय मुक्ताय सुरवरूपिणे ॥ ९॥  
  
नमो वाचामतीताय मनोऽगम्याय ते नमः ।  
अप्रमेयाय शान्ताय स्वयम्भानाय साक्षिणे ॥ १०॥  
  
नगः पुंसे पुराणाय श्रेयःप्राप्त्येकहेतवे ।  
आकाशादिप्रपञ्चाय नमस्तद्रूप शङ्कर ॥ ११॥  
  
मायारूपाय मायायाः सत्ताहेतो जनार्दन ।  
नमः प्रद्युम्नरूपाय नमः सङ्कर्षणात्मने ॥ १२॥  
  
ममोऽनिरुद्धरूपाय वासुदेवाय ते नमः ।  
योगाय योगगम्याय योगिनामिष्टसिद्धिद ॥ १३॥  
  
नमस्ते मत्स्यरूपाय नमस्ते कूर्मरूपिणे ।  
नमस्तुभ्यं वराहाय नारसिंहाय ते नमः ॥ १४॥  
  
नमो वामनरूपाय नमो रामत्रयात्मने ।  
नमः कृष्णाय सर्वज्ञ नमस्ते कल्किरूपिणे ॥ १५॥  
  
कर्मिणां फलरूपाय कर्मरूपाय ते नमः ।  
कर्मकर्त्रे नमस्तुभ्यं नमस्ते कर्मसाक्षिणे ॥ १६॥  
  
नमो विज्ञप्तिरूपाय नमो वेदान्तरूपिणे ।  
गुपात्रयात्मने तुभ्यं नमो निर्गुणरूपिणे ॥ १७॥  
  
अद्भुतायामरेशाय शिवप्राप्त्येकहेतवे ।  
नमो नक्षत्ररूपाय नमस्ते सोमरूपिणे ॥ १८॥  
  
नमः सूर्यात्मने तुभ्यं नमो वज्रधराय ते ।  
नमस्ते पद्मनाभाय नमस्ते शार्ङ्गपाणये ॥ १९॥  
  
नमस्तुभ्यं विशालाक्ष नमः श्रीधर नायक ।  
नमः संसारतप्तानां तापनाशैकहेतवे ॥ २०॥  
  
श्रौतस्मार्तैकनिष्ठानामचिरादेव मुक्तिद ।  
अन्येषामपि सर्वेषां संसारैकप्रदाव्यय ॥ २१॥  
  
नमोऽसुरविमर्दाय नमो विद्याधरार्चित ।  
क्षीरोदशायिने तुभ्यं नमो वैकुण्ठवासिने ।  
नमो रागाभिभूतानां वैराग्यप्लवदायिने ॥ २२॥  
  
इति सूतसंहितायां महाविष्णुस्तुतिः समाप्ता ।  
  
  
Proofread by PSA Easwaran psaeaswaran at gmail.com  
  
