---
Category: kavacha, vishhnu, dashAvatAra, vishnu
Description-comments: Brahmasamhita
File name: nRRisiMhakavacham.itx
Language: Sanskrit
Latest update: July 21, 2013
Location: doc_vishhnu
Proofread by: Dinesh Agarwal  dinesh.garghouse at gmail.com, PSA Easwaran psaeaswaran
  at gmail.com
Send corrections to: Sanskrit@cheerful.com
Site access: https://sanskritdocuments.org
Source: https://archive.org/details/HindiBook-danikPrarthnastrotaKavach Pages 50-51
SubDeity: dashAvatAra
Subject: philosophy/hinduism/religion
Sublocation: vishhnu
Text title: nRRisiMhakavacham brahmasaMhitAyAm
Transliterated by: Dinesh Agarwal
engtitle: Nrisimha Kavacham from Brahmasamhita
itxtitle: nRisi.nhakavacham trailokyamohanam (brahmasaMhitAyAntargatam)
title: नृइसिंहकवचम् त्रैलोक्यमोहनम् (ब्रह्मसंहितायान्तर्गतम्)

---
  
 नृसिंहकवचं ब्रह्मसंहितायाम्   
  
नारद उवाच  
इन्द्रादिदेव वृन्देश तातेश्वर जगत्पते ।  
महाविष्णोर्नृसिंहस्य कवचं ब्रुहि मे प्रभो  
यस्य प्रपठनाद् विद्वान् त्रैलोक्यविजयी भवेत् ॥ १॥  
  
ब्रह्मोवाच  
शृणु नारद वक्ष्यामि पुत्रश्रेष्ठ तपोघन(तपोधन) ।  
कवचं नरसिंहस्य त्रैलोक्यविजयाभिधम् ॥ २॥  
  
यस्य प्रपठनाद् वाग्मी त्रैलोक्यविजयी भवेत् ।  
स्रष्ठाऽहं जगतां वत्स पठनाद्धारणाद् यतः ॥ ३॥  
  
लक्ष्मीर्जगत्त्रयम् पाति संहर्ता च महेश्वरः ।  
पठनाद्धारणाद्देवा बभुवुश्च दिगीश्वराः ॥ ४॥   
ब्रह्म मन्त्रमयं वक्ष्ये भूतादिविनिवारकम् ।  
यस्य प्रसादाद्दुर्वासास्त्रैलोक्यविजयी मुनिः ।  
पठनाद् धारणाद् यस्य शास्ता च क्रोधभैरवः ॥ ५॥  
  
त्रैलोक्यविजयस्यास्य कवचस्य प्रजापतिः ।  
ऋषिश्छन्दश्च गायत्री नृसिंह देवता विभुः ।  
चतुर्वर्गे च शान्तौ च विनियोगः प्रकीर्त्तितः ॥ ६॥  
  
क्ष्रौं बिजं मे शिरः पातु चन्द्रवर्णो महामनुः ।  
उग्रवीरं महाविष्णुं ज्वलन्तः सर्वतोमुखम् ।  
नृसिंहं भीषणं भद्रं मृत्योर्मृत्युं नमाम्यहम् ॥ ७॥  
  
द्वात्रिंशादक्षरो मन्त्रः मन्त्रराजः सुरद्रुमः ।  
कण्ठं पातु ध्रुवम् क्ष्रौं हृद्भगवते चक्षुषी मम ॥ ८॥  
  
नरसिंहाय च ज्वालामालिने पातु मस्तकम् ।  
दीप्तदंष्ट्राय च तथाग्निनेत्राय च नासिकाम् ॥ ९॥  
  
सर्वरक्षोघ्नाय देवाय सर्वभूतविनाशाय च ।  
सर्वज्वरविनाशाय दह दह पच द्वयम् ॥ १०॥  
  
रक्ष रक्ष सर्वमन्त्रम् स्वाहा पातु मुखं मम ।  
तारादि रामचन्द्राय नमः पायाद्गूह्यं मम ॥ ११॥   
क्लीं पायात्पाणियुग्मंश्च तक्रम् नमः पदम् ततः ।  
नरायणाऽप्रसवम् च आं ह्रीं क्रौं क्ष्रौं चं हुं फट् ॥  १२॥  
  
षडक्षरः कटिं पातु ॐ नमो भगवते पदम् ।  
वासुदेवाय च पृष्ठं क्लीं कृष्णाय उरुद्वयम् ॥ १३॥  
  
क्लीं कृष्णाय सदा पातु जानुनी च मनूत्तमः ।  
क्लीं ग्लौं क्लीं श्यामलाङ्गाय नमः पायात्पदद्वयम् ॥ १४॥  
  
क्ष्रौं नरसिंहाय क्ष्रौंश्च सर्वाङ्गं मे सदाऽवतु ॥ १५॥  
  
One line verse for demarkation with iti te kathitam  
इति ते कथितं वत्स सर्वमन्त्रौघ विग्रहम् ।  
तवस्नेहान्मया ख्यातं प्रवक्तव्यं न कस्यचित् ॥ १६॥              
गुरुपूजा विधायाथ गृहणीयात् कवचं ततः ।  
सर्वपुण्ययुतो भूत्वा सर्वसिद्धियुतो भवेत् ॥ १७॥  
  
शतमष्टोत्तरं चैव पुरश्चर्याविधि स्मृतः ।  
हवनादीन् दशांशेन कृत्वा साधकसत्तमः ॥ १८॥  
  
ततस्तु सिद्ध कवचः पुण्यात्मा मदनोपमः ।  
स्पर्द्धामुद्धय भवने लक्ष्मीर्वाणी वसेत् ततः ॥ १९॥  
  
पुष्पाञ्जल्याष्टकम् दत्वामूले नैव पठेत् सकृत् ।  
अपि वर्षसहस्राणाम् पूजायाः फलमाप्नुयात् ॥ २०॥  
  
भूर्जे विलिख्य गुटिकाम् स्वर्णस्थाम् धारयेत् यदि ।  
कण्ठे वा दक्षिणे बाहौ नरसिंहो भवेत् स्वयम् ॥ २१॥  
  
योषिद्वामभुजे चैव पुरुषो दक्षिणे करे ।  
विभृयात् कवचं पुण्यम् सर्वसिद्धियुतो भवेत् ॥ २२॥  
  
काकबन्ध्या च या नारी मृतवत्सा च या भवेत् ।  
जन्मबन्ध्या नष्टपुत्रा बहुपुत्रवती भवेत् ॥ २३॥  
  
कवचस्य प्रसादेन जीवन्मुक्तो भवेन्नरः ।  
त्रैलोक्य क्षोभयत्येव त्रैलोक्यं विजयी भवेत् ॥ २४॥  
  
भूतप्रेतपिशाचाश्च राक्षसा दानवश्च ये ।  
तं दृष्ट्वा प्रपलायन्ते देशाद्देशान्तरं ध्रुवम् ॥ २५॥  
  
यस्मिन् गेहे च कवचं ग्रामे वा यदि तिष्ठति ।  
तं देशन्तु परित्यज प्रयान्ति चाति दूरतः ॥ २६॥  
  
॥  इतिश्रीब्रह्मसंहितायां सप्तदशाध्याये त्रैलोक्यविजयं नाम  
श्रीश्रीनृसिंहकवचं सम्पूर्णम् ॥   
  
  
  
  
Dinesh Agarwal  dinesh.garghouse at gmail.com  
PSA Easwaran psaeaswaran at gmail.com  
  
