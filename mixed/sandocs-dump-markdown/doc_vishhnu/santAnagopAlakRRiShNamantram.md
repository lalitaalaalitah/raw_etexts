---
Category: vishhnu, krishna, vishnu, mantra
Description/comments: shrIlakShmIkaTAkSha S K Rajagopalan 2001 collection of Laxmistotras
File name: santAnagopAlakRRiShNamantram.itx
Language: Sanskrit
Latest update: June 18, 2020
Location: doc_vishhnu
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: santAnagopAlakRRiShNamantram
engtitle: santAnagopAlakRRiShNamantram
itxtitle: santAnagopAlakRRiShNamantram
title: सन्तानगोपालकृष्णमन्त्रम्

---
  
 श्रीसन्तानगोपालकृष्णमन्त्रम्   
सन्तानगोपालः - नीलवर्णः  
पिबन्तं च स्तनं मातुः मुखं संवीक्ष्य सुस्मितम् ।  
अङ्गुल्यग्रे स्तनं चान्यं स्पृशन्तं च मुहुर्मुहुः ॥  
  
यशोदाङ्गस्थितं गोपं ध्यायेत्पुत्रप्रदं सदा ॥  
  
(मूलमन्त्रेण प्राणानायम्य - श्रीसन्तानगोपालकृष्णप्रीत्यर्थे  
श्रीसन्तानगोपालमन्त्रजपं करिष्ये - इति सङ्कल्प्य -)  
ॐ पूर्णज्ञानात्मने हृदयाय नमः ।  
ॐ पूर्णैश्वर्यात्मने शिरसे स्वाहा ।  
ॐ पूर्णपरमात्मने शिखायै वषट् ।  
ॐ पूर्णानन्दात्मने कवचाय हुं ।  
ॐ पूर्णतेजात्मने नेत्राभ्यां वौषट् ।  
ॐ पूर्णशक्त्यात्मने अस्त्राय फट् ।  
इति दिग्बन्धः -  
अस्य श्रीद्वात्रिंशदक्षर सन्तानगोपालकृष्णमहामन्त्रस्य -  
(शिरसि) - नारद ऋषिः  
(मुखे) - अनुष्टुप् छन्दः  
(हृदये) - श्रीसन्तानगोपालकृष्णो देवता -  
कं बीजं - स्वाहा शक्तिः - श्रीसन्तानगोपालकृष्णप्रीत्यर्थे जपे विनियोगः ।  
ध्यानम्  
शङ्खचक्रधरं कृष्णं रथस्थं च चतुर्भुजम् ।  
सर्वाभरणसंयुक्तं पीतवाससमच्युतम् ॥  
  
द्विजवर्यार्जुनयुतं विष्णुतेजोपबृम्हितम् ।  
समर्पयन्तं विप्राय नष्टानानीय बालकान् ॥  
  
करुणामृतसम्पूर्णदृष्ट्यैक्षन्तं च तं द्विजम् ।  
ध्यात्वा जपार्चनादीनि कुर्याद्भक्तिपरायणः ।  
पुत्रार्थी स्वस्तिके न्यस्य तत्रस्थं कृष्णं पूजयेत् ॥  
  
मूलमन्त्रः -  
देवकीसुत गोविन्द वासुदेव जगत्पते ।  
देहि मे तनयं कृष्ण त्वामहं शरणं गतः ॥  
  
॥ एकलक्षं जपेन्मन्त्रं सिद्धिर्भवति तत्क्षणात् ॥  
  
दशांशतर्पणं, तद्दशांशहोमः, पायसेन तद्दशांशं  
ब्राह्मणभोजनं, पुनरुपहारार्थं प्राणायामः, षडङ्गन्यासः,  
ऋष्यादि न्यासः, ध्यानञ्च कुर्यात् ।  
  
इति श्रीसन्तानगोपालकृष्णमन्त्रं सम्पूर्णम् ।  
  
Proofread by PSA Easwaran psaeaswaran at gmail.com  
  
