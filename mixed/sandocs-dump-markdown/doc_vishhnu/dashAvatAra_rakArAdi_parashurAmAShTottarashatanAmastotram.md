---
Author: paNDita shrI bellaMkoNDa rAmarAya kavIndra
Category: aShTottarashatanAma, vishhnu, dashAvatAra, paNDita-bellaMkoNDa-rAmarAya-kavIndra,
  vishnu
File name: rakArAdiparashurAma108nAmastotram.itx
Language: Sanskrit
Latest update: January 24, 2016
Location: doc_vishhnu
Proofread by: Malleswara Rao Yellapragada malleswararaoy at yahoo.com
Send corrections to: sanskrit@cheerful.com
Site access: https://sanskritdocuments.org
Source: shrI dashAvatArAShTottara shatanAmAvaliH savyAkhyA
SubDeity: dashAvatAra
Subject: philosophy/hinduism/religion
Sublocation: vishhnu
Text title: rakArAdi parashurAmAShTottarashatanAmastotram
Transliterated by: Malleswara Rao Yellapragada malleswararaoy at yahoo.com
engtitle: rakArAdi parashurAmAShTottarashatanAmastotram
itxtitle: dashAvatAra rakArAdi parashurAmAShTottarashatanAmastotram
title: दशावतार रकारादि परशुरामाष्टोत्तरशतनामस्तोत्रम्

---
  
 रकारादि श्रीपरशुरामाष्टोत्तरशतनामस्तोत्रम्   
श्री हयग्रीवाय नमः ।  
हरिः ॐ  
  
रामो राजाटवीवह्नि रामचन्द्रप्रसादकः ।  
राजरक्तारुणस्नातो राजीवायतलोचनः ॥ १॥  
  
रैणुकेयो रुद्रशिष्यो रेणुकाच्छेदनो रयी ।  
रणधूतमहासेनो रुद्राणीधर्मपुत्रकः ॥ २॥  
  
राजत्परशुविच्छिन्नकार्तवीर्यार्जुनद्रुमः ।  
राताखिलरसो रक्तकृतपैतृकतर्पणः ॥ ३॥  
  
रत्नाकरकृतावासो रतीशकृतविस्मयः ।  
रागहीनो रागदूरो रक्षितब्रह्मचर्यकः ॥ ४॥  
  
राज्यमत्तक्षत्त्रबीज भर्जनाग्निप्रतापवान् ।  
राजद्भृगुकुलाम्बोधिचन्द्रमा रञ्जितद्विजः ॥ ५॥  
  
रक्तोपवीतो रक्ताक्षो रक्तलिप्तो रणोद्धतः ।  
रणत्कुठारो रविभूदण्डायित महाभुजः ॥ ६॥  
  
रमानाधधनुर्धारी रमापतिकलामयः ।  
रमालयमहावक्षा रमानुजलसन्मुखः ॥ ७॥  
  
रसैकमल्लो रसनाऽविषयोद्दण्ड पौरुषः ।  
रामनामश्रुतिस्रस्तक्षत्रियागर्भसञ्चयः ॥ ८॥  
  
रोषानलमयाकारो रेणुकापुनराननः ।  
राधेयचातकाम्भोदो रुद्धचापकलापगः ॥ ९॥  
  
राजीवचरणद्वन्द्वचिह्नपूतमहेन्द्रकः ।  
रामचन्द्रन्यस्ततेजा राजशब्दार्धनाशनः ॥ १०॥  
  
राद्धदेवद्विजव्रातो रोहिताश्वाननार्चितः ।  
रोहिताश्वदुराधर्षो रोहिताश्वप्रपावनः ॥ ११॥  
  
रामनामप्रधानार्धो रत्नाकरगभीरधीः ।  
राजन्मौञ्जीसमाबद्ध सिंहमध्यो रविद्युतिः ॥ १२॥  
  
रजताद्रिगुरुस्थानो रुद्राणीप्रेमभाजनम् ।  
रुद्रभक्तो रौद्रमूर्ती रुद्राधिकपराक्रमः ॥ १३॥  
  
रविताराचिरस्थायी रक्तदेवर्षिभावनः ।  
रम्यो रम्यगुणो रक्तो रातभक्ताखिलेप्सितः ॥ १४॥  
  
रचितस्वर्णसोपानो रन्धिताशयवासनः ।  
रुद्धप्राणादिसञ्चारो राजद्ब्रह्मपदस्थितः ॥ १५॥  
  
रत्नसूनुमहाधीरो रसासुरशिखामणिः ।  
रक्तसिद्धी रम्यतपा राततीर्थाटनो रसी ॥ १६॥  
  
रचितभ्रातृहननो रक्षितभातृको रणी ।  
राजापहृततातेष्टिधेन्वाहर्ता रसाप्रभुः ॥ १७॥  
  
रक्षितब्राह्म्यसाम्राज्यो रौद्राणेयजयध्वजः ।  
राजकीर्तिमयच्छत्रो रोमहर्षणविक्रमः ॥ १८॥  
  
राजशौर्यरसाम्भोधिकुम्भसम्भूतिसायकः ।  
रात्रिन्दिवसमाजाग्र त्प्रतापग्रीष्मभास्करः ॥ १९॥  
  
राजबीजोदरक्षोणीपरित्यागी रसात्पतिः ।  
रसाभारहरो रस्यो राजीवजकृतक्षमः ॥ २०॥  
  
रुद्रमेरुधनुर्भङ्ग कृद्धात्मा रौद्रभूषणः ।  
रामचन्द्रमुखज्योत्स्नामृतक्षालितहृन्मलः ॥ २१॥  
  
रामाभिन्नो रुद्रमयो रामरुद्रो भयात्मकः ।  
रामपूजितपादाब्जो रामविद्वेषिकैतवः ॥ २२॥  
  
रामानन्दो रामनामो रामो रामात्मनिर्भिदः ।  
रामप्रियो रामतृप्तो रामगो रामविश्रमः ॥ २३॥  
  
रामज्ञानकुठारात्त राजलोकमहातमाः ।  
रामात्ममुक्तिदो रामो रामदो राममङ्गलः ॥ २४॥  
  
मङ्गलं जामदग्न्याय कार्तवीर्यार्जुनच्छिदे ।  
मङ्गलं परमोदार सदा परशुराम ते ॥ २५॥  
  
मङ्गलं राजकालाय दुराधर्षाय मङ्गलं ।  
मङ्गलं महनीयाय जामदग्न्याय मङ्गलम् ॥ २६॥  
  
जमदग्नि तनूजाय जिताखिलमहीभृते ।  
जाज्वल्यमानायुधाय जामदग्न्याय मङ्गलम् ॥ २७॥  
  
॥ इति रामेणकृतं पराभवाब्दे वैशाखशुद्ध त्रितीयायां  
परशुराम जयन्त्यां रकारादि श्री परशुरामाष्टोत्तरशतम्  
श्री हयग्रीवाय समर्पितम् ॥  
  
  
Encoded and proofread by Malleswara Rao Yellapragada  
malleswararaoy at yahoo.com  
  
Source Book:    
shrI dashAvatArAShTottarashatanAmAvaliH savyAkhyA  
language: Telugu  
Composed by : paNDita shrI bellaMkoNDa rAmarAya kavIndra  
  
  
  
  
