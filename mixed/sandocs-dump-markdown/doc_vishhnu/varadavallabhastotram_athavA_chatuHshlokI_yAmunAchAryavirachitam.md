---
Author: yAmunAchArya
Category: vishhnu, vishnu, yAmunAchArya, krishna, chatuHshlokI
File name: varadavallabhastotram.itx
Language: Sanskrit
Latest update: February 21, 2018
Location: doc_vishhnu
Proofread by: NA
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: varadavallabhastotram
engtitle: varadavallabhastotram
itxtitle: varadavallabhastotram athavA chatuHshlokI (yAmunAchAryavirachitam)
title: वरदवल्लभस्तोत्रम् अथवा चतुःश्लोकी (यामुनाचार्यविरचितम्)

---
  
 वरदवल्लभसतोत्रम् अथवा चतुःश्लोकी   
यत्पदाम्भोरुहध्यानविध्वस्ताशेषकल्मषः ।  
वस्तुतामुपयातोऽहं यामुनेयं नमामि तम् ॥  
  
कान्तस्ते पुरुषोत्तमः फणिपतिः शय्याऽऽसनं वाहनं  
वेदात्मा विहगेश्वरो जवनिका माया जगन्मोहिनी ।  
ब्रह्मेशादिसुरव्रजस्सदयितः त्वद्दासदासीगणः  
श्रीरित्येव च नाम ते भगवति ब्रूमः कथं त्वां वयम् ॥ १॥  
  
यस्यास्ते महिमानमात्मन इव त्वद्वल्लभोऽपिप्रभु-  
र्नालं मातुमियत्तया निरवधिं नित्यानुकूलं स्वतः ।  
तां त्वां दास इति प्रपन्न इति च स्तोष्याम्यहं निर्भयो  
लोकैकेश्वरि ! लोकनाथदयिते ! दान्ते दयान्ते विदन् ॥ २॥  
  
ईषत्त्वत्करुणानिरीक्षणसुधासन्धुक्षणाद्रक्ष्यते  
नष्टं प्राक्तदलाभतस्त्रिभुवनं सम्प्रत्यनन्तोदयम् ।  
श्रेयो नह्यरविन्दलोचनमनः कान्ताप्रसादादृते  
संसृत्याक्षरवैष्णवाध्वसु नृणां सम्भाव्यते कर्हिचित् ॥ ३॥  
  
शान्तानन्तमहाविभूतिपरमं यद्ब्रह्मरूपं हरे-  
र्मूर्ते ब्रह्म ततोऽपि यत्प्रियतरं रूपं यदत्यद्भुतम् ।  
यान्यन्यानि यथासुखं विहरतो रूपाणि सर्वाणितान्-  
याहुः स्वैरनुरूपरूपविभवैर्गाढोपगूढानि ते ॥ ४॥  
  
आकारत्रयसम्पन्नामार्विन्दनिवासिनीम् ॥  
  
अशेषजगदीशित्रीं वन्दे वरदवल्लभाम् ॥ ५॥  
  
इति श्रीमद्यामुनमुनिविरचितं श्रीवरदवल्लभसतोत्रम् सम्पूर्णम् ।  
अथवा इति श्रीमद्यामुनमुनिविरचिता चतुःश्लोकी समाप्ता ।  
  
NA  
  
