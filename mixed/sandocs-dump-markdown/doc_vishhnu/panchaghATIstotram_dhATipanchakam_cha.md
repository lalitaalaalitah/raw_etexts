---
Acknowledge-Permission: Shri Tripursundari Ved Gurukulam, Sahibabad (Ghaziabad), UP
Category: vishhnu, krishna, rAmAnujasampradAya, panchaka
File name: panchaghATIstotram.itx
Indexextra: (stotramAlA)
Language: Sanskrit
Latest update: March 24, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: panchaghATIstotram
engtitle: panchaghATIstotram
itxtitle: panchaghATIstotram dhATipanchakam cha
title: पञ्चघाटीस्तोत्रम् धाटिपञ्चकम् च

---
  
 श्रीपञ्चघाटीस्तोत्रम्   
धाटिपञ्चकम्  
श्रीमद्वेङ्कटनाथार्यः कवितार्किक केसरी ।  
वेदान्ताचार्य वर्य्यो में सन्न्निधत्तांसदा हृदि ॥  
  
पाषण्डद्रुमषण्डदावदहनश्चार्वाकशैलाशनि-  
र्बौद्धध्वान्तनिरासवासरपतिर्जैनेभकण्ठीरवः ।  
मायावादिभुजङ्गभङ्गगरुडस्त्रैविद्यचूडामणिः  
श्रीरङ्गेशजयध्वजो विजयते रामानुजोऽयं मुनिः ॥ १॥  
  
पाषण्डषण्डगिरिखण्डनवज्रदण्डाः  
प्रच्छन्नबौद्धमकरालयमन्थदण्डाः ।  
वेदान्तसारसुखदर्शनदीपदण्डाः  
रामानुजस्य विलसन्ति मुनेस्त्रिदण्डाः ॥ २॥  
  
चारित्रोद्धारदण्डं चतुर्नयपथालङ्क्रियाकेतुदण्डं  
सद्विद्यादीपदण्डं सकलकलिकथासंहृतेः कालदण्डम् ।  
त्रय्यन्तालम्बदण्डं त्रिभुवनविजयच्छत्रसौवर्णदण्डं  
धत्ते रामानुजार्यः प्रतिकथकशिरोवज्रदण्डं त्रिदण्डम् ॥ ३॥  
  
त्रय्या माङ्गल्यसूत्रं त्रियुगयुगपथारोहणालम्बसूत्रं  
सद्विद्यादीपसूत्रं सगुणनयकथासम्पदां हारसूत्रम् ।  
प्रज्ञासूत्रं बुधानां प्रशमधनमनः पद्मिनीनालसूत्रं  
रक्षासूत्रं यतीनां जयति यतिपतेर्वक्षसि ब्रह्मसूत्रम् ॥ ४॥  
  
पाषण्डसागरमहावडवामुखाग्निः ।  
श्रीरङ्गराजचरणाम्बुजमूलदासः ।  
श्रीविष्णुलोकमणिमण्डपमार्गदायी  
श्रीरामानुजो विजयते यतिराजराजः ॥ ५॥  
  
कवितार्किकसिंहाय कल्याणगुणशालिने ।  
श्रीमते वेङ्कटेशाय वेदान्तगुरवे नमः ॥  
  
इति श्रीपञ्चघाटी स्तोत्रं सम्पूर्णम् ॥  
  
श्री श्रीवत्सचिह्नमिश्रादिभिरनुगृहीतमिति प्रथितं  
  
Proofread by PSA Easwaran psaeaswaran at gmail.com  
  
