---
Category: vishhnu, krishna, puShTimArgIya, mangala
Description/comments: puShTimArgIya stotraratnAkara
File name: mangalAcharaNam3.itx
Indexextra: (pushti margiya stotraratnAkara)
Language: Sanskrit
Latest update: February 28, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: mangalAcharaNam 3
engtitle: mangalAcharaNam 3
itxtitle: maNgalAcharaNam 3
title: मण्गलाचरणम् ३

---
  
 मङ्गलाचरणम् ३   
  
॥ श्रीमद्विठ्ठलेशचरणकमलेभ्यो नमः ॥  
  
॥ श्रीमद्गोकुलेशो जयति ॥  
  
निजमुरलिकानादाह्वानागतव्रजसुन्दरी-  
निरुपमनवस्नेहाऽम्भोधेर्विचित्रस्मरोर्मिभिः ।  
किमपि परितश्चार्द्रार्द्रोऽस्तु प्रभुः प्रकटीभवन्  
प्रतियुवतिसम्भेदेनास्मद्दशां विषयः सदा ॥ १॥  
  
मायावादिकरीन्द्रदर्पदलनेनास्येन्दुराजोद्रत-  
श्रीमद्भागवताख्यदुर्लभसुधावर्षेण वेदोक्तिभिः ।  
राधावल्लभसेवया तदुदितप्रेम्णोपदेशैरपि  
श्रीमद्वल्लभनामधेयसदृशो भावी न भूतोऽस्त्यपि ॥ २॥  
  
सायङ्कुञ्जालयस्थासनमुपविलसत्स्वर्णपात्रं सुधौतं  
राजद्यज्ञोपवीतम्परितनुवसनङ्गोरमम्भोजवक्त्रम् ।  
प्राणानायम्य नासापुटनिहितकरङ्कर्णराजद्विमुक्तं  
वन्देऽर्धोन्मीलिताक्षं मृगमदतिलकं विठ्ठलेशं सुकेशम् ॥ ३॥  
  
नमामि श्रीपतिं देवं वल्लभं विठ्ठलात्मजम् ।  
यः करोति सदारण्ये मङ्गलं जनवर्जिते ॥ ४॥  
  
वन्देऽहं गोकुलाधीशं भगवन्तं कृपानिधिम् ।  
पावनो यामुने जातः कलौ घोरे द्विजेषु यः ॥ ५॥  
  
नमामि गोकुलाधीशं लीलामानुषविग्रहम् ।  
व्रजाधीशं विश्वविभुं पार्वतीप्राणवल्लभम् ॥ ६॥  
  
राक्षिता स्रग् जहाङ्गीराद्ध्यधर्माद्रक्षिता जनाः ।  
विद्रूपाद्रक्षितो धर्मः पातु वः पार्वतीपतिः ॥ ७॥  
  
मायावादिचिद्रूपादिप्तिबन्धनिवारकः ।  
दर्पहा दुर्मदान्धानां पायाद्वो भक्तभूषणः ॥ ८॥  
  
इति मङ्गलाचरणं सम्पूर्णम् ।  
  
  
Proofread by PSA Easwaran psaeaswaran at gmail.com  
  
