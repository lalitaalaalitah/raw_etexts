---
Author: paNDita shrI bellaMkoNDa rAmarAya kavIndra
Category: aShTottarashatanAma, vishhnu, dashAvatAra, paNDita-bellaMkoNDa-rAmarAya-kavIndra,
  vishnu
File name: rakArAdirAma108nAmastotram.itx
Language: Sanskrit
Latest update: January 24, 2016
Location: doc_vishhnu
Proofread by: Malleswara Rao Yellapragada malleswararaoy at yahoo.com
Send corrections to: sanskrit@cheerful.com
Site access: https://sanskritdocuments.org
Source: shrI dashAvatArAShTottara shatanAmAvaliH savyAkhyA
SubDeity: dashAvatAra
Subject: philosophy/hinduism/religion
Sublocation: vishhnu
Text title: rakArAdi rAmAShTottarashatanAmastotram
Transliterated by: Malleswara Rao Yellapragada malleswararaoy at yahoo.com
engtitle: rakArAdi rAmAShTottarashatanAmastotram
itxtitle: dashAvatAra rakArAdi rAmAShTottarashatanAmastotram
title: दशावतार रकारादि रामाष्टोत्तरशतनामस्तोत्रम्

---
  
 रकारादि श्रीरामाष्टोत्तरशतनामस्तोत्रम्   
श्री हयग्रीवाय नमः ।  
हरिः ॐ  
  
रामो राजीवपत्राक्षो राकाचन्द्रनिभाननः ।  
रात्रिञ्चरार्दितक्षोणी परितापविनाशनः ॥ १॥  
  
राजीवनाभो राजेन्द्रो राजीवासनसंस्तुतः ।  
राजराजादिदिक्पालमौलि माणिक्यदीपितः ॥ २॥  
  
राघवान्वयपाथोधिचन्द्रो राकेन्दुसद्यशाः ।  
रामचन्द्रो राघवेन्द्रो राजीवरुचिराननः ॥ ३॥  
  
राजानुजामन्दिरोरा राजीवविलसत्पदः ।  
राजीवहस्तो राजीवप्रियवंशकृतोदयः ॥ ४॥  
  
रात्रिनव्याम्बुभृन्मूर्ती राजांशुरुचिरस्मितः ।  
राजीवहारो राजीवधारी राजीवजाप्रियः ॥ ५॥  
  
राघवोत्सङ्गविद्योतो राकेन्द्वयुतभास्वरः ।  
राजलेखानखाङ्कूरो राजीवप्रियभूषणः ॥ ६॥  
  
राजराजन्मणीभूषो राराजद्भ्रमरालकः ।  
राजलेखाभसीमन्तो राजन्मृगमदाङ्कनः ॥ ७॥  
  
राजहीरलसच्छ्रोत्रो राजीवकरगामृतः ।  
रत्नकाञ्चीधरो रम्यो रत्नकाञ्चनकङ्कणः ॥ ८॥  
  
रणत्काञ्चनमञ्जीरो रञ्जिताखिलभूतलः ।  
राराजत्कुन्दरदनो रम्यकण्ठो रतव्रजः ॥ ९॥  
  
रञ्जिताद्भुतगाधेयो रात्रिञ्चरसतीहरः ।  
रात्रिञ्चरभयत्त्रातगाधेय सवनोत्तमः ॥ १०॥  
  
राराजच्चरणाम्भोजरजःपूतमुनिप्रियः ।  
राजराजसुहृच्चापभेदनो राजपूजितः ॥ ११॥  
  
रमारामाकराम्भोज मालोन्मीलितकण्ठमः ।  
रमाकराब्जमारन्दबिन्दुमुक्ताफलावृतः ॥ १२॥  
  
रत्नकङ्कणनिध्वानमिषल्लक्ष्मीस्तुतिश्रुतिः ।  
रमावामदृगन्तालि व्याप्तदुर्लक्ष्यविग्रहः ॥ १३॥  
  
रामतेजस्समाहर्ता रामसोपानभञ्जनः ।  
राघवाज्ञाकृतारण्यवासो रामानुजार्चितः ॥ १४॥  
  
रक्तकञ्जातचरणो रम्यवल्कलवेष्टितः ।  
रात्र्यम्बुदजटाभारो रम्याङ्गश्रीविभूषणः ॥ १५॥  
  
रणच्चापगुणोरक्तमुनित्राणपरायणः ।  
रात्रिञ्चरगणप्राणहर्ता रम्यफलादनः ॥ १६॥  
  
रात्रिञ्चरेन्द्रभगिनीकर्णनासोष्टभेदनः ।  
रातमायामृगप्राणो रावणाहृतसत्प्रियः ॥ १७॥  
  
राजीवबन्धुपुत्राप्तो राजदेवसुतार्धनः ।  
रक्तश्रीहनुमद्वाहो रत्नाकरनिबन्धनः ॥ १८॥  
  
रुद्धरात्रिञ्चरावासो रावणादिविमर्दनः ।  
रामासमालिङ्गिताङ्को रावणानुजपूजितः ॥ १९॥  
  
रत्नसिंहासनासीनो राज्यपट्टाभिषेचनः ।  
राजनक्षत्रवलयवृत राकेन्दुसुन्दरः ॥ २०॥  
  
राकेन्दुमण्डलच्चत्रो राजांशूत्करचामरः ।  
राजर्षिगणसंवीतो रञ्जितप्लवगाधिपः ॥ २१॥  
  
रमादृङ्मालिकानीला नीराजितपदाम्बुजः ।  
रामतत्त्वप्रवचनो राजराजसखोदयः ॥ २२॥  
  
राजबिम्बाननागाननर्तनामोदितान्तरः ।  
राज्यलक्ष्मीपरीरम्भसम्भृताद्भुतकण्टकः ॥ २३॥  
  
रामायणकथामालानायको राष्ट्रशोभनः ।  
राजमालामौलिमालामकरन्दप्लुताङ्घ्रिकः ॥ २४॥  
  
राजताद्रिमहाधीरो राद्धदेवगुरुद्विजः ।  
राद्धभक्ताशयारामो रमिताखिलदैवतः ॥ २५॥  
  
रागी रागविहीनात्मभक्तप्राप्यो रसात्मकः ।  
रसप्रदो रसास्वादो रसाधीशो रसातिगः ॥ २६॥  
  
रसनापावनाभिख्यो रामनामामृतोदधिः ।  
राजराजीवमित्राक्षो राजीवभवकारणम् ॥ २७॥  
  
रमारामाशयानन्द दुग्धसागरचन्द्रमाः ।  
रामभद्रो राजमानो राजीवप्रियबिम्बगः ॥ २८॥  
  
रमारामाभुजलता कण्ठालिङ्गनमङ्गलः ।  
रामसूरिहृदम्भोधिवृत्तिवीचीविहारवान् ॥ २९॥  
  
॥ इति विश्वावसु चैत्रशुद्ध नवमी दिने रामेण लिखितं  
समर्पितं च रामभद्राय सद्विजयते तराम्  
रकारादि श्री रामनामाष्टोत्तरशतं ॥  
  
  
Encoded and proofread by Malleswara Rao Yellapragada  
malleswararaoy at yahoo.com  
  
Source Book:    
shrI dashAvatArAShTottarashatanAmAvaliH savyAkhyA  
language: Telugu  
Composed by : paNDita shrI bellaMkoNDa rAmarAya kavIndra  
  
  
  
  
