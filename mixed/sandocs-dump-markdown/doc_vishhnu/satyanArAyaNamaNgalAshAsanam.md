---
Category: vishhnu, mangala
File name: satyanArAyaNamangalAshAsanam.itx
Language: Sanskrit
Latest update: February 22, 2020
Location: doc_vishhnu
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: Shrimad Satyanarayana Mangalashasanam
engtitle: satyanArAyaNa mangalAshAsanam
itxtitle: satyanArAyaNamaNgalAshAsanam
title: सत्यनारायणमण्गलाशासनम्

---
  
 सत्यनारायण मङ्गलाशासनम्   
सत्यावताररूपाय मङ्गलाभरणाङ्घ्रये ।  
पम्पातीर निवासाय सत्यदेवाय मङ्गलम् ॥ १॥  
  
स्थितमन्नवरग्रामे प्रियसत्यव्रतं प्रभुम् ।  
स्मरामि वरदातारं सत्यदेवाय मङ्गलम् ॥ २॥  
  
द्वारे कनकदुर्गा ते वनदुर्गगिरिस्थिता ।  
रामस्तु व्रतशालायां सत्यदेवाय मङ्गलम् ॥ ३॥  
  
सत्यनारायणायास्तु सेव्यमानाय निर्जरैः ।  
कलिकल्मषनाशाय सत्यदेवाय मङ्गलम् ॥ ४॥  
  
सत्याय सत्यरूपाय सत्यानन्दस्वरूपिणे ।  
हरिहरस्वरूपाय सत्यदेवाय मङ्गलम् ॥ ५॥  
  
अनन्तपद्मनाभाय माङ्गल्यगुणशालिने ।  
सेव्यायानन्तलक्ष्म्या च सत्यरूपाय मङ्गलम् ॥ ६॥  
  
पद्मनाभस्वरूपाय पर्वतोपरिवासिने ।  
सत्यवत्या समेताय सत्यरूपाय मङ्गलम् ॥ ७॥  
  
सत्यव्रतस्वरूपाय व्रताचरणमोदिने ।  
नित्यव्रतस्वरूपाय सत्यरूपाय मङ्गलम् ॥ ८॥  
  
अभीष्टसिद्धिदात्रे च सर्वसद्गुणरूपिणे ।  
आश्रितावनदक्षाय सत्यरूपाय मङ्गलम् ॥ ९॥  
  
श्रीकृष्णशास्त्रिणा बद्ध यन्त्रमध्यस्थिताय च ।  
श्रीकृष्णवंशपालाय सत्यरूपाय मङ्लम् ॥ १०॥  
  
इति श्रीसत्यनारायण मङ्गलाशासनं समाप्तम् ।  
  
Proofread by PSA Easwaran  
  
