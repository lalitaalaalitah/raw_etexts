---
Acknowledge-Permission: Mahaperiaval Trust
Category: vishhnu
Description/comments: Edited by S. V. Radhakrishna Shastriji
File name: viShNustutiHbrahma.itx
Indexextra: (VSM 2)
Language: Sanskrit
Latest update: April 12, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: viShNustutiHbrahma
engtitle: viShNustutiHbrahma
itxtitle: viShNustutiH (brahmakRitA bhAgavatAntargatA)
title: विष्णुस्तुतिः (ब्रह्मकृइता भागवतान्तर्गता)

---
  
 श्रीविष्णुस्तुतिः ब्रह्मकृता   
  
ज्ञातोऽसि मेऽद्य सुचिरान्ननु देहभाजां  
न ज्ञायते भगवतो गतिरित्यवद्यम् ।  
नान्यत्त्वदस्ति भगवन्नपि तन्न शुद्धं  
मायागुणव्यतिकराद्यदुरुर्विभासि ॥ १॥  
  
रूपं यदेतदवबोधरसोदयेन  
शश्वन्निवृत्ततमसः सदनुग्रहाय ।  
आदौ गृहीतमवतारशतैकबीजं  
यन्नाभिपद्मभवनादहमाविरासम् ॥ २॥  
  
नातः परं परम यद्भवतः स्वरूपं  
आनन्दमात्रमविकल्पमविद्धवर्चः ।  
पश्यामि विश्वसृजमेकमविश्वमात्मन्  
भूतेन्द्रियात्मकमदस्त उपाश्रितोऽस्मि ॥ ३॥  
  
तद्वा इदं भुवनमङ्गल मङ्गलाय  
ध्याने स्म नो दर्शितं त उपासकानाम् ।  
तस्मै नमो भगवतेऽनुविधेम तुभ्यं  
योऽनादृतो नरकभाग्भिरसत्पसङ्गैः ॥ ४॥  
  
ये तु त्वदीयचरणाम्बुजकोशगन्धं  
जिघ्रन्ति कर्णविवरैः श्रुतिवातनीतम् ।  
भक्त्या गृहीतचरणः परया च तेषां  
नापैषि नाथ हृदयाम्बुरुहात् स्वपुंसाम् ॥ ५॥  
  
तावद्भयं द्रविणगेहसुहृन्निमित्तं  
शोकः स्पृहा परिभवो विपुलश्च लोभः ।  
तावन्ममेत्यसदवग्रह आर्तिमूलं  
यावन्न तेंऽङ्घ्रिमभयं प्रवृणीत लोकः ॥ ६॥  
  
दैवेन ते हतधियो भवतः प्रसङ्गात्  
सवाशुभोपशमनाद्विमुखेन्द्रिया ये ।  
कुर्वन्ति कामसुखलेशलवाय दीनाः  
लोभाभिभूतमनसोऽकुशलानि शश्वत् ॥ ७॥  
  
क्षुत्तृट्᳐त्रिधातुभिरिमा ग्ररर्द्यमानाः  
शीतोष्णवातवर्षैरितरेतराच्च ।  
कामाग्निनाऽच्युत रुषा च सुदुर्भरेण  
सम्पश्यतो मन उरुक्रम सीदते मे ॥ ८॥  
  
यावत्पृथक्त्वमिदमात्मन इन्द्रियार्थ-  
मायाबलं भगवतो जन ईश पश्येत् ।  
तावन्न संसृतिरसौ प्रतिसङ्क्रमेत  
व्यर्थापि दुःरवनिवहं वहती क्रियार्था ॥ ९॥  
  
अह्न्यापृतार्तकरणा निशि निःशयाना  
नानामनोरथधिया क्षणभग्रनिद्राः ।  
दैवाहताथर्रचना त्रदषयोऽपि देव  
युष्मत्प्रसङ्गविमुखा इह संसरन्ति ॥ १०॥  
  
त्वं भावयोगपरिभावितहृत्सरोजः  
आस्से श्रुतेक्षितपथो ननु नाथ पुंसाम् ।  
यद्यद्धिया त उरुगाय विभावयन्ति  
तत्तद्वपुः प्रणयसे सदनुग्रहाय ॥ ११॥  
  
नातिप्रसीदति तथोपचितोपचारैः  
आराधितः सुरगणैर्हृदि बद्धकामैः ।  
यत्सर्वभूतदययाऽसदलभ्ययैको  
नानाजनेष्ववहितः सुहृदन्तरात्मा ॥ १२॥  
  
पुंसामतो विविधकर्मभिरध्वराद्यैः  
दानेन चोग्रतपसा व्रतचर्यया च ।  
आराधनं भगवतस्तव सत्क्रियार्थो  
धर्मोऽर्पितः कर्हिचिद्ध्रियते न यत्र ॥ १३॥  
  
शश्वत्स्वरूपमहसैव निपीतभेद-  
मोहाय बोधधिषणाय नमः परस्मै ।  
विश्वोद्भवस्थितिलयेषु निमित्तलीला-  
रासाय ते नम इदं चकृमेश्वराय ॥ १४॥  
  
यस्यावतारगुणकर्मविडम्बनानि  
नामानि येऽसुविगमे विवशा गृणन्ति ।  
तेनैकजन्मशमलं सहसैव हित्वा  
सयान्त्यपावृतमृतं तमजं प्रपद्ये ॥ १५॥  
  
यो वा अहं च गिरिशश्च विभुः स्वयं च  
स्थित्युद्भवप्रलयहेतव आत्ममूलम् ।  
भित्त्वा त्रिपाद्ववृध एक उरुप्ररोहः  
तस्मै नमो भगवते भुवनद्रुमाय ॥ १६॥  
  
लोको विकर्मनिरतः कुशले प्रमत्तः  
कर्मण्ययं त्वदुदिते भवदर्चने स्वे ।  
यस्तावदस्य बलवानिह जीविताशां  
सद्यश्छिनत्त्यनिमिषाय नमोऽस्तु तस्मै ॥ १७॥  
  
यस्माद्विभेम्यहमपि द्विपरार्धधिष्ण्य-  
मध्यासितः सकललोकनमस्कृतं यत् ।  
तेपे तपो बहुसवोऽवरुरुत्समानः  
तस्मै नमो भगवतेऽधिमखाय तुभ्यम् ॥ १८॥  
  
तिर्यङ्मनुष्यविबुधादिषु जीवयोनि-  
ष्वात्मेच्छयाऽऽत्मकृतसेतुपरीप्सया यः ।  
रेमे निरस्तरतिरप्यवरुद्धदेहः  
तस्मै नमो भगवते पुरुषोत्तमाय ॥ १९॥  
  
योऽविद्ययाऽनुपहतोऽपि दशार्धवृत्त्या  
निद्रामुवाह जठरीकृतलोकयात्रः ।  
अन्तर्जलेऽहिकशिपुस्पर्शानुकूलां  
भीमोर्मिमालिनि जनस्य सुखं विवृण्वन् ॥ २०॥  
  
यन्नाभिपद्मभवनादहमासमीड्य  
लोकत्रयोपकरणो यदनुग्रहेण ।  
तस्मै नमस्त उदरस्थभवाय योग-  
निद्रावसानविकसन्नलिनेक्षणाय ॥ २१॥  
  
सोऽयं समस्तजगतां सुहृदेक आत्मा  
सत्त्वेन यन्मृडयते भगवान्भगेन ।  
तेनैव मे दृशमनुस्पृशताद्यथाहं  
स्रक्ष्यामि पूर्ववदिदं प्रणतप्रियोऽसौ ॥ २२॥  
  
एष प्रपन्नवरदो रमयाऽऽत्मशक्त्या  
यद्यत्करिष्यति गृहीतगुणावतारः ।  
तस्मिन् स्वविक्रममिदं सृजतोऽपि चेतो  
युञ्जीत कर्मशमलं च यथा विजह्याम् ॥ २३॥  
  
नाभिह्रदादिह सतोऽम्भसि यस्य पुंसो  
विज्ञानशक्तिरहमासमनन्तशक्तेः ।  
रूपं विचित्रमिदमस्य विवृण्वतो मे  
मा रीरिषीष्ट निगमस्य गिरां विसर्गः ॥ २४॥  
  
सोऽसावदभ्रकरुणो भगवान् विवृद्ध-  
प्रेमस्मितेन नयनाम्बुरुहं विजृम्भन् ।  
उत्थाय विश्वविजयाय च नो विषादं  
माध्व्या गिराऽपनयतात् पुरुषः पुराणः ॥ २५॥  
  
इति श्रीमद्भागवतान्तर्गता ब्रह्मकृता श्रीविष्णुस्तुतिः समाप्ता ।  
  
  
Proofread by PSA Easwaran psaeaswaran at gmail.com  
  
