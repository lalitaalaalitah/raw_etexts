---
Category: vishhnu, aShTottarashatanAmAvalI, dashAvatAra
File name: varAhAShTottarashatanAmAvaliH.itx
Indexextra: (VSM 1)
Language: Sanskrit
Latest update: March 10, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashAvatara
Subject: philosophy/hinduism/religion
Sublocation: vishhnu
Text title: varAhAShTottarashatanAmAvaliH
engtitle: varAhAShTottarashatanAmAvaliH
itxtitle: varAhAShTottarashatanAmAvaliH
title: वराहाष्टोत्तरशतनामावलिः

---
  
 श्रीवराहाष्टोत्तरशतनामावलिः   
  
श्रीवराहपुराणतः  
श्रीवराहाय नमः । महीनाथाय । पूर्णानन्दाय । जगत्पतये ।  
निर्गुणाय । निष्कलाय । अनन्ताय । दण्डकान्तकृते । अव्ययाय ।  
हिरण्याक्षान्तकृते । देवाय । पूर्णषाड्गुण्यविग्रहाय ।  
लयोदधिविहारिणे । सर्वप्राणहिते रताय । अनन्तरूपाय । अनन्तश्रिये ।  
जितमन्यवे । भयापहाय । वेदान्तवेद्याय । वेदिने नमः ॥ २०  
  
वेदगर्भाय नमः । सनातनाय । सहस्राक्षाय । पुण्यगन्धाय ।  
कल्पकृते । क्षितिभृते । हरये । पद्मनाभाय ।  
सुराध्यक्षाय । हेमाङ्गाय । दक्षिणामुखाय । महाकोलाय ।  
महाबाहवे । सर्वदेवनमस्कृताय । हृषीकेशाय । प्रसन्नात्मने ।  
सर्वभक्तभयापहाय । यज्ञभृते । यज्ञकृते ।  
साक्षिणे नमः ॥ ४०  
  
यज्ञाङ्गाय नमः । यज्ञवाहनाय । हव्यभुजे । हव्यदेवाय ।  
सदाव्यक्ताय । कृपाकराय । देवभूमिगुरवे । कान्ताय । धर्मगुह्याय ।  
वृषाकपये । स्रुवतुण्डाय । वक्रदंष्ट्राय । नीलकेशाय । महाबलाय ।  
पूतात्मने । वेदनेत्रे । देहहर्तृशिरोहराय । वेदादिकृते ।  
वेदगुह्याय । सर्ववेदप्रवर्तकाय नमः ॥ ६०  
  
गभीराक्षाय नमः । त्रिधर्मणे । गम्भीरात्मने । महेश्वराय ।  
आनन्दवनगाय । दिव्याय । ब्रह्मनासासमुद्भवाय । सिन्धुतीरनिषेविणे ।  
क्षेमकृते । सात्वतां पतये । इन्द्रत्रात्रे । जगत्त्रात्रे ।  
महेन्द्रोद्दण्डगर्वघ्ने । भक्तवश्याय । सदोद्युक्ताय । निजानन्दाय ।  
रमापतये । स्तुतिप्रियाय । शुभाङ्गाय ।  
पुण्यश्रवणकीर्तनाय नमः ॥ ८०  
  
सत्यकृते नमः । सत्यसङ्कल्पाय । सत्यवाचे । सत्यविक्रमाय ।  
सत्येन गूढाय । सत्यात्मने । कालातीताय । गुणाधिकाय । परस्मै ज्योतिषे ।  
परस्मै धाम्ने । परमाय पुरुषाय । पराय । कल्याणकृते । कवये ।  
कर्त्रे । कर्मसाक्षिणे । जितेन्द्रियाय । कर्मकृते । कर्मकाण्डस्य  
सम्प्रदायप्रवर्तकाय । सर्वान्तकाय नमः ॥ १००  
  
सर्वगाय नमः । सर्वार्थाय । सर्वभक्षकाय । सर्वलोकपतये ।  
श्रीमते श्रीमुष्णेशाय । शुभेक्षणाय । सर्वदेवप्रियाय ।  
साक्षिणे नमः ॥ १०८  
  
नमस्तस्मै वराहाय हेलयोद्धरते महीम् ।  
खुरमध्यगतो यस्य मेरुः खुरखुरायते ॥  
  
इति श्रीवराहाष्टोत्तरशतनामावलिः समाप्ता ।  
  
  
Proofread by PSA Easwaran psaeaswaran at gmail.com  
  
