---
Author: vAdirAja
Category: vishhnu, dashAvatAra, stotra, vAdirAja, vishnu
File name: dashAvatArastotra.itx
Language: Sanskrit
Latest update: June 5, 2006, January 2, 2012
Location: doc_vishhnu
Proofread by: N.Balasubramanian bbalu at satyam.net.in
Send corrections to: Sanskrit@cheerful.com
Site access: https://sanskritdocuments.org
SubDeity: dashAvatAra
Subject: philosophy/hinduism/religion
Sublocation: vishhnu
Text title: dashAvatArastotram
Texttype: stotra
Transliterated by: N.Balasubramanian bbalu at satyam.net.in
engtitle: dashAvatArastotram
itxtitle: dashAvatArastotram 1 (namo.astu nArAyaNamandirAya)
title: दशावतारस्तोत्रम् १ (नमोऽस्तु नारायणमन्दिराय)

---
  
 दशावतारस्तोत्रम्   
नमोऽस्तु नारायणमन्दिराय नमोऽस्तु हारायणकन्धराय ।  
नमोऽस्तु मत्स्याय लयाब्धिगाय नमोऽस्तु कूर्माय पयोब्धिगाय ।  
नमो वराहाय धराधराय नमो नृसिंहाय परात्पराय ॥ २॥  
  
नमोऽस्तु शक्राश्रय-वामनाय नमोऽस्तु विप्रोत्सव-भार्गवाय ।  
नमोऽस्तु सीताहित-राघवाय नमोऽस्तु  पार्थस्तुत-यादवाय ॥ ३॥  
  
नमोऽस्तु बुद्धाय विमोहकाय नमोऽस्तु ते कल्कि-पयोदिताय ।  
नमोऽस्तु पूर्णामितसद्गुणाय समस्त-नाथाय हयाननाय ॥ ४॥  
  
करस्थ-शङ्खोल्लस-दक्षमाला-प्रबोध-मुद्राभय-पुस्तकाय ।  
नमोऽस्तु वक्त्रोद्गिर-दागमाय निरस्त हेयाय हयाननाय ॥ ५॥  
  
रमासमाकार-चतुष्टयेन क्रमाच्चतुर्दिक्षु निषेविताय ।  
नमोऽस्तु पार्श्वद्वयग-द्विरूपश्रियाभिषिक्ताय हयाननाय ॥ ६॥  
  
किरीट-पट्टाङ्गद-हार-काञ्ची-सुरत्नपीताम्बर-नूपुराद्यैः ।  
विराजिताङ्गाय नमोऽस्तु तुभ्यं सुरैः परीताय हयाननाय ॥ ७॥  
  
विदोष-कोटीन्दु-निभप्रभाय विशेषतो मध्व-मुनि-प्रियाय।  
विमुक्तवन्द्याय नमोऽस्तु विश्वग्विधूत-विघ्नाय हयाननाय ॥८॥  
  
नमोऽस्तु शिष्टेष्टद वादिराजकृताष्टकाभिष्टुत-चेष्टिताय ।  
दसावतारै-स्त्रिदसार्थदाय निशेश-बिम्बस्थ हयाननाय ॥ ९॥  
  
नमोऽस्तु पारायणचर्चिताय नमोऽस्तु नारायण् तेऽर्चिताय ॥ १॥  
  
॥ इति वादिराजपूज्यचरण-विरचितं दशावतारस्तोत्रं सम्पूर्णम् ॥  
  
  
  
Encoded and proofread by N.Balasubramanian bbalu at satyam.net.in  
  
