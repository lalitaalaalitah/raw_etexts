---
Author: Traditional
Category: vishhnu, stotra, vishnu
File name: vishnupanchAyudh.itx
Language: Sanskrit
Latest update: February 21, 2009
Location: doc_vishhnu
Proofread by: Arun Shantharam shantharam.arun at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: vishnu
Subject: philosophy/hinduism/religion
Sublocation: vishhnu
Text title: viShNu panchAyudha stotram
Texttype: stotra
engtitle: viShNu panchAyudha stotram
itxtitle: viShNu panchAyudhastotram
title: विष्णु पञ्चायुधस्तोत्रम्

---
  
 श्रीविष्णु पञ्चायुधस्तोत्रम्   
  
स्फुरत्सहस्रारशिखातितीव्रं सुदर्शनं भास्करकोटितुल्यम् ।  
सुरद्विषां प्राणविनाशविष्णोश्चक्रं सदाऽहं शरणं प्रपद्ये । १  
विष्णोर्मुखोत्थानिलपूरितस्य यस्य ध्वनिर्दानवदर्पहन्ता ।  
तं पाञ्चजन्यं शशिकोटिशुभ्रं शङ्खं सदाऽहं शरणं प्रपद्ये । २  
हिरण्मयीं मेरुसमानसारं कौमोदकीं दैत्यकुलैकहन्त्रीं ।  
वैकुण्ठनामाग्रकराभिमृष्टां गदां सदाऽहं शरणं प्रपद्ये । ३  
रक्षोऽसुराणां कठिनोग्रकण्ठ च्छेदक्षरच्छोणितदिग्धधाराम् ।  
तं नन्दकं नाम हरेः प्रदीप्तं खड्गं सदाऽहं शरणं प्रपद्ये । ४  
यज्ज्यानिनादश्वरणा त्सुराणां चेतांसि निर्मुक्तभयानि सद्यः ।  
भवन्ति दैत्याशनिबाणवल्लिः शार्ङ्ग सदाऽहं शरणं प्रपद्ये । ५  
इमं हरेः पञ्चमहायुधानां स्तवं पठेद्योऽनुदिनं प्रभाते । var  पठेद्योसुदिनं  
समस्तदुःखानि भयानि तस्य पापानि नश्यन्ति सुखानि सन्ति । ६  
वनेरणे शत्रुजलाग्निमध्ये यदृच्छयापत्सु महाभयेषु ।  
इमं पठन् स्तोत्रमनाकुलात्मा सुखी भवेत्तत्कृतसर्वरक्षः । ७  
सचक्रशङ्खं गदाखड्गशार्थौलणणं  
         पीताम्बरं कौस्तुभवत्सलाञ्छितम् ।  
श्रिया समेतोज्ज्वल शोभिताङ्गं  
         विष्णुं सदाऽहं शरणं प्रपद्ये ।  
जलेरक्षतु वाराहः स्थलेरक्षतु वामनः ।  
         अटव्यां नारसिंहश्च सर्वतः पातु केशवः ।  
  
इति श्री विष्णु पञ्चायुध स्तोत्रम् ।  
  
  
