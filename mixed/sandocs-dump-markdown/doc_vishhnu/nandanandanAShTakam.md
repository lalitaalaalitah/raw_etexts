---
Acknowledge-Permission: http://kshetrayaatra.blogspot.com
Category: vishhnu, krishna, aShTaka
File name: nandanandanAShTakam.itx
Language: Sanskrit
Latest update: July 27, 2018
Location: doc_vishhnu
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: nandanandanAShTakam
engtitle: nandanandanAShTakam
itxtitle: nandanandanAShTakam
title: नन्दनन्दनाष्टकम्

---
  
 श्री नन्द नन्दनाष्टकम्   
सुचारुवक्त्रमण्डलं सुकर्णरत्नकुण्डलम् ।  
सुचर्चिताङ्गचन्दनं नमामि नन्दनन्दनम् ॥ १॥  
  
सुदीर्घनेत्रपङ्कजं शिखीशिखण्डमूर्धजम् ।  
अनन्तकोटिमोहनं नमामि नन्दनन्दनम् ॥ २॥  
  
सुनासिकाग्रमौक्तिकं स्वच्छदन्तपङ्क्तिकम् ।  
नवाम्बुदाङ्गचिक्कणं नमामि नन्दनन्दनम् ॥ ३॥  
  
करेणवेणुरञ्जितं गतिः करीन्द्रगञ्जितम् ।  
दुकूलपीतशोभनं नमामि नन्दनन्दनम् ॥ ४॥  
  
त्रिभङ्गदेहसुन्दरं नखद्युतिः सुधाकरम् ।  
अमूल्यरत्नभूषणं नमामि नन्दनन्दनम् ॥ ५॥  
  
सुगन्ध अङ्गसौरभं उरो विराजि कौस्तुभम् ।  
स्फुरत् श्रीवत्सलाञ्छनं नमामि नन्दनन्दनम् ॥ ६॥  
  
वृन्दावनसुनागरं विलासानुगवाससम् ।  
सुरेन्द्रगर्वमोचनं नमामि नन्दनन्दनम् ॥ ७॥  
  
व्रजाङ्गनासुनायकं सदा सुखप्रदायकम् ।  
जगन्मनःप्रलोभनं नमामि नन्दनन्दनम् ॥ ८॥  
  
श्रीनन्दनन्दनाष्टकं पठेद्यः श्रद्धयान्वितः ।  
तरेद्भवाब्धिदुस्तरं लभेत्तदङ्घ्रियुक्तकम् ॥  
  
इति श्रीनन्दनन्दनाष्टकं सम्पूर्णम् ।  
  
Proofread by PSA Easwaran psaeaswaran at gmail.com  
  
