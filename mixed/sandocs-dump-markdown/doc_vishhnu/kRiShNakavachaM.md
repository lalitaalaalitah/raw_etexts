---
Category: vishhnu, krishna, kavacha
File name: kRRiShNakavacham.itx
Indexextra: (Scan)
Language: Sanskrit
Latest update: January 18, 2020
Location: doc_vishhnu
Proofread by: PSA Easwaran
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: Shrikrishna Kavacham
Transliterated by: PSA Easwaran
engtitle: kRRiShNakavachaM
itxtitle: kRiShNakavachaM
title: कृइष्णकवचं

---
  
 श्रीकृष्णकवचम्   
प्रणम्य देवं विप्रेशं प्रणम्य च सरस्वतीम् ।  
प्रणम्य च मुनीन् सर्वान् सर्वशास्त्रविशारदान् ॥ १॥  
  
श्रीकृष्णकवचं वक्ष्ये श्रीकीर्तिविजयप्रदम् ।  
कान्तारे पथि दुर्गे च सदा रक्षाकरं नृणाम्  ॥ २॥  
  
स्मृत्वा नीलाम्बुदश्यामं नीलकुञ्चितकुन्तलम् ।  
बर्हिपिञ्छलसन्मौलिं शरच्चन्द्रनिभाननम् ॥ ३॥  
  
राजीवलोचनं राजद्वेणुना भूषिताधरम् ।  
दीर्घपीनमहाबाहुं श्रीवत्साङ्कितवक्षसम् ॥ ४॥  
  
भूभारहरणोद्युक्तं कृष्णं गीर्वाणवन्दितम् ।  
निष्कलं देवदेवेशं नारदादिभिरर्चितम् ॥ ५॥  
  
नारायणं जगन्नाथं मन्दस्मितविराजितम् ।  
जपेदेवमिमं भक्त्या मन्त्रं सर्वार्थसिद्धये   ॥ ६॥  
  
सरर्वदोषहरं पुण्यं सकलव्याधिनाशनम् ।  
वसुदेवसुतः पातु मूर्धानं मम सरर्वदा  ॥ ७॥  
  
ललाटं देवकीसूनुः भ्रूयुग्मं नन्दनन्दनः ।  
नयनौ पूतनाहन्ता नासां शकटमर्द्दनः  ॥ ८॥  
  
यमलार्जुनहृत्कर्णौकि कपोलौ नगमर्द्दनः ।  
दन्तान् गोपालकः पोतु जिह्वां हय्यङ्गवीनभुक् ॥ ९॥  
  
ओष्ठं धेनुकजित्पायादधरं केशिनाशनः ।  
चिबुकं पातु गोविन्दो बलदेवानुजो मुखम् ॥ १०॥  
  
अक्रूरसहितः कण्ठं कक्षौ दन्तिवरान्तकः ।  
भुजौ चाणूरहारिर्मे करौ कंसनिषूदनः ॥ ११॥  
  
वक्षो लक्ष्मीपतिः पातु हृदयं जगदीश्वरः ।  
उदरं मधुरानाथो नाभिं द्वारवतीपतिः ॥ १२॥  
  
रुग्मिणीवल्लभः पृष्ठं जघनं शिशुपालहा ।  
ऊरू पाण्डवदूतो मे जानुनी पार्थसारथिः  ॥ १३॥  
  
विश्वरूपधरो जङ्घे प्रपदे भूमिभारहृत् ।  
चरणौ यादवः पातु पातु विघ्नोऽखिलं वपुः ॥ १४॥  
  
दिवा पायाज्जगन्नाथो रात्रौ नारायणः स्वयम् ।  
सरर्वकालमुपासीरिस्सर्वकामार्थसिद्धये ॥ १५॥  
  
इदं कृष्णबलोपेतं यः पठेत् कवचं नरः ।  
सर्वदाऽऽर्तिभयान्मुक्तः कृष्णभक्तिं समाप्नुयात् ॥ १६॥  
  
इति श्रीकृष्णकवचं सम्पूर्णम् ।   
  
Encoded and proofread by PSA Easwaran  
  
