---
Author: gusAIjI
Category: vishhnu, krishna, puShTimArgIya, daNDaka
Description/comments: puShTimArgIya stotraratnAkara
File name: gusAInjIkRRitadaNDakaH.itx
Indexextra: (pushti margiya stotraratnAkara)
Language: Sanskrit
Latest update: February 28, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: gusAInjIkRRitadaNDakaH
engtitle: gusAInjIkRRitadaNDakaH
itxtitle: gusAI.njIkRitadaNDakaH (gusAI.njIkRitaH)
title: गुसाईंजीकृइतदण्डकः (गुसाईंजीकृइतः)

---
  
 श्रीगुसाईञ्जीकृतदण्डकः   
  
व्रजराजविराजितघोषवरे वरणीयमनोहररूपधरे ।  
धरणीरमणीरमणैकपरे परमार्तिहरस्मितविभ्रमके ॥ १॥  
  
मकराकृतिकुण्डलशोभिमुखे मुखरीकृतनूपुरहृद्यगते ।  
गतिसङ्गतभूतलतापहरे हरसक्तविमोहनगानपरे ॥ २॥  
  
परमप्रियगोपवधूहृदये दययाऽमिततापहरे सुहृदाम् ।  
हृदयस्थितगोकुलवासजने जनहृद्यविहारपरे सततम् ॥ ३॥  
  
ततवेणुनिनादविनोदपरे परचित्तहरे स्मितमात्रकथे ।  
कथनीयगुणालयपादयुगे युगले युगले सृदृशां सुरते ॥  
  
रतिरस्तु मम व्रजराजसुते ॥ ४॥  
  
इति श्रीगुसाईञ्जीकृतदण्डकः समाप्तः ।  
  
  
Proofread by PSA Easwaran psaeaswaran at gmail.com  
  
