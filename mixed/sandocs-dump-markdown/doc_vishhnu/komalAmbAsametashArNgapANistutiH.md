---
Acknowledge-Permission: Mahaperiaval Trust
Category: vishhnu, devii, devI
Description/comments: Edited by S. V. Radhakrishna Shastriji
File name: komalAmbAsametashArngapANistutiH.itx
Indexextra: (VSM 3)
Language: Sanskrit
Latest update: May 13, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: komalAmbAsametashArngapANistutiH
engtitle: komalAmbAsametashArngapANistutiH
itxtitle: komalAmbAsametashArNgapANistutiH
title: कोमलाम्बासमेतशार्ण्गपाणिस्तुतिः

---
  
 श्रीकोमलाम्बासमेत शार्ङ्गपाणिस्तुतिः   
  
(कुम्भकोणस्थले)  
त्रयस्त्रिंशत्कोटि त्रिदशगणसंसेवितपदः  
सह श्रीभूमिभ्यां कनकनलिनीरोधसि वसन् ।  
अमन्दानानन्दान् स्वयमवकिरन् सेवकदृशोः  
मुकुन्दः शार्ङ्गास्त्रो मनसि मम नित्यं विहरतु ॥ १॥  
  
कुशलमवनतानां कुम्भकोणस्थले यः  
कलयति निवसन् वै काञ्चनाब्जिन्युपान्ते ।  
कुलिशधरमुखेभ्यः कोमलाम्बासहायः  
स भवतु मम चित्ते सन्ततं शार्ङ्गधन्वा ॥ २॥  
  
त्रिंशत्त्रकोटि वसुरुद्रदिवाकरादि  
देवादिदेवगणसम्मतसेव्यमानम् ।  
अम्भोजसम्भवचतुर्मुखगीयमानं  
वन्दे शयानमिह भोगिनि शार्ङ्गपाणिम् ॥ ३॥  
  
उत्तानशायिनमुदारकिरीटचूडं  
उत्फुल्लपद्मनयनं ह्युपधानबाहुम् ।  
आजानुबाहुममलं फणिराजतल्पे  
शार्ङ्गेशमच्युतमहं प्रणतोऽस्म नित्यम् ॥ ४॥  
  
सकलभुवनमाता सागराधीशजाता  
प्रणमदमरकामा भास्करक्षेत्रधामा ।  
शकलितभवमूला शार्ङ्गधन्वानुकूला  
प्रविमलमुखबिम्बा पातु मां कोमलाम्बा ॥ ५॥  
  
मथितादमृताम्भोधेरवतारमवाप्य या ।  
जगतामभयं चक्रे तनुतां कोमला श्रियम् ॥ ६॥  
  
इति कुम्भकोणस्थले श्रीकोमलाम्बासमेत शार्ङ्गिपाणिस्तुतिः समाप्ता ।  
  
  
Proofread by PSA Easwaran psaeaswaran at gmail.com  
  
