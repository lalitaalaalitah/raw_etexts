---
Acknowledge-Permission: Koride Vishwanatha Sharma
Author: koriDe vishvanAthasharmA, dharmapurI
Category: vishhnu, koriDevishvanAthasharmA
File name: dharmapurInaraharIstutI.itx
Indexextra: (blog)
Language: Sanskrit
Latest update: February 19, 2018
Location: doc_vishhnu
Proofread by: koriDe vishvanAthasharmA
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Text title: Dharmapuri Narahari Stuti
Transliterated by: koriDe vishvanAthasharmA
engtitle: dharmapurInaraharIstutI
itxtitle: dharmapurInaraharIstutI (koriDe vishvanAthasharmaNAvirachitam)
title: धर्मपुरीनरहरीस्तुती (कोरिडे विश्वनाथशर्मणाविरचितम्)

---
  
 धर्मपुरीनरहरीस्तुतिः   
ॐ गँ गणपतये नमः ।  
नरहरिं भजे धर्मपूर्विभुम् भरणभूषितं भूषित प्रभम् ।  
जलधिपुत्रिका सेविताङ्घ्रिकं हरिनराकृतिं सैंहिकाननं ॥ १॥  
  
नरहरिं भजे धर्मपूर्विभुम् ।  
हरिवराननं घातुकान्तकं श्रितजयप्रदं चक्रधारिणम् ।  
भुजगशायिनं भूरिदायिनं नरहरिं भजे धर्मपूर्विभुम् ॥ २॥  
  
ऋषिवराश्रितं ऋग्भिरर्चितं विदितवेद्यकं वेदगम्यकम् ।  
श्रितवरार्थिने कल्पवृक्षकं नरहरिं भजे धर्मपूर्विभुम् ॥ ३॥  
  
द्विजबुधैः सदा पूजितं स्तवैः दितिजबालकप्राणरक्षणे ।  
दितिजमन्दिरे स्तम्भसम्भवं नरहरिं भजे धर्मपूर्विभुम् ॥ ४॥  
  
सुजनभक्तकान् सक्तरक्षकं कुजनशिक्षणे सक्तचित्तकम् ।  
मकरमौखिकात् नागरक्षकं नरहरिं भजे धर्मपूर्विभुम् ॥ ५॥  
  
सुरपतेः सुखात् सञ्चयाघगां मुनिसतीं वरां पादुकोद्धृतम् ।  
निरतभाविनां पापनाशकं नरहरिं भजे धर्मपूर्विभुम् ॥ ६॥  
  
विहितपापधिं कालकालगं हरिरितीरितं निर्मलङ्करम् ।  
यदियमुच्यतेऽजामिलादिना नरहरिं भजे धर्मपूर्विभुम् ॥ ७॥  
  
निगमरक्षणे मत्स्यकायिनं अमृतसाधने कूर्मवेषिनम् ।  
अवनिपालने श्रीवराहकं नरहरिं भजे धर्मपूर्विभुम् ॥ ८॥  
  
दनुजमारणे सैंहिकाननं बलिविमर्दने वामनाकृतिम् ।  
कुपतिभञ्जने भार्गवद्विजं नरहरिं भजे धर्मपूर्विभुम् ॥ ९॥  
  
रघुकुलोद्भवं रावणान्तकं द्रुपदात्मजावने कृष्णरूपिणम् ।  
शमनसाधने बुद्धरूपिणं नरहरिं भजे धर्मपूर्विभुम् ॥ १०॥  
  
कलिविमर्दने कल्किदेहिनं अभयरूपिणं आश्रिताश्रयम् ।  
नतमुखोऽस्म्यहं नैकधाकृतिं नरहरिं भजे धर्मपूर्विभुम् ॥ ११॥  
  
इति कोरिडे विश्वनाथशर्मणाविरचिता धर्मपुरीनरहरीस्तुतिः समाप्ता ।  
  
Composed by Koride Vishwanatha Sharma, Dharmapuri, Telangana  
Proofread by Koride Vishwanatha Sharma.  
  
