---
Category: vishhnu
Description/comments: Stotra Sringeri
File name: alankaraNamAlikAstutiH.itx
Indexextra: (Scan)
Language: Sanskrit
Latest update: November 17, 2018
Location: doc_vishhnu
Proofread by: Swamini Tattvapriyananda tattvapriya3108 at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: alankaraNamAlikAstutiH
Transliterated by: NA
engtitle: alankaraNamAlikAstutiH
itxtitle: alaNkaraNamAlikAstutiH
title: अलण्करणमालिकास्तुतिः

---
  
 अलङ्करणमालिकास्तुतिः   
अलङ्करणमालिकास्तुतिः ।  
कमलवनावळिभोग्यं कलशपयोराशिराजसौभाग्यम् ।  
किमपि हयाननभाग्यं कलयतु मां स्वगुणविनुतिकृतियोग्यम् ॥ १॥  
  
हरणायाखिलविपदां करणान्येकादशापि विनियम्य ।  
श्लोकैरेकादशभिर्लोकेशित्रीं स्तुवे प्रसीदतु सा ॥ २॥  
  
अं (ब वि) धूमणि भवतीमम्बुरुहाक्षोऽपि वक्षसि बिभर्ति ।  
किम्बहुनाऽखिलजगतां त्वं बहुमान्या सुधाम्बुनिधिकन्या ॥ ३॥  
  
निरुपमवरतमसुगुणाङ्कुरनिकुरुं(बालवा) लभूतां त्वाम् ।  
तुरगवदनस्य तरुणीं तरुणाम्बुजलोचनां श्रये शरणम् ॥ ४॥  
  
शुभदाय(कौलव) णिमप्रभवौ ननु जननि तव विदितविभवौ ।  
पादौ वितीर्णमोदौ श्रीदौ स्यातां ममाब्जदायादौ ॥ ५॥  
  
हरिदर्शनसविकसनं हारि ममामोदिषट्पदोल्लसनम् ।  
हृदयाम्बुजं शरण्याहयमुखदायि (तैतुल) लितलावण्या ॥ ६॥  
  
शिशिरमयूखावरजं वसितहयग्रीवममृतसा(गरज)म् ।  
भजतां भवभरतापं नयतां नः किमपि धाम तल्लोकम् ॥ ७॥  
  
कञ्चि(द्वणिग्ज)न इव न्यासधनी मौग्ध्यमम्ब तव वीक्ष्य ।  
त्वयि विक्रीयाणुतमं स्वमहो लभते महाविभूतिं त्वत् ॥ ८॥  
  
भुवनावनतिर्निद्रा सवनाशननाथकृतनुतिकृपार्द्रा ।  
धुवतात्काचिन्मुद्रा भवतापं भव्यदायिनी (भद्रा) ॥ ९॥  
  
(शकुनि) ध्वजाविभाज्यं सकलं तत्किमपि तस्य साम्राज्यम् ।  
दत्तां विभवं प्राज्यं तत्तादृशमखिलविबुधपरिपूज्यम् ॥ १०॥  
  
सुचतुरमतिरपि यस्ते नचरणकमलद्वयीं नमेज्जातु ।  
अ(चतुष्पा) त्वर एव स नच विशयोऽत्रास्ति वचननिचयैः किम् ॥  
  
(नागव) रभोगवाहौ रागवती भगवतीह वागीशे ।  
द्रागवतात्प्रचुरभवोद्वेगवतोऽस्मान्कृपाझरी काऽपि ॥ १२॥  
  
भवभरतपर्तुतापा भवन्ति तेऽमी चिरं न साटोपाः ।  
कमलापाङ्गामानसके (किंस्तुघ्नं) त्यमून्घनस्मेराः ॥ १३॥  
  
कल्याणगुणस्यूतां कान्त्याश्लेषेण सन्ततं स्फीताम् ।  
तनुतां हृद्यां जगतां माताऽलङ्करणमालिकामेताम् ॥ १४॥  
  
एषां महिशूरेश्वरकृष्णक्ष्मापालरत्नवंशगुरोः ।  
उदिता कृतिर्विजयतां श्रीकृष्णब्रह्मतन्त्रपरकालात् ॥ १५॥  
  
इत्यलङ्करणमालिकास्तुतिस्सम्पूर्णा ।  
  
  
Proofread by Swamini Tattvapriyananda tattvapriya3108 at gmail.com  
  
  
