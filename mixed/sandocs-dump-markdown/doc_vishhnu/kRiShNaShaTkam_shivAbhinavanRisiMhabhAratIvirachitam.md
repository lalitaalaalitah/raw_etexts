---
Author: Sachchidananda Shivabhinava Nrisimha Bharati Swamigal
Category: vishhnu, sachchidAnanda-shivAbhinava-nRisiMhabhAratI, krishna, ShaTkam
File name: kRRiShNaShaTkam.itx
Indexextra: (Scans 1, 2)
Language: Sanskrit
Latest update: November 9, 2018
Location: doc_vishhnu
Proofread by: PSA Easwaran psawaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: kRRiShNaShaTkam
engtitle: kRRiShNaShaTkam
itxtitle: kRiShNaShaTkam (shivAbhinavanRisiMhabhAratIvirachitam)
title: कृइष्णषट्कम् (शिवाभिनवनृइसिंहभारतीविरचितम्)

---
  
 श्रीकृष्णषट्कम्   
(श्रीकालटिक्षेत्रे)  
भगवत्पदकरपङ्कजपूजितपदपद्म शङ्खचक्रधर ।  
यदुनन्दन नतनन्दन पाहि सदा मां कृपापयोराशे ॥ १॥  
  
नवनीतादप्यधिकं मृदु मम हृदयं प्रणम्ररक्षायाम् ।  
इति बोधयितुं धत्से नवनीतं किं करे कृष्ण ॥ २॥  
  
गोगोपमुक्तिदं त्वां गोभारहरं कृपापयोराशिम् ।  
गोपीजनार्चितपदं गोप्राप्त्यै नौमि देवकीसूनुम् ॥ ३॥  
  
गोवर्धनमन्दरधरधरणाद्गर्वायसे वृथा शौरे ।  
यद्यस्ति शक्तिरधुना धर मां धरणीरमार्चिताङ्घ्रियुग ॥ ४॥  
  
अल्पबलकैटभादीन् हत्वा गर्वं वृथा कुरुषे ।  
मोहाभिधानमसुरं जहि शीघ्रं शक्तिरस्ति यदि कृष्ण ॥ ५॥  
  
शङ्करगुरुवरकरवरकमलार्चिताङ्घ्रियुग कृष्णा ।  
किङ्करवरजनवृन्दं तोषय तोयालिशयनकमलेश ॥ ६॥  
  
इति शृङ्गेरि श्रीजगद्गुरु श्रीसच्चिदानन्दशिवाभिनवनृसिंह-  
भारतीस्वामिभिः विरचितं श्रीकृष्णषट्कं सम्पूर्णम् ।  
  
  
Proofread by PSA Easwaran psaeaswaran at gmail.com  
  
