---
Author: Vadiraja
Category: vishhnu, venkateshwara, vAdirAja, aShTaka, vishnu, mangala
File name: venkaTeshamangalAShTakam2.itx
Indexextra: (Scan)
Language: Sanskrit
Latest update: January 1, 2018
Location: doc_vishhnu
Proofread by: Malleswara Rao Yellapragada malleswararaoy at yahoo.com
Send corrections to: Sanskrit@cheerful.com
Site access: https://sanskritdocuments.org
SubDeity: venkateshwara
Subject: philosophy/hinduism/religion
Sublocation: vishhnu
Text title: venkaTeshamangalAShTakam 2
Transliterated by: Malleswara Rao Yellapragada malleswararaoy at yahoo.com
engtitle: Venkatesha Mangalashtakam 2
itxtitle: veNkaTeshamaNgalAShTakam 2 (vAdirAjavirachitam)
title: वेण्कटेशमण्गलाष्टकम् २ (वादिराजविरचितम्)

---
  
 श्रीवेङ्कटेशमङ्गलाष्टकम् २   
  
जम्बूद्वीपगशेषशैलभुवनः श्रीजानिराद्यात्मजः  
     तार्क्ष्याहीशमुखासनस्त्रिभुवनस्थाशेषलोकप्रियः  
श्रीमत्स्वामिसरःसुवर्णमुखरीसंवेष्टितः सर्वदा  
     श्रीमद्वेङ्कटभूपतिर्मम सुखं दद्यात् सदा मङ्गलम् ॥ १॥  
  
सन्तप्तामलजातरूपरचितागारे निविष्टः सदा  
     स्वर्गद्वारकवाटतोरणयुतः प्राकारसप्तान्वितः ।  
भास्वत्काञ्चनतुङ्गचारुगरुडस्तम्भे पतत्प्राणिनां  
     स्वप्रे वक्ति हिताहितं सुकरुणो दद्यात् सदा मङ्गलम् ॥ २॥  
  
अत्युच्चाद्रिविचित्रगोपुरगणैः पूर्णैः सुवर्णाचलैः  
     विस्तीर्णामलमण्टपायुतयुतैर्नानावनैर्निर्भयैः ।  
पञ्चास्येभवराहखड्गमृगशार्दूलादिभिः श्रीपतिः  
     नित्यं वेदपरायणसुकृतिनां दद्यात् सदा मङ्गलम् ॥ ३॥  
  
भेरीमङ्गलतुर्यगोमुखमृदङ्गादिस्वनैः शोभिते  
     तन्त्रीवेणुसुघोषशृङ्गकलहैः शब्दैश्च दिव्यैर्निजैः ।  
गन्धर्वाप्सरकिन्नरोरगनृभिर्नृत्यद्भिरासेव्यते  
     नानावाहनगः समस्तफलदो दद्यात् सदा मङ्गलम् ॥ ४॥  
  
यः श्रीभार्गववासरे नियमतः कस्तूरिकारेणुभिः  
     श्रीमत्कुङ्कुमकेसरामलयुतः कर्पूरमुख्यैर्जलैः ।  
स्नातः पुण्यसुकञ्चुकेन विलसत्काञ्चीकिरीटादिभिः  
     नानाभूषणपूगशोभिततनुर्दद्यात् सदा मङ्गलम् ॥ ५ ॥  
  
तीर्थं पाण्डवनामकं शुभकरं त्वाकाशगङ्गा परा  
     इत्यादीनि सुपुण्यराशिजनकान्यायोजनैः सर्वदा ।  
तीर्थं तुम्बुरुनामकं त्वघहरं धारा कुमाराभिधा  
     नित्यानन्दनिधिर्महीधरवरो दद्यात् सदा मङ्गलम् ॥ ६॥  
  
आर्तानामतिदुस्तरामयगणैर्जन्मान्तराघैरपि  
     सङ्कल्पात् परिशोध्य रक्षति निजस्थानं सदा गच्छताम् ।  
मार्गे निर्भयतः स्वनामगृणतो गीतादिभिः सर्वदा  
     नित्यं शास्त्रपरायणैः सुकृतिनां दद्यात् सदा मङ्गलम् ॥ ७॥  
  
नित्यं ब्राह्मणपुण्यवर्यवनितापूजासमाराधनैरत्नैः  
     पायसभक्ष्यभोज्यसुघृतक्षीरादिभिः सर्वदा ।  
नित्यं दानतपःपुराणपठनैराराधिते वेङ्कटक्षेत्रे  
     नन्दसुपूर्णचित्रमहिमा दद्यात् सदा मङ्गलम् ॥ ८॥  
  
इत्येतद्वरमङ्गलाष्टकमिदं श्रीवादिराजेश्वरै-  
     राख्यातं जगतामभीष्टफलदं सर्वाशुभध्वंसनम् ।  
माङ्गल्यं सकलार्थदं शुभकरं वैवाहिकादिस्थले  
     तेषां मङ्गलशंसतां सुमनसां दद्यात् सदा मङ्गलम् ॥ ९॥  
  
॥ इति श्रीवादिराजतीर्थश्रीचरणकृतं श्रीवेङ्कटेशमङ्गलाष्टकम् ॥  
  
  
Encoded and proofread by  
Malleswara Rao Yellapragada malleswararaoy at yahoo.com  
  
