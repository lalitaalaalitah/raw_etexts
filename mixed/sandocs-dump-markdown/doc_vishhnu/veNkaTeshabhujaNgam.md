---
Category: vishhnu, venkateshwara, bhujanga, shankarAchArya, vishnu
Description-comments: bhujangaprayAtastotram
File name: venkaTeshabhujangam.itx
Indexextra: (Video)
Language: Sanskrit
Latest update: November 12, 2017
Location: doc_vishhnu
Proofread by: NA, PSA Easwaran psaeaswaran@gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: venkateshwara
Subject: philosophy/hinduism/religion
Sublocation: vishhnu
Text title: venkaTeshabhujangam
Transliterated by: NA
engtitle: venkaTeshabhujangam
itxtitle: veNkaTeshabhujaNgam
title: वेण्कटेशभुजण्गम्

---
  
 वेङ्कटेशभुजङ्गम्   
मुखे चारुहासं करे शङ्खचक्रं गले रत्नमालां स्वयं मेघवर्णम् ।  
तथा दिव्यशस्त्रं प्रियं पीतवस्त्रं धरन्तं मुरारिं भजे वेङ्कटेशम् ॥ १॥  
  
सदाभीतिहस्तं मुदाजानुपाणिं लसन्मेखलं रत्नशोभाप्रकाशम् ।  
जगत्पादपद्मं महत्पद्मनाभं धरन्तं मुरारिं भजे वेङ्कटेशम् ॥ २॥  
  
अहो निर्मलं नित्यमाकाशरूपं जगत्कारणं सर्ववेदान्तवेद्यम् ।  
विभुं तापसं सच्चिदानन्दरूपं धरन्तं मुरारिं भजे वेङ्कटेशम् ॥ ३॥  
  
श्रिया विष्टितं वामपक्षप्रकाशं सुरैर्वन्दितं ब्रह्मरुद्रस्तुतं तम् ।  
शिवं शङ्करं स्वस्तिनिर्वाणरूपं धरन्तं मुरारिं भजे वेङ्कटेशम् ॥ ४॥  
  
महायोगसाद्ध्यं परिभ्राजमानं चिरं विश्वरूपं सुरेशं महेशम् ।  
अहो शान्तरूपं सदाध्यानगम्यं धरन्तं मुरारिं भजे वेङ्कटेशम् ॥ ५॥  
  
अहो मत्स्यरूपं तथा कूर्मरूपं महाक्रोडरूपं तथा नारसिंहम् ।  
भजे कुब्जरूपं विभुं जामदग्न्यं धरन्तं मुरारिं भजे वेङ्कटेशम् ॥ ६॥  
  
अहो बुद्धरूपं तथा कल्किरूपं प्रभुं शाश्वतं लोकरक्षामहन्तम् ।  
पृथक्काललब्धात्मलीलावतारं धरन्तं मुरारिं भजे वेङ्कटेशम् ॥ ७॥  
  
इति श्रीवेङ्कटेशभुजङ्गं सम्पूर्णम् ।  
  
Seven stanzas are for the Lord of Seven Hills.  
This stotra is attributed to Shankaracharya, however is not found in  
the complete works.  
  
NA  
  
