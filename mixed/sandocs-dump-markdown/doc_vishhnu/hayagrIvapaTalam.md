---
Author: Traditional
Category: vishhnu, vishnu
Description-comments: From Brihatstotraratnakara with 408 stotras
File name: hayagrIvapaTalam.itx
Language: Sanskrit
Latest update: June 5, 2016
Location: doc_vishhnu
Proofread by: Nat Natarajan nat.natarajan at gmail.com, NA
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: hayagrIvapaTalam
Transliterated by: Nat Natarajan nat.natarajan at gmail.com
engtitle: hayagrIvapaTalam
itxtitle: hayagrIvapaTalam
title: हयग्रीवपटलम्

---
  
 हयग्रीवपटलम्   
  
श्रीगणेशाय नमः ।  
हयशिरः पदं ङेन्तंहृदयं च समुद्धरेत् ।  
स्वबीजादिमहामन्त्रश्चतुर्वर्गफलप्रदः ॥  
  
अस्य हयग्रीवाष्टाक्षरमन्त्रस्य ब्रह्मा ऋषिरनुष्टुप्छन्दः  
श्रीहयग्रीवरूपी विष्णुर्देवता ममाभीष्टकामनासिद्धयर्थे जपे विनियोगः ॥  
  
ब्रह्मणे ऋषये नमः शिरसि ।  
अनुष्टुप्छन्दसेनमो मुखे ।  
श्रीहयग्रीवरूपिण्यै विष्णुदेवतायै नमो हृदि ।  
अथ कराङ्गन्यासौ ।  
ह्रां अङ्गुष्ठाभ्यां नमः ।  
ह्रीं तर्जनीभ्यां नमः ।  
ह्रूं मध्यमाभ्यां नमः ।  
ह्रैं अनामिकाभ्यां नमः ।  
ह्रौं कनिष्ठिकाभ्यां नमः ।  
ह्रः करतलकरपृष्ठाभ्यां नमः ।  
एवं हृदयादि ।  
ततो ध्यानम् ।  
शरच्छशाङ्कप्रभमश्ववक्त्रम्मुक्तामयैराभरणैःप्रदीप्तम् ।  
रथाङ्गशङ्खौ धृतवाहयुग्मं विद्याख्यमुद्रान्यकरं नमामि ॥  
  
एवं ध्यात्वा मानसैः सम्पूज्य शङ्खस्थापनं  
कृत्वा पीठपूजां विधाय तद्यथा   
मूलाधारे ॐ मण्डूकाय नमः ।  
स्वाधिष्ठाने ॐ कालाग्निरुद्राय नमः ।  
नाभौ ॐ प्रकृत्यै नमः ।  
हृदि ॐ ह्रीं आधारशक्त्यै नमः ।  
कूर्माया नमः । अनन्ताय नमः । वाराहाय नमः ।  
पृथिव्यै नमः । सुधासिन्धवे नमः ।  
नवरत्नद्वीपाय नमः । जातवनाय तन्मध्ये मणिमण्डपाय  
तन्मध्ये कल्पवृक्षाय नमः । तदधो रत्नवेदिकायै नमः ।  
तदुपरि स्वसिंहासनाय नमः । तदुपरिश्वेतातपत्राय नमः ।  
सितचामराभ्यां नमः । तालवृन्ताभ्यां नमः । विमलादर्शाय नमः ।  
ततो मुखपार्श्वनाभिवामपार्श्वेषु धर्मज्ञानवैराग्यैष्वर्यान्  
दक्षिणांशतदूर्वामोरुतदंशेषु अधर्माज्ञानावैराग्यानैश्वर्यान्  
अनन्ताय नमः । सर्वतत्त्वाय नमः । पद्माय नमः । आनन्दकन्दाय नमः ।  
संविन्नालाय नमः । प्रकृतिमयपत्रेभ्यो नमः ।  
विकारमयकेसरेभ्यो नमः ।  
पञ्चाशद्वर्णबीजाढ्यकर्णिकायै   
अं अर्कमण्डलाय द्वादशकलात्मने नमः ।  
ओं सोममण्डलाय षोडशकलात्मने नमः ।  
वं वह्निमण्डलाय मण्डलात्मने नमः ।  
सं सत्त्वाय नमः । रं रजसे नमः । तं तमसे नमः ।  
ओं आत्मने अं अन्तरात्मने नमः । पं परमात्मने नमः ।  
ह्रीं ज्ञानात्मने पीठशक्तिं न्यसेत् ।  
केसरेषु मध्ये च पूर्वादिक्रमेण ओं विमलायै नमः ।  
एवं उत्कर्षिण्यै नमः । ज्ञानायै नमः । क्रियायै नमः ।  
योगायै णमः । प्रभ्वै नमः । सत्यायै नमः । ईशानायै नमः ।  
अनुग्रहायै नमः । तदुपरि ॐ नमो भगवते विष्णवे सर्वभूतात्मने  
वासुदेवाय सर्वात्मसंयोगयोगपीठात्मने नमः ।  
इति पीठपूजां कृत्वा पुनर्ध्यात्वाऽऽवाहनादिपञ्चपुष्पाञ्जलिदानपर्यन्तं  
पूजां विधायावरणपूजामारभेत् ।  
तत्राङ्गैः प्रथमावरणम् ॥  
  
प्रज्ञाहयग्रीवाय नमः । मेधाहयग्रीवाय नमः । स्मृतिहयग्रीवाय नमः ।  
विद्याहयग्रीवाय नमः । लक्ष्मीहयग्रीवाय नमः । वागीशहयग्रीवाय नमः ।  
विद्याविशालहयग्रीवाय नमः । नादविमर्दहयग्रीवाय नमः ।  
इत्यष्टभिर्द्वितीयम् ॥  
  
लक्ष्मीसरस्वतीरति-प्रीति-कीर्ति-कान्ति-तुष्टि पुष्टिभिस्तृतीयं ॥  
  
कुमुदादिभिर्गजैश्चतुर्थम् ॥  
  
इन्द्रान्दिभिः पञ्चमम् ॥  
  
ततो धूपादिविसर्जनान्तं कर्म समापयेत् ।  
अस्य पुरश्चरणं चतुर्लक्षं जपः ।  
तथाच-वेदलक्षं जपेन्मन्त्रं दशांशं जुहुयात्ततः ॥  
  
आज्येन तद्दशांशहोमः ॥  
  
 इति हयग्रीवपटलं समाप्तम्  
  
  
Proofread by Nat Natarajan, NA  
  
  
