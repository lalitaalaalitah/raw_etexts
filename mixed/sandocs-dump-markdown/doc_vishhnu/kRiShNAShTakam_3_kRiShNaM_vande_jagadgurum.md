---
Author: Unknown
Category: aShTaka, vishhnu, krishna, vishnu
File name: krishna8-3.itx
Language: Sanskrit
Latest update: March 15, 2001
Location: doc_vishhnu
Proofread by: Bhargavi Atchutuni
Send corrections to: Sanskrit@cheerful.com
Site access: https://sanskritdocuments.org
SubDeity: krishna
Subject: philosophy/religion
Sublocation: vishhnu
Text title: kRishhNaashhTakam
Transliterated by: Bhargavi Atchutuni
engtitle: kRiShNAShTakam 3
itxtitle: kRiShNAShTakam 3 (kRiShNaM vande jagadgurum)
title: कृइष्णाष्टकम् ३ (कृइष्णं वन्दे जगद्गुरुम्)

---
  
 श्रीकृष्णाष्टकम् ३   
  
वसुदेवसुतं देवं कंसचाणूरमर्दनम्  
देवकीपरमानन्दं कृष्णं वन्दे जगद्गुरुम् ॥ १॥  
  
आतसीपुष्पसङ्काशम् हारनूपुरशोभितम्  
रत्नकण्कणकेयूरं कृष्णं वन्दे जगद्गुरुम् ॥ २॥  
  
कुटिलालकसंयुक्तं पूर्णचन्द्रनिभाननम्  
विलसत्कुण्डलधरं कृष्णं वन्दे जगद्गुरुम् ॥ ३॥  
  
मन्दारगन्धसंयुक्तं चारुहासं चतुर्भुजम्  
बर्हिपिञ्छावचूडाङ्गं कृष्णं वन्दे जगद्गुरुम् ॥ ४॥  
  
उत्फुल्लपद्मपत्राक्षं नीलजीमूतसन्निभम्  
यादवानां शिरोरत्नं कृष्णं वन्दे जगद्गुरुम् ॥ ५॥  
  
रुक्मिणीकेळिसंयुक्तं पीताम्बरसुशोभितम्  
अवाप्ततुलसीगन्धं कृष्णं वन्दे जगद्गुरुम् ॥ ६॥  
  
गोपिकानां कुचद्वन्द्व कुङ्कुमाङ्कितवक्षसम्  
श्री निकेतं महेष्वासं कृष्णं वन्दे जगद्गुरुम् ॥ ७॥  
  
श्रीवत्साङ्कं महोरस्कं वनमालाविराजितम्  
शङ्खचक्रधरं देवं कृष्णं वन्दे जगद्गुरुम् ॥ ८॥  
  
कृष्णाष्टकमिदं पुण्यं प्रातरुत्थाय यः पठेत् ।  
कोटिजन्मकृतं पापं स्मरणेन विनष्यति ॥  
  
     ॥ इति कृष्णाष्टकम् ॥  
  
  
  
  
  
Encoded by Bhargavi Atchutuni   
  
