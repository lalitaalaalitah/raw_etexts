---
Category: mAlAmantra, vishhnu, hari, vishnu
File name: harinAmamAlA.itx
Language: Sanskrit
Latest update: November 19, 2011
Location: doc_vishhnu
Proofread by: DPD
Send corrections to: Sanskrit@cheerful.com
Site access: https://sanskritdocuments.org
SubDeity: vishnu
Subcategory: hari
Subject: philosophy/hinduism/religion/vedanta
Sublocation: vishhnu
Text title: harinAmamAlA
Transliterated by: DPD
engtitle: harinAmamAlA stotram
itxtitle: harinAmamAlAstotram
title: हरिनाममालास्तोत्रम्

---
  
 श्रीहरिनाममालास्तोत्रम्   
  
गोविन्दं गोकुलानन्दं गोपालं गोपिवल्लभम् ।  
गोवर्धनोद्धरं धीरं तं वन्दे गोमतीप्रियम् ॥ १॥  
  
नारायणं निराकारं नरवीरं नरोत्तमम् ।  
नृसिंहं नागनाथं च तं वन्दे नरकान्तकम् ॥ २॥  
  
पीताम्बरं पद्मनाभं पद्माक्षं पुरुषोत्तमम्  
पवित्रं परमानन्दं तं वन्दे परमेश्वरम् ॥ ३॥  
  
राघवं रामचन्द्रं च रावणारिं रमापतिम्  
राजीवलोचनं रामं तं वन्दे रघुनन्दनम् ॥ ४॥  
  
वामनं विश्वरूपं च वासुदेवं च विठ्ठलम् ।  
विश्वेश्वरं विभुं व्यासं तं वन्दे वेदवल्लभम् ॥ ५॥  
  
दामोदरं दिव्यसिंहं दयाळुं दीननायकम् ।  
दैत्यारिं देवदेवेशं तं वन्दे देवकीसुतम् ॥ ६॥  
  
मुरारिं माधवं मत्स्यं मुकुन्दं मुष्टिमर्दनम् ।  
मुञ्जकेशं महाबाहुं तं वन्दे मधुसूदनम् ॥ ७॥  
  
केशवं कमलाकान्तं कामेशं कौस्तुभप्रियम् ।  
कौमोदकीधरं कृष्णं तं वन्दे कौरवान्तकम् ॥ ८॥  
  
भूधरं भुवनानन्दं भूतेशं भूतनायकम् ।  
भावनैकं भुजङ्गेशं तं वन्दे भवनाशनम् ॥ ९॥  
  
जनार्दनं जगन्नाथं जगज्जाड्यविनाशकम् ।  
जमदग्निं परं ज्योतिस्तं वन्दे जलशायिनम् ॥ १०॥  
  
चतुर्भुजं चिदानन्दं मल्लचाणूरमर्दनम् ।  
चराचरगुरुं देवं तं वन्दे चक्रपाणिनम् ॥ ११॥  
  
श्रियःकरं श्रियोनाथं श्रीधरं श्रीवरप्रदम्  
श्रीवत्सलधरं सौम्यं तं वन्दे श्रीसुरेश्वरम् ॥ १२॥  
  
योगीश्वरं यज्ञपतिं यशोदानन्ददायकम्  
यमुनाजलकल्लोलं तं वन्दे यदुनायकम् ॥ १३॥  
  
सालिग्रामशिलशुद्धं शङ्खचक्रोपशोभितम् ।  
सुरासुरैः सदा सेव्यं तं वन्दे साधुवल्लभम् ॥ १४॥  
  
त्रिविक्रमं तपोमूर्तिं त्रिविधघौघनाशनम् ।  
त्रिस्थलं तीर्थराजेन्द्रं तं वन्दे तुलसीप्रियम् ॥ १५॥  
  
अनन्तमादिपुरुषं अच्युतं च वरप्रदम् ।  
आनन्दं च सदानन्दं तं वन्दे चाघनाशनम् ॥ १६॥  
  
लीलया धृतभूभारं लोकसत्त्वैकवन्दितम् ।  
लोकेश्वरं च श्रीकान्तं तं वन्दे लक्षमणप्रियम् ॥ १७॥  
  
हरिं च हरिणाक्षं च हरिनाथं हरप्रियम् ।  
हलायुधसहायं च तं वन्दे हनुमत्पतिम् ॥ १८॥  
  
हरिनामकृतामाला पवित्रा पापनाशिनी ।  
बलिराजेन्द्रेण चोक्त्ता कण्ठे धार्या प्रयत्नतः ॥  
  
॥ इति महाबलिप्रोक्तं हरिनाममालास्तोत्रम् ॥  
  
  
  
  
  
Encoded and proofread by DPD  
  
