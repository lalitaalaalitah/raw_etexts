---
Acknowledge-Permission: http://kshetrayaatra.blogspot.com
Author: Trivikrama Panditacharya
Category: vishhnu
File name: viShNustuti.itx
Language: Sanskrit
Latest update: July 27, 2018
Location: doc_vishhnu
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: Vishnustuti
engtitle: Vishnustuti
itxtitle: viShNustutiH (trivikramapaNDitavirachitA 1 shrImadhvasaMsevitapAdapadmaM)
title: विष्णुस्तुतिः (त्रिविक्रमपण्डितविरचिता १ श्रीमध्वसंसेवितपादपद्मं)

---
  
 श्रीविष्णुस्तुतिः   
श्रीमध्वसंसेवितपादपद्मं रुद्रादिदेवैः परिसेव्यमानम् ।  
ऋष्यादिभिर्वेदपथैः सुगेयं कथं नु पश्येयममोघवीर्यम् ॥ १॥  
  
हृन्मन्दिरे सुन्दररत्नपीठे लक्ष्म्यात्मके सारतरे निविष्टम् ।  
श्रीभूसमाश्लिष्टतनुं तथाऽपि पूर्णं निजानन्दमयं परेशम् ॥ २॥  
  
अनन्तपूर्णेन्दुकिरीटशोभितं सुनीलस्निग्धालकशोभिसन्मुखम् ।  
प्रत्यग्रकञ्जायतलोललोचनं सुचम्पकाकोरकनासिकायुतम् ॥ ३॥  
  
प्रवालमध्यार्पितकुन्दकोरकं स्फुरत्कपोलद्युतिदीप्तकुण्डलम् ।  
केयूरभूषायुतबाहुदण्डकं सुचक्रशङ्खाब्जगदाविराजितम् ॥ ४॥  
  
ग्रैवेयरत्नाभरणादिभूषितं सत्कौस्तुभावेष्टितकम्बुकन्धरम् ।  
सुवर्णसूत्राञ्चितसुन्दरोरसं विचित्रपिताम्बरधारिणं प्रभुम् ॥ ५॥  
  
करिराजकरोपमोरुयुग्मं प्रियया सेवितजङ्घया समेतम् ।  
वरकूर्मप्रपदेन शोभमानं ह्यनभिव्यक्तसुगुल्फपादयुग्मम् ॥ ६॥  
  
नखराजिसुपूर्णचन्द्रकान्त्या नुतिमज्जनतापहारिणं रमेशम् ।  
निजपूर्णसुबोधविग्रहं परमानन्दपरात्मदैवतम् ॥ ७॥  
  
॥ इति श्रीत्रिविक्रमपण्डिताचार्यविरचिता श्रीविष्णुस्तुतिः समाप्ता ॥  
  
  
Proofread by PSA Easwaran psaeaswaran at gmail.com  
  
