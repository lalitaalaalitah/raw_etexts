---
Category: vishhnu, vishnu, dvAdasha
Description-comments: Brihatstotraratnakara 1 newer, Narayana Ram Acharya, Nirnayasagar,
  stotrasankhyA 225
File name: dvAdashanAmastotram.itx
Language: Sanskrit
Latest update: March 25, 2017
Location: doc_vishhnu
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Source: Aranyaparva Mahabharata
Subject: philosophy/hinduism/religion
Sublocation: vishhnu
Text title: dvAdashanAmastotram
engtitle: dvAdashanAmastotram
itxtitle: dvAdashanAmastotram (mahAbhArate.araNyaparvaNi)
title: द्वादशनामस्तोत्रम् (महाभारतेऽरण्यपर्वणि)

---
  
 द्वादशनामस्तोत्रम्   
  
श्रीगणेशाय नमः ॥  
  
शृणुध्वं मुनयः सर्वे गोपालस्य महात्मनः ।  
अनन्तस्याप्रमेयस्य नामद्वादशकं स्तवम् ॥ १॥  
  
अर्जुनाय पुरा गीतं गोपालेन महात्मना ।  
द्वारकायां प्रार्थयते यशोदायाश्च सन्निधौ ॥ २॥  
  
अस्य श्रीदिव्यद्वादशनामस्तोत्रमहामन्त्रस्य फाल्गुनऋषिः  
अनुष्टुप्छन्दः श्रीकृष्णः परमात्मा देवता  
ॐ बीजं स्वाहेति शक्तिः  
श्रीगोपालकृष्णप्रीत्यर्थे जपे विनियोगः ।  
अथ ध्यानम् ।  
जानुभ्यामपि धावन्तं बाहुभ्यामतिसुन्दरम् ।  
सकुण्डलालकं बालं गोपालं चिन्तयेद्बुधः ॥ १॥  
  
प्रथमं तु हरिं वन्द्यं द्वितीयं केशवं तथा ।  
तृतीयं पद्मनाभं तु चतुर्थं वामनं तथा ॥ २॥  
  
पञ्चमं वेदगर्भं च षष्ठं तु मधुसूदनम् ।  
सप्तमं वासुदेवं च वाराहं चाष्टमं तथा ॥ ३॥  
  
नवमं पुण्डरीकाक्षं दशमं तु जनार्दनम् ।  
कृष्णमेकादशं प्रोक्तं द्वादशं श्रीधरं तथा ॥ ४॥  
  
एतद्द्वादशनामानि मया प्रोक्तानि फाल्गुन ।  
कालत्रये पठेद्यस्तु तस्य पुण्यफलं शृणु ॥ ५॥  
  
चान्द्रायणसहस्रस्य कन्यादानशतस्य च ।  
अश्वमेधसहस्रस्य फलमाप्नोति मानवः ॥ ६॥  
  
इति श्रीमहाभारतेऽरण्यपर्वणि श्रीकृष्णार्जुनसवादे  
द्वादशनामस्तोत्रं सम्पूर्णम् ।  
  
  
Proofread by PSA Easwaran psaeaswaran at gmail.com  
  
