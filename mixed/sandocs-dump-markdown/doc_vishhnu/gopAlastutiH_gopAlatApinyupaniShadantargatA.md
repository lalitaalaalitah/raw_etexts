---
Author: Traditional
Category: vishhnu, krishna, vishnu
Description-comments: atharvaNe_gopAlatApinyupaniShada
File name: gopaalastuti.itx
Language: Sanskrit
Latest update: January 16, 2005
Location: doc_vishhnu
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: gopAlastutiH
Transliterated by: WebD
engtitle: gopAlastutiH
itxtitle: gopAlastutiH (gopAlatApinyupaniShadantargatA)
title: गोपालस्तुतिः (गोपालतापिन्युपनिषदन्तर्गता)

---
  
 गोपालस्तुती   
  
श्री गणेशाय नमः ।  
ॐ नमो विश्वरूपाय विश्वस्थित्यन्तहेतवे ।  
विश्वेश्वराय विश्वाय गोविन्दाय नमो नमः ॥ १॥  
  
नमो विज्ञानरूपाय परमानन्दरूपिणे ।  
कृष्णाय गोपीनाथाय गोविन्दाय नमो नमः ॥ २॥  
  
नमः कमलनेत्राय नमः कमलमालिने ।  
नमः कमलनाभाय कमलापतये नमः ॥ ३॥  
  
बर्हापीडाभिरामाय रामायाकुण्ठमेधसे ।  
रमामानसहंसाय गोविन्दाय नमो नमः ॥ ४॥  
  
कंसवशविनाशाय केशिचाणूरघातिने ।  
कालिन्दीकूललीलाय लोलकुण्डलधारिणे ॥ ५॥  
  
वृषभध्वजवन्द्याय पार्थसारथये नमः ।  
वेणुवादनशीलाय गोपालायाहिमर्दिने ॥ ६॥  
  
बल्लवीवदनाम्भोजमालिने नृत्यशालिने ।  
नमः प्रणतपालाय श्रीकृष्णाय नमो नमः ॥ ७॥  
  
नमः पापप्रणाशाय गोवर्धनधराय च ।  
पूतनाजीवितान्ताय तृणावर्तासुहारिणे ॥ ८॥  
  
निष्कलाय विमोहाय शुद्धायाशुद्धवैरिणे ।  
अद्वितीयाय महते श्रीकृष्णाय नमो नमः ॥ ९॥  
  
प्रसीद परमानन्द प्रसीद परमेश्वर ।  
आधिव्याधिभुजङ्गेन दष्टं मामुद्धर प्रभो ॥ १०॥  
  
श्रीकृष्ण रुक्मिणीकान्त गोपीजनमनोहर ।  
संसारसागरे मग्नं मामुद्धर जगद्गुरो ॥ ११॥  
  
केशव क्लेशहरण नारायण जनार्दन ।  
गोविन्द परमानन्द मां समुद्धर माधव ॥ १२॥  
  
॥ इत्याथर्वणे गोपालतापिन्युपनिषदन्तर्गता गोपालस्तुति समाप्ता ॥  
  
  
Proofread by Ravin Bhalekar ravibhalekar@hotmail.com  
  
