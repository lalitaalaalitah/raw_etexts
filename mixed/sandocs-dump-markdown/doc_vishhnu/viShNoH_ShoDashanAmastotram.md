---
Author: Traditional
Category: vishhnu, stotra, ShoDasha, vishnu
File name: vishhnu16.itx
Language: Sanskrit
Latest update: September 8, 2004
Location: doc_vishhnu
Proofread by: satish bharadwaj satish_uma at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: vishnu
Subject: philosophy/hinduism/religion
Sublocation: vishhnu
Text title: viShNoH ShoDashanAmastotram
Texttype: stotra
Transliterated by: WebD
engtitle: viShNoH ShoDashanAmastotram
itxtitle: viShNoH ShoDashanAmastotram
title: विष्णोः षोडशनामस्तोत्रम्

---
  
 श्रीविष्णोः षोडशनामस्तोत्रम्   
  
औषधे चिन्तयेद्विष्णुं भोजने च जनार्दनम् ।  
शयने पद्मनाभं च विवाहे च प्रजापतिम् ॥ १॥  
  
युद्धे चक्रधरं देवं प्रवासे च त्रिविक्रमम् ।  
नारायणं तनुत्यागे श्रीधरं प्रियसङ्गमे ॥ २॥  
  
दुःस्वप्ने स्मर गोविन्दं सङ्कटे मधुसूदनम् ।  
कानने नारसिंहं च पावके जलशायिनम् ॥ ३॥  
  
जलमध्ये वराहं च पर्वते रघुनन्दनम् ।  
गमने वामनं चैव सर्वकार्येषु माधवम् ॥ ४॥  
  
षोडशैतानि नामानि प्रातरूत्थाय यः पठेत् ।  
सर्वपापविर्निमुक्तो विष्णुलोके महीयते ॥ ५॥  
  
। इति श्रीविष्णोः षोडशनामस्तोत्रं सम्पूर्णम् ।  
  
Proofread by satish bharadwaj satish\_uma@hotmail.com  
  
