---
Category: aShTottarashatanAma, vishhnu, dashAvatAra, stotra, vishnu
File name: nRisinha108str.itx
Language: Sanskrit
Latest update: June 23, 2008
Location: doc_vishhnu
Proofread by: N.Balasubramanian bbalu at satyam.net.in
Send corrections to: Sanskrit@cheerful.com
Site access: https://sanskritdocuments.org
SubDeity: dashAvatAra
Subject: philosophy/hinduism/religion
Sublocation: vishhnu
Text title: nRisi.nhAShTottarashatanAmastotram
Texttype: stotra
Transliterated by: N.Balasubramanian bbalu at satyam.net.in
engtitle: nRisinhAShTottarashatanAmastotram
itxtitle: nRisi.nhAShTottarashatanAmastotram
title: नृइसिंहाष्टोत्तरशतनामस्तोत्रम्

---
  
 श्रीनृसिंहाष्टोत्तरशतनामस्तोत्रम्   
  
                 ॥ श्रीः ॥  
  
श्रीनृसिंहो महासिंहो दिव्यसिंहो महाबलः ।  
उग्रसिंहो महादेव उपेन्द्रश्चाऽग्निलोचनः ॥ १॥  
  
रौद्रश्शौरिर्महावीरस्सुविक्रम-पराक्रमः ।  
हरिकोलाहलश्चक्री विजयश्चाजयोऽव्ययः ॥ २॥  
  
दैत्यान्तकः परब्रह्माप्यघोरो घोरविक्रमः ।  
ज्वालामुखो ज्वालमाली महाज्वालो महाप्रभुः ॥ ३॥  
  
निटिलाक्षः सहस्राक्षो दुर्निरीक्ष्यः प्रतापनः ।  
महादंष्ट्रायुधः प्राज्ञो हिरण्यकनिषूधनः ॥ ४॥  
  
चण्डकोपी सुरारिघ्नस्सदार्तिघ्न-सदाशिवः ।  
गुणभद्रो महाभद्रो बलभद्रस्सुभद्रकः ॥ ५॥  
  
कराळो विकराळश्च गतायुस्सर्वकर्तृकः ।  
भैरवाडम्बरो दिव्यश्चागम्यस्सर्वशत्रुजित् ॥ ६॥  
  
अमोघास्त्रश्शस्त्रधरः सव्यजूटस्सुरेश्वरः ।  
सहस्रबाहुर्वज्रनखस्सर्वसिद्धिर्जनार्दनः ॥ ७॥  
  
अनन्तो भगवान् स्थूलश्चागम्यश्च परावरः ।  
सर्वमन्त्रैकरूपश्च सर्वयन्त्रविधारणः ॥ ८॥  
  
अव्ययः परमानन्दः कालजित् खगवाहनः ।  
भक्तातिवत्सलोऽव्यक्तस्सुव्यक्तस्सुलभश्शुचिः ॥ ९॥  
  
लोकैकनायकस्सर्वश्शरणागतवत्सलः ।  
धीरो धरश्च सर्वज्ञो भीमो भीमपराक्रमः ॥ १०॥  
  
देवप्रियो नुतः पूज्यो भवहृत् परमेश्वरः ।  
श्रीवत्सवक्षाः श्रीवासो विभुस्सङ्कर्षणः प्रभुः ॥ ११॥  
  
त्रिविक्रमस्त्रिलोकात्मा कामस्सर्वेश्वरेश्वरः ।  
विश्वम्भरः स्थिराभश्चाऽच्युतः पुरुषोत्तमः ॥ १२॥  
  
अधोक्षजोऽक्षयस्सेव्यो वनमाली प्रकम्पनः ।  
गुरुर्लोकगुरुस्स्रष्टा परञ्ज्योतिः परायणः ॥ १३॥  
  
ज्वालाहोबिलमालोल-क्रोडाकारञ्जभार्गवाः ।  
योगनन्दश्चत्रवटः पावनो नवमूर्तयः ॥ १४॥  
  
 ॥ श्री नृसिंहाष्टोत्तरशतनामस्तोत्रं सम्पूर्णम् ॥  
  
  
Encoded and proofread by  
N. Balasubramanian bbalu at satyam.net.in  
  
