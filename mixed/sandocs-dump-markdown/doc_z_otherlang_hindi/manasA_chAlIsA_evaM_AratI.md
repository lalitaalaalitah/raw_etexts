---
Author: Traditional
Category: chAlisA, devii, devI
Description-comments: Devotional hymn to Goddess manasaa, of 40 verses
File name: manasa40.itx
Language: Hindi
Latest update: March 25, 2017
Location: doc_z_otherlang_hindi
Proofread by: Shree
Send corrections to: Sanskrit@cheerful.com
Site access: https://sanskritdocuments.org
Subject: hinduism/religion
Sublocation: devii
Text title: manasaa chAlIsA
Transliterated by: Amol Bargat, amolbargat557 at yahoo dot com
engtitle: manasaa chAlIsA and AratI
itxtitle: manasA chAlIsA evaM AratI
title: मनसा चालीसा एवं आरती

---
  
 मनसा चालीसा   
॥ मनसा देवीजी का मन्त्र ॥  
ॐ ह्रीं श्रीं क्लीं एं मनसा दैव्ये स्वाहा॥  
  
॥ मनसा देवीजी की चालीसा-अमृतवाणी ॥  
  
मनसा माँ नागेश्वरी, कष्ट हरन सुखधाम।   
चिन्ताग्रस्त हर जीव के, सिद्ध करो सब काम॥  
  
देवी घट-घट वासिनी, ह्रदय तेरा विशाल।    
निष्ठावान हर भक्त पर, रहियो सदा तैयार॥  
  
पदमावती भयमोचिनी अम्बा, सुख सञ्जीवनी माँ जगदम्बा।  
मनशा पूरक अमर अनन्ता, तुमको हर चिन्तक की चिन्ता॥  
  
कामधेनु सम कला तुम्हारी, तुम्ही हो शरणागत रखवाली।  
निज छाया में जिनको लेती, उनको रोगमुक्त कर देती॥  
  
धनवैभव सुखशान्ति देना, व्यवसाय में उन्नति देना।  
तुम नागों की स्वामिनी माता, सारा जग तेरी महिमा गाता॥  
  
महासिद्धा जगपाल भवानी, कष्ट निवारक माँ कल्याणी।  
याचना यही साञ्झ सवेरे, सुख सम्पदा मोह ना फेरे॥  
  
परमानन्द वरदायनी मैया, सिद्धि ज्योत सुखदायिनी मैया।  
दिव्य अनन्त रत्नों की मालिक, आवागमन की महासञ्चालक॥  
  
भाग्य रवि कर उदय हमारा, आस्तिक माता अपरम्पारा।  
विद्यमान हो कण कण भीतर, बस जा साधक के मन भीतर॥  
  
पापभक्षिणी शक्तिशाला, हरियो दुख का तिमिर ये काला।  
पथ के सब अवरोध हटाना, कर्म के योगी हमें बनाना॥  
  
आत्मिक शान्ति दीजो मैया, ग्रह का भय हर लीजो मैया।  
दिव्य ज्ञान से युक्त भवानी, करो सङ्कट से मुक्त भवानी॥  
  
विषहरी कन्या, कश्यप बाला, अर्चन चिन्तन की दो माला।  
कृपा भगीरथ का जल दे दो, दुर्बल काया को बल दे दो॥  
  
अमृत कुम्भ है पास तुम्हारे, सकल देवता दास तुम्हारे।  
अमर तुम्हारी दिव्य कलाएँ, वाञ्छित फल दे कल्प लताएँ॥  
  
परम श्रेष्ठ अनुकम्पा वाली, शरणागत की कर रखवाली।  
भूत पिशाचर टोना टण्ट, दूर रहे  माँ कलह भयङ्कर॥  
  
सच के पथ से हम ना भटके, धर्म की दृष्टि में ना खटके।  
क्षमा देवी, तुम दया की ज्योति, शुभ कर मन की हमें तुम होती॥  
  
जो भीगे तेरे भक्ति रस में, नवग्रह हो जाए उनके वश में।  
करुणा तेरी जब हो महारानी, अनपढ बनते है महाज्ञानी॥  
  
सुख जिन्हें हो तुमने बाण्टें, दुख की दीमक उन्हे ना छाण्टें।  
कल्पवृक्ष तेरी शक्ति वाला, वैभव हमको दे निराला॥  
  
दीनदयाला नागेश्वरी माता, जो तुम कहती लिखे विधाता।  
देखते हम जो आशा निराशा, माया तुम्हारी का है तमाशा॥  
  
आपद विपद हरो हर जन की, तुम्हें खबर हर एक के मन की।  
डाल के हम पर ममता आँचल, शान्त कर दो समय की हलचल॥  
  
मनसा माँ जग सृजनहारी, सदा सहायक रहो हमारी।  
कष्ट क्लेश ना हमें सतावे, विकट बला ना कोई भी आवे॥  
  
कृपा सुधा की वृष्टि करना, हर चिन्तक की चिन्ता हरना।  
पूरी करो हर मन की मंशा, हमें बना दो ज्ञान की हंसा॥  
  
पारसमणियाँ चरण तुम्हारे, उज्वल करदे भाग्य हमारे।  
त्रिभुवन पूजित मनसा माई, तेरा सुमिरन हो फलदाई॥  
  
इस गृह अनुग्रह रस बरसा दे, हर जीवन निर्दोष बना दे।  
भूलेङ्गें उपकार ना तेरे, पूजेङ्गे  माँ साञ्झ सवेरे॥  
  
सिद्ध मनसा सिद्धेश्वरी, सिद्ध मनोरथ कर।  
भक्तवत्सला दो हमें सुख सन्तोष का वर, सुख सन्तोष का वर॥  
  
मैया जी से जय माताजी कहियो, कहियो जी माँ के लाडलो॥  
  
॥ मनसा देवीजी की आरती ॥  
  
जय मनसा माता, श्री जय मनसा माता,  
जो नर तुमको ध्याता, जो नर मैया जी को ध्याता,  
मनोवाञ्छित फल पाता, जय मनसा माता॥  
  
जरत्कारू मुनि पत्नी, तुम वासुकि भगिनी  
कश्यप की तुम कन्या, आस्तीक की माता,   
जय मनसा माता॥  
  
सुर नर मुनि जन ध्यावत, सेवत नर नारी  
गर्व धन्वन्तरि नाशिनी, हंसवाहिनी देवी   
जय नागेश्वरी माता, जय मनसा माता॥  
  
पर्वतवासिनी, सङ्कटनाशिनी, अक्षय धनदात्री,  
पुत्र पौत्रदायिनि माता, मन इच्छा फल दाता,   
जय मनसा माता॥  
  
मनसा जी की आरती जो कोई नर गाता,   
मैया जो जन नित गाता,  
कहत शिवानन्द स्वामी, रटत हरिहर स्वामी,   
सुख सम्पति पाता, जय मनसा माता॥  
  
  
Text provided by Amol Bargat, amolbargat557 at yahoo dot com   
  
