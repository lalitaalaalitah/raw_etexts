---
Category: chAlisA, devii, otherforms, devI
Description-comments: Devotional hymn to Santoshi Mata, of 40 verses
File name: santoshhii40.itx
Language: Hindi
Latest update: March 13, 2015
Location: doc_z_otherlang_hindi
Proofread by: NA
Send corrections to: Sanskrit@cheerful.com
Site access: https://sanskritdocuments.org
SubDeity: otherforms
Subject: hinduism/religion
Sublocation: devii
Text title: shrii santoshhii maataa chaaliisaa
Transliterated by: NA
engtitle: Shri Santoshi Mata Chalisa
itxtitle: santoShImAtA chAlIsA
title: सन्तोषीमाता चालीसा

---
  
 श्री सन्तोषी माता चालीसा   
दोहा  
         बन्दौं सन्तोषी चरण रिद्धि-सिद्धि दातार ।  
         ध्यान धरत ही होत नर दुःख सागर से पार ॥  
  
         भक्तन को सन्तोष दे सन्तोषी तव नाम ।  
         कृपा करहु जगदम्ब अब आया तेरे धाम ॥  
  
जय सन्तोषी मात अनूपम । शान्ति दायिनी रूप मनोरम ॥  
  
सुन्दर वरण चतुर्भुज रूपा । वेश मनोहर ललित अनुपा ॥  
  
श्वेताम्बर रूप मनहारी । माँ तुम्हारी छवि जग से न्यारी ॥  
  
दिव्य स्वरूपा आयत लोचन । दर्शन से हो सङ्कट मोचन ॥  
  
जय गणेश की सुता भवानी । रिद्धि-सिद्धि की पुत्री ज्ञानी ॥  
  
अगम अगोचर तुम्हरी माया । सब पर करो कृपा की छाया ॥  
  
नाम अनेक तुम्हारे माता । अखिल विश्व है तुमको ध्याता ॥  
  
तुमने रूप अनेकों धारे । को कहि सके चरित्र तुम्हारे ॥  
  
धाम अनेक कहाँ तक कहिये । सुमिरन तब करके सुख लहिये ॥  
  
विन्ध्याचल में विन्ध्यवासिनी । कोटेश्वर सरस्वती सुहासिनी ॥  
  
कलकत्ते में तू ही काली । दुष्ट नाशिनी महाकराली ॥  
  
सम्बल पुर बहुचरा कहाती । भक्तजनों का दुःख मिटाती ॥  
  
ज्वाला जी में ज्वाला देवी । पूजत नित्य भक्त जन सेवी ॥  
  
नगर बम्बई की महारानी । महा लक्श्मी तुम कल्याणी ॥  
  
मदुरा में मीनाक्शी तुम हो । सुख दुख सबकी साक्शी तुम हो ॥  
  
राजनगर में तुम जगदम्बे । बनी भद्रकाली तुम अम्बे ॥  
  
पावागढ़ में दुर्गा माता । अखिल विश्व तेरा यश गाता ॥  
  
काशी पुराधीश्वरी माता । अन्नपूर्णा नाम सुहाता ॥  
  
सर्वानन्द करो कल्याणी । तुम्हीं शारदा अमृत वाणी ॥  
  
तुम्हरी महिमा जल में थल में । दुःख दारिद्र सब मेटो पल में ॥  
  
जेते ऋषि और मुनीशा । नारद देव और देवेशा ।  
इस जगती के नर और नारी । ध्यान धरत हैं मात तुम्हारी ॥  
  
जापर कृपा तुम्हारी होती । वह पाता भक्ति का मोती ॥  
  
दुःख दारिद्र सङ्कट मिट जाता । ध्यान तुम्हारा जो जन ध्याता ॥  
  
जो जन तुम्हरी महिमा गावै । ध्यान तुम्हारा कर सुख पावै ॥  
  
जो मन राखे शुद्ध भावना । ताकी पूरण करो कामना ॥  
  
कुमति निवारि सुमति की दात्री । जयति जयति माता जगधात्री ॥  
  
शुक्रवार का दिवस सुहावन । जो व्रत करे तुम्हारा पावन ॥  
  
गुड़ छोले का भोग लगावै । कथा तुम्हारी सुने सुनावै ॥  
  
विधिवत पूजा करे तुम्हारी । फिर प्रसाद पावे शुभकारी ॥  
  
शक्ति-सामरथ हो जो धनको । दान-दक्शिणा दे विप्रन को ॥  
  
वे जगती के नर औ नारी । मनवाञ्छित फल पावें भारी ॥  
  
जो जन शरण तुम्हारी जावे । सो निश्चय भव से तर जावे ॥  
  
तुम्हरो ध्यान कुमारी ध्यावे । निश्चय मनवाञ्छित वर पावै ॥  
  
सधवा पूजा करे तुम्हारी । अमर सुहागिन हो वह नारी ॥  
  
विधवा धर के ध्यान तुम्हारा । भवसागर से उतरे पारा ॥  
  
जयति जयति जय सन्कट हरणी । विघ्न विनाशन मङ्गल करनी ॥  
  
हम पर सङ्कट है अति भारी । वेगि खबर लो मात हमारी ॥  
  
निशिदिन ध्यान तुम्हारो ध्याता । देह भक्ति वर हम को माता ॥  
  
यह चालीसा जो नित गावे । सो भवसागर से तर जावे ॥  
  
  
  
          श्री सन्तोषी माता की आरती  
  
जय सन्तोषी माता, मैया जय सन्तोषी माता ।  
अपने सेवक जन की सुख् सम्पति दाता ।  
मैया जय सन्तोषी माता ।  
  
सुन्दर चीर सुनहरी माँ धारण  कीन्हो, मैया माँ धारण  कीन्हो  
हीरा पन्ना दमके तन शृङ्गार कीन्हो, मैया जय सन्तोषी माता ।  
  
गेरू लाल छटा छबि बदन कमल सोहे, मैया बदन कमल सोहे  
मन्द हँसत करुणामयि त्रिभुवन मन मोहे, मैया जय सन्तोषी माता ।  
  
स्वर्ण सिंहासन बैठी चँवर डुले प्यारे, मैया चँवर डुले प्यारे  
धूप् दीप मधु मेवा, भोज धरे न्यारे, मैया जय सन्तोषी माता ।  
  
गुड़ और चना परम प्रिय ता में सन्तोष कियो, मैया ता में सन्तोष कियो  
सन्तोषी कहलाई भक्तन विभव दियो, मैया जय सन्तोषी माता ।  
  
शुक्रवार प्रिय मानत आज दिवस सो ही, मैया आज दिवस सो ही  
भक्त मण्डली छाई कथा सुनत मो ही, मैया जय सन्तोषी माता ।  
  
मन्दिर जग मग ज्योति मङ्गल ध्वनि छाई, मैया मङ्गल ध्वनि छाई   
बिनय करें हम सेवक चरनन सिर नाई, मैया जय सन्तोषी माता ।  
  
भक्ति भावमय पूजा अङ्गीकृत कीजै, मैया अङ्गीकृत कीजै  
जो मन बसे हमारे इच्छित फल दीजै, मैया जय सन्तोषी माता ।  
  
दुखी दरिद्री रोगी सङ्कट मुक्त किये, मैया सङ्कट मुक्त किये  
बहु धन धान्य भरे घर सुख सौभाग्य दिये, मैया जय सन्तोषी माता ।  
  
ध्यान धरे जो तेरा वाँछित फल पायो, मनवाँछित फल पायो  
पूजा कथा श्रवण कर घर आनन्द आयो, मैया जय सन्तोषी माता ।  
  
चरण गहे की लज्जा रखियो जगदम्बे, मैया रखियो जगदम्बे  
सङ्कट तू ही निवारे दयामयी अम्बे, मैया जय सन्तोषी माता ।  
  
सन्तोषी माता की आरती जो कोई जन गावे, मैया जो कोई जन गावे  
ऋद्धि सिद्धि सुख सम्पति जी भर के पावे, मैया जय सन्तोषी माता ।  
  
॥ इति॥  
  
  
