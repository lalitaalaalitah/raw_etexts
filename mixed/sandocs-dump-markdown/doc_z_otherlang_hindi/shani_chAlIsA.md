---
Category: chAlisA, shani, navagraha
Description-comments: Devotional hymn to Shiva, of 40 verses
File name: shani40.itx
Language: Hindi
Latest update: March 13, 2015
Location: doc_z_otherlang_hindi
Proofread by: NA
Send corrections to: Sanskrit@cheerful.com
Site access: https://sanskritdocuments.org
Subject: hinduism/religion
Sublocation: navagraha
Text title: shrii shani chaaliisaa
Transliterated by: NA
engtitle: shri shani chalisa
itxtitle: shani chAlIsA
title: शनि चालीसा

---
  
 श्री शनि चालीसा   
दोहा  
जय गणेश गिरिजा सुवन मङ्गल करण कृपाल ।  
दीनन के दुख दूर करि कीजै नाथ निहाल ॥  
  
जय जय श्री शनिदेव प्रभु सुनहु विनय महाराज ।  
करहु कृपा हे रवि तनय राखहु जनकी लाज ॥  
  
जयति जयति शनिदेव दयाला । करत सदा भक्तन प्रतिपाला ॥  
  
चारि भुजा तनु श्याम विराजै । माथे रतन मुकुट छबि छाजै ॥  
  
परम विशाल मनोहर भाला । टेढ़ी दृष्टि भृकुटि विकराला ॥  
  
कुण्डल श्रवण चमाचम चमके । हिये माल मुक्तन मणि दमकै ॥  
  
कर में गदा त्रिशूल कुठारा । पल बिच करैं अरिहिं संहारा ॥  
  
पिङ्गल कृष्णो छाया नन्दन । यम कोणस्थ रौद्र दुख भञ्जन ॥  
  
सौरी मन्द शनी दश नामा । भानु पुत्र पूजहिं सब कामा ॥  
  
जापर प्रभु प्रसन्न हवैं जाहीं । रङ्कहुँ राव करैं क्शण माहीं ॥  
  
पर्वतहू तृण होइ निहारत । तृणहू को पर्वत करि डारत ॥  
  
राज मिलत बन रामहिं दीन्हयो । कैकेइहुँ की मति हरि लीन्हयो ॥  
  
बनहूँ में मृग कपट दिखाई । मातु जानकी गई चुराई ॥  
  
लषणहिं शक्ति विकल करिडारा । मचिगा दल में हाहाकारा ॥  
  
रावण की गति-मति बौराई । रामचन्द्र सों बैर बढ़ाई ॥  
  
दियो कीट करि कञ्चन लङ्का । बजि बजरङ्ग बीर की डङ्का ॥  
  
नृप विक्रम पर तुहिं पगु धारा । चित्र मयूर निगलि गै हारा ॥  
  
हार नौंलखा लाग्यो चोरी । हाथ पैर डरवायो तोरी ॥  
  
भारी दशा निकृष्ट दिखायो । तेलहिं घर कोल्हू चलवायो ॥  
  
विनय राग दीपक महँ कीन्हयों । तब प्रसन्न प्रभु ह्वै सुख दीन्हयों ॥  
  
हरिश्चन्द्र नृप नारि बिकानी । आपहुं भरें डोम घर पानी ॥  
  
तैसे नल पर दशा सिरानी । भूञ्जी-मीन कूद गई पानी ॥  
  
श्री शङ्करहिं गह्यो जब जाई । पारवती को सती कराई ॥  
  
तनिक वोलोकत ही करि रीसा । नभ उड़ि गयो गौरिसुत सीसा ॥  
  
पाण्डव पर भै दशा तुम्हारी । बची द्रौपदी होति उघारी ॥  
  
कौरव के भी गति मति मारयो । युद्ध महाभारत करि डारयो ॥  
  
रवि कहँ मुख महँ धरि तत्काला । लेकर कूदि परयो पाताला ॥  
  
शेष देव-लखि विनति लाई । रवि को मुख ते दियो छुड़ाई ॥  
  
वाहन प्रभु के सात सुजाना । जग दिग्गज गर्दभ मृग स्वाना ॥  
  
जम्बुक सिंह आदि नख धारी । सो फल ज्योतिष कहत पुकारी ॥  
  
गज वाहन लक्श्मी गृह आवैं । हय ते सुख सम्पत्ति उपजावैं ॥  
  
गर्दभ हानि करै बहु काजा । सिंह सिद्धकर राज समाजा ॥  
  
जम्बुक बुद्धि नष्ट कर डारै । मृग दे कष्ट प्राण संहारै ॥  
  
जब आवहिं प्रभु स्वान सवारी । चोरी आदि होय डर भारी ॥  
  
तैसहि चारी चरण यह नामा । स्वर्ण लौह चाँदि अरु तामा ॥  
  
लौह चरण पर जब प्रभु आवैं । धन जन सम्पत्ति नष्ट करावैं ॥  
  
समता ताम्र रजत शुभकारी । स्वर्ण सर्व सुख मङ्गल भारी ॥  
  
जो यह शनि चरित्र नित गावै । कबहुं न दशा निकृष्ट सतावै ॥  
  
अद्भूत नाथ दिखावैं लीला । करैं शत्रु के नशिब बलि ढीला ॥  
  
जो पण्डित सुयोग्य बुलवाई । विधिवत शनि ग्रह शान्ति कराई ॥  
  
पीपल जल शनि दिवस चढ़ावत । दीप दान दै बहु सुख पावत ॥  
  
कहत राम सुन्दर प्रभु दासा । शनि सुमिरत सुख होत प्रकाशा ॥  
  
दोहा  
पाठ शनीश्चर देव को कीन्हों oक़् विमल cक़् तय्यार ।  
करत पाठ चालीस दिन हो भवसागर पार ॥  
  
जो स्तुति दशरथ जी कियो सम्मुख शनि निहार ।  
सरस सुभाष में वही ललिता लिखें सुधार ।  
  
श्री शनिदेव जी की आरती  
  
जय जय श्री शनिदेव भक्तन हितकारी ।  
सूरज के पुत्र प्रभू छाया महतारी ॥ जय॥  
  
श्याम अङ्क वक्र दृष्ट चतुर्भुजा धारी ।  
नीलाम्बर धार नाथ गज की असवारी ॥ जय॥  
  
किरिट मुकुट शीश रजित दिपत है लिलारी ।  
मुक्तन की माला गले शोभित बलिहारी ॥ जय॥  
  
मोदक मिष्ठान पान चढ़त हैं सुपारी ।  
लोहा तिल तेल उड़द महिषी अति प्यारी ॥ जय॥  
  
देव दनुज ऋषी मुनी सुमरिन नर नारी ।  
विश्वनाथ धरत ध्यान शरण हैं तुम्हारी ॥ जय॥  
  
  
  
