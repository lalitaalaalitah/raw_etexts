---
Acknowledge-Permission: Dr. Vineet Chaitanya, vc@iiit.net
Author: Goswami Tulasidas
Category: raama, tulasIdAsa
Description-comments: Awadhi, Extracted from Manas, converted ISCII to ITRANS
File name: stuti.itx
Language: Hindi
Latest update: March 12, 2015
Location: doc_z_otherlang_hindi
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: raama
Text title: Ram Stuti from Shri Ramcharitmanas
Transliterated by: Mr. Balram J. Rathore, Ratlam, M.P., a retired railway driver
engtitle: Shri Ram Stuti from Shri Ramcharitmanas
itxtitle: rAma stutiH
title: राम स्तुतिः

---
  
 राम स्तुति   
गोस्वामी तुलसीदास विरचित श्रीरामचरितमानस   
  
                        बालकाण्ड   
                        राम जन्म  
  
भये प्रगट कृपाला दीनदयाला कौसल्या हितकारी ।  
हरषित महतारी मुनि मन हारी अद्भुत रूप बिचारी ॥  
  
लोचन अभिरामा तनु घनस्यामा निज आयुध भुज चारी ।  
भूषन वनमाला नयन बिसाला सोभासिन्धु खरारी ॥  
  
कह दुइ कर जोरी अस्तुति तोरी केहि बिधि करौं अनन्ता ।  
माया गुअन ग्यानातीत अमाना वेद पुरान भनन्ता ॥  
  
करुना सुख सागर सब गुन आगर जेहि गावहिं श्रुति सन्ता ।  
सो मम हित लागी जन अनुरागी भयउ प्रकट श्रीकन्ता ॥  
  
ब्रह्माण्ड निकाया निर्मित माया रोम रोम प्रति बेद कहै ।  
मम उर सो बासी यह उपहासी सुनत धीर मति थिर न रहै ॥  
  
उपजा जब ग्याना प्रभु मुसुकाना चरित बहुत बिधि कीन्ह चहै ।  
कहि कथा सुहाई मातु बुझाई जेहि प्रकार सुत प्रेम लहै ॥  
  
माता पुनि बोली सो मति डोली तजहु तात यह रूपा ।  
कीजे सिसुलीला अति प्रियसीला यह सुख परम अनूपा ॥  
  
सुनि बचन सुजाना रोदन ठाना होइ बालक सुरभूपा ।  
यह चरित जे गावहि हरिपद पावहि ते न परहिं भवकूपा ॥  
  
     बिप्र धेनु सुर सन्त हित लीन्ह मनुज अवतार ।  
     निज इच्छा निर्मित तनु माया गुन गो पार ॥  
  
                        अरण्यकाण्ड   
                  अत्रि मुनि द्वारा स्तुति  
  
नमामि भक्त वत्सलम् । कृपालु शील कोमलम् ॥  
  
भजामि ते पदाम्बुजम् । अकामिनाम् स्वधामदम् ॥  
  
निकाम् श्याम् सुन्दरम् । भवाम्बुनाथ मन्दरम् ॥  
  
प्रफुल्ल कञ्ज लोचनम् । मदादि दोष मोचनम् ॥  
  
प्रलम्ब बाहु विक्रमम् । प्रभोऽप्रमेय वैभवम् ॥  
  
निषङ्ग चाप सायकम् । धरम् त्रिलोक नायकम् ॥  
  
दिनेश वंश मन्दनम् । महेश चाप खन्दनम् ॥  
  
मुनीन्द्र सन्त रञ्जनम् । सुरारि वृन्द भञ्जनम् ॥  
  
मनोज वैरि वन्दितम् । अजादि देव सेवितम् ॥  
  
विशुद्ध बोध विग्रहम् । समस्त दूषणापहम् ॥  
  
नमामि इन्दिरा पतिम् । सुखाकरम् सताम् गतिम् ॥  
  
भजे सशक्ति सानुजम् । शची पति प्रियानुजम् ॥  
  
त्वदङ्घ्रि मूल ये नराह । भजन्ति हीन मत्सराह ॥  
  
पतन्ति नो भवार्णवे । वितर्क वीचि सङ्कुले ॥  
  
विविक्त वासिनह सदा । भजन्ति मुक्तये मुदा ॥  
  
निरस्य इन्द्रियादिकम् । प्रयान्ति ते गतिम् स्वकम् ॥  
  
तमेकमद्भुतम् प्रभुम् । निरीहमीश्वरम् विभुम् ॥  
  
जगद्गुरुम् च शाश्वतम् । तुरीयमेव केवलम् ॥  
  
भजामि भाव वल्लभम् । कुयोगिनाम् सुदुर्लभम् ॥  
  
स्वभक्त कल्प पादपम् । समम् सुसेव्यमन्वहम् ॥  
  
अनूप रूप भूपतिम् । नतोऽहमुर्विजा पतिम् ॥  
  
प्रसीद मे नमामि ते । पदाब्ज भक्ति देहि मे ॥  
  
पठन्ति ये स्तवम् इदम् । नरादरेण ते पदम् ॥  
  
व्रजन्ति नात्र संशयम् । त्वदीय भक्ति संयुताह ॥  
  
                        अरण्यकाण्ड   
                  मुनि सुतीक्ष्ष्ण द्वारा स्तुति  
  
कह मुनि प्रभु सुन बिनती मोरी । अस्तुति करौं कवन बिधि तोरी ॥  
  
महिमा अमित मोरि मति थोरी । रबि सन्मुख खद्योत अँजोरी ॥  
  
श्याम तामरस दाम शरीरम् । जटा मुकुट परिधन मुनिचीरम् ॥  
  
पाणि चाप शर कति तुणीरम् । नौमि निरन्तर श्री रघुवीरम् ॥  
  
मोह विपिन घन दहन कृशानुह । सन्त सरोरुह कानन भानुह ॥  
  
निशिचर करि बरूथ मृगराजह ॥ त्रातु सदा नो भव खग बाजह ॥  
  
अरुण नयन रजीव सुवेशम् । सिता नयन चकोर निशेशम् ।  
हर हृदि मानस बाल मरालम् । नौमि राम उर बाहु विशालम् ॥  
  
संसय सर्प ग्रसन उरगादह । शमन सुकर्कश तर्क विषदह ॥  
  
भव भञ्जन रञ्जन सुर यूथह । त्रातु नाथ नो क्ऱ्६इपा वरूथह ॥  
  
निर्गुण सगुण विषम सम रूपम् । ग़्यान गिरा गोतीतमनूपम् ॥  
  
अमलम अखिलम अनवद्यम अपारम् । नौमि राम भञ्जन महि भारम् ॥  
  
भक्त कल्प पादप आरामह । तर्जन क्रोध लोभ मद कामह ॥  
  
अति नागर भव सागर सेतुह । त्रातु सदा दिनकर कुल केतुह ॥  
  
अतुलित भुज प्रताप बल धामह । कलि मल विपुल विभञ्जन नामह ॥  
  
धर्म वर्म नर्मद गुण ग्रामह । सन्तत शम तनोतु मम रामह ॥  
  
जदपि बिरज ब्यापक अबिनासी । सब के हृदयं निर्न्तर बासी ॥  
  
तदपि अनुज श्री सहित खरारी । बसतु मनसि सम काननचारी ॥  
  
जे जानहिं ते जानहुं स्वामी । सगुन अगुन उर अन्तरजामी ॥  
  
जो कोसलपति राजिव नयना । करौ सो राम हृदय मम अयना ॥  
  
अस अभिमान जाइ जनि भोरे । मैं सेवक रघुपति पति मोरे।  
  
                        उत्तरकाण्ड  
         श्रीराम के राज्याभिषेक के पश्चात् स्तुति  
  
जय राम रमारमनम शमनम् । भव ताप भयाकुल पाहि जनम् ॥  
  
अवधेश सुरेश रमेश विभो । शरणागत माँगत पाहि प्रभो ॥  
  
दसशीश विन्नशन बीस भुजा । कृत दूरि महा महि भूरि रुजा ॥  
  
रजनीचर बृन्द पत।ग रहे । सर पावक तेज प्रचण्ड दहे॥  
  
महि मन्दल मन्दन चारुतरम् । धृत सायक चाप निषङ्ग बरम् ॥  
  
मद मोह महा ममता रजनी । तम पुञ्ज दिवाकर तेज अनी ॥  
  
मनजात किरात निपात किये । मृग लोग कुभोग सरेन हिये ॥  
  
हति नाथ अनाथनि पाहि हरे । विषया बन पाँवर भूलि परे ॥  
  
बहु रोग बियोगिन्हि लोग हये । भवदङ्घ्रि निरादर के फल ए ॥  
  
भव सिन्धु अगाध परे नर ते । पद पङ्कज प्रेम न जे करते ॥  
  
अति दीन मलीन दुखी नितहीं । जिन्ह कें पद पङ्कज प्रीत नहीं ॥  
  
अवलम्ब भवन्त कथा जिन्ह कें । प्रिय सन्त अनन्त सदा तिन्ह कें ॥  
  
नहिं राग न लोभ न मान मदा । तिन्ह कें सम बैभव वा बिपदा ॥  
  
एहि ते तव सेवक होत मुदा । मुनि त्यागत जोग भरोस सदा ॥  
  
करि प्रेम निरन्तर नेम लियें । पद पङ्कज सेवत शुद्ध हियें ॥  
  
सम मानि निरादर आदरही । सब सन्त सुखी बिचरन्ति मही ॥  
  
मुनि मानस पङ्कज भृङ्ग भजे । रघुवीर महा रनधीर अजे ॥  
  
तव नाम जपामि नमामि हरी । भव रोग महागद मान अरी ॥  
  
गुन सील कृपा परमायतनम् । प्रनमामि निरन्तर श्रीरमनम् ॥  
  
रघुनन्द निकन्दय द्वन्द्व घनम् । महिपाल बिलोकय दीन जनम् ॥  
  
        बार बार बर मागउं हरषि देहु श्रीरङ्ग ।  
        पद सरोज अनपायनी भगति सदा सतसङ्ग ॥  
  
  
  
