---
Category: chAlisA, ganesha
Description-comments: Devotional hymn to gaNesha, of 40 verses
File name: gaNesha40.itx
Language: Hindi
Latest update: March 14, 2005
Location: doc_z_otherlang_hindi
Proofread by: NA
Send corrections to: Sanskrit@cheerful.com
Site access: https://sanskritdocuments.org
Subject: hinduism/religion
Sublocation: ganesha
Text title: shrii gaNesha chaaliisaa
Transliterated by: NA
engtitle: shri gaNesha chalisa
itxtitle: gaNesha chAlIsA
title: गणेश चालीसा

---
  
 श्री गणेश चालीसा   
जय गणपति सद्गुणसदन कविवर बदन कृपाल ।   
विघ्न हरण मङ्गल करण जय जय गिरिजालाल ॥  
  
जय जय जय गणपति राजू । मङ्गल भरण करण शुभ काजू ॥  
  
जय गजबदन सदन सुखदाता । विश्व विनायक बुद्धि विधाता ॥  
  
वक्र तुण्ड शुचि शुण्ड सुहावन । तिलक त्रिपुण्ड भाल मन भावन ॥  
  
राजित मणि मुक्तन उर माला । स्वर्ण मुकुट शिर नयन विशाला ॥  
  
पुस्तक पाणि कुठार त्रिशूलं । मोदक भोग सुगन्धित फूलं ॥  
  
सुन्दर पीताम्बर तन साजित । चरण पादुका मुनि मन राजित ॥  
  
धनि शिवसुवन षडानन भ्राता । गौरी ललन विश्व-विधाता ॥  
  
ऋद्धि सिद्धि तव चँवर सुधारे । मूषक वाहन सोहत द्वारे ॥  
  
कहौं जन्म शुभ कथा तुम्हारी । अति शुचि पावन मङ्गल कारी ॥  
  
एक समय गिरिराज कुमारी । पुत्र हेतु तप कीन्हा भारी ॥  
  
भयो यज्ञ जब पूर्ण अनूपा । तब पहुँच्यो तुम धरि द्विज रूपा ॥  
  
अतिथि जानि कै गौरी सुखारी । बहु विधि सेवा करी तुम्हारी ॥  
  
अति प्रसन्न ह्वै तुम वर दीन्हा । मातु पुत्र हित जो तप कीन्हा ॥  
  
मिलहि पुत्र तुहि बुद्धि विशाला । बिना गर्भ धारण यहि काला ॥  
  
गणनायक गुण ज्ञान निधाना । पूजित प्रथम रूप भगवाना ॥  
  
अस कहि अन्तर्ध्यान रूप ह्वै । पलना पर बालक स्वरूप ह्वै ॥  
  
बनि शिशु रुदन जबहि तुम ठाना । लखि मुख सुख नहिं गौरि समाना ॥  
  
सकल मगन सुख मङ्गल गावहिं । नभ ते सुरन सुमन वर्षावहिं ॥  
  
शम्भु उमा बहुदान लुटावहिं । सुर मुनि जन सुत देखन आवहिं ॥  
  
लखि अति आनन्द मङ्गल साजा । देखन भी आये शनि राजा ॥  
  
निज अवगुण गुनि शनि मन माहीं । बालक देखन चाहत नाहीं ॥  
  
गिरजा कछु मन भेद बढ़ायो । उत्सव मोर न शनि तुहि भायो ॥  
  
कहन लगे शनि मन सकुचाई । का करिहौ शिशु मोहि दिखाई ॥  
  
नहिं विश्वास उमा कर भयऊ । शनि सों बालक देखन कह्यऊ ॥  
  
पड़तहिं शनि दृग कोण प्रकाशा । बालक शिर इड़ि गयो आकाशा ॥  
  
गिरजा गिरीं विकल ह्वै धरणी । सो दुख दशा गयो नहिं वरणी ॥  
  
हाहाकार मच्यो कैलाशा । शनि कीन्ह्यों लखि सुत को नाशा ॥  
  
तुरत गरुड़ चढ़ि विष्णु सिधाये । काटि चक्र सो गज शिर लाये ॥  
  
बालक के धड़ ऊपर धारयो । प्राण मन्त्र पढ़ शङ्कर डारयो ॥  
  
नाम गणेश शम्भु तब कीन्हे । प्रथम पूज्य बुद्धि निधि वर दीन्हे ॥  
  
बुद्धि परीक्शा जब शिव कीन्हा । पृथ्वी की प्रदक्शिणा लीन्हा ॥  
  
चले षडानन भरमि भुलाई । रची बैठ तुम बुद्धि उपाई ॥  
  
चरण मातु-पितु के धर लीन्हें । तिनके सात प्रदक्शिण कीन्हें ॥  
  
धनि गणेश कहि शिव हिय हरषे । नभ ते सुरन सुमन बहु बरसे ॥  
  
तुम्हरी महिमा बुद्धि बड़ाई । शेष सहस मुख सकै न गाई ॥  
  
मैं मति हीन मलीन दुखारी । करहुँ कौन बिधि विनय तुम्हारी ॥  
  
भजत रामसुन्दर प्रभुदासा । लख प्रयाग ककरा दुर्वासा ॥  
  
अब प्रभु दया दीन पर कीजै । अपनी शक्ति भक्ति कुछ दीजै ॥  
  
दोहा  
       श्री गणेश यह चालीसा पाठ करें धर ध्यान ।   
       नित नव मङ्गल गृह बसै लहे जगत सन्मान ॥  
  
       संवत् अपन सहस्र दश ऋषि पञ्चमी दिनेश ।   
       पूरण चालीसा भयो मङ्गल मूर्ति गणेश ॥  
  
                ॥ आरती श्री गणेश जी की ॥  
  
जय गणेश जय गणेश जय गणेश देवा । माता जाकी पारवती पिता महादेवा ॥  
  
एकदन्त दयावन्त चारभुजाधारी । माथे पर तिलक सोहे मूसे की सवारी ॥  
  
पान चढ़े फल चढ़े और चढ़े मेवा । लड्डुअन का भोग लगे सन्त करें सेवा ॥  
  
अन्धे को आँख देत कोढ़िन को काया ।बाँझन को पुत्र देत निर्धन को माया ॥  
  
सूर श्याम शरण आए सफल कीजे सेवा । जय गणेश जय गणेश जय गणेश देवा ॥  
  
  
  
