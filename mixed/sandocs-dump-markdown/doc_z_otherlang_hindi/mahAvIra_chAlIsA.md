---
Author: Traditional
Category: chAlisA, devii, mahAvIra, devI, jain
Description-comments: Devotional hymn to Mahavir, of 40 verses
File name: mahaaviir40.itx
Language: Hindi
Latest update: January 28, 2017
Location: doc_z_otherlang_hindi
Proofread by: NA
Send corrections to: Sanskrit@cheerful.com
Site access: https://sanskritdocuments.org
SubDeity: mahAvIra
Subject: hinduism/religion
Sublocation: devii
Text title: mahAvIra chaaliisaa
Transliterated by: NA
engtitle: mahAvIra chalisa
itxtitle: mahAvIra chAlIsA
title: महावीर चालीसा

---
  
 महावीर चालीसा   
दोहा   
सिद्ध समूह नमों सदा, अरू सुमरूं अरहन्त ।  
निर आकुल निर्वाञ्च्छ हो, गए लोक के अन्त ॥  
  
मङ्गलमय मङ्गल करन, वर्धमान महावीर ।  
तुम चिन्तत चिन्ता मिटे, हरो सकल भव पीर ॥  
  
चौपाई   
जय महावीर दया के सागर, जय श्री सन्मति ज्ञान उजागर ।  
शान्त छवि मूरत अति प्यारी, वेष दिगम्बर के तुम धारी ।  
कोटि भानु से अति छबि छाजे, देखत तिमिर पाप सब भाजे ।  
महाबली अरि कर्म विदारे, जोधा मोह सुभट से मारे ।  
काम क्रोध तजि छोड़ी माया, क्षण में मान कषाय भगाया ।  
रागी नहीं नहीं तू द्वेषी, वीतराग तू हित उपदेशी ।  
प्रभु तुम नाम जगत में साञ्चा, सुमरत भागत भूत पिशाचा ।  
राक्षस यक्ष डाकिनी भागे, तुम चिन्तत भय कोई न लागे ।  
महा शूल को जो तन धारे, होवे रोग असाध्य निवारे ।  
व्याल कराल होय फणधारी, विष को उगल क्रोध कर भारी ।  
महाकाल सम करै डसन्ता, र्निविष करो आप भगवन्ता ।  
महामत्त गज मद को झारै, भगै तुरत जब तुझे पुकारै ।  
फार डाढ़ सिंहादिक आवै, ताको हे प्रभु तुही भगावै ।  
होकर प्रबल अग्नि जो जारै, तुम प्रताप शीतलता धारै ।  
शस्त्र धार अरि युद्ध लड़न्ता, तुम प्रसाद हो विजय तुरन्ता ।  
पवन प्रचण्ड चलै झकझोरा, प्रभु तुम हरौ होय भय चोरा ।  
झार खण्ड गिरि अटवी मांहीं, तुम बिनशरण तहां कोउ नांहीं ।  
वज्रपात करि घन गरजावै, मूसलधार होय तड़कावै ।  
होय अपुत्र दरिद्र सन्ताना, सुमिरत होत कुबेर समाना ।  
बन्दीगृह में बँधी जञ्जीरा, कठ सुई अनि में सकल शरीरा ।  
राजदण्ड करि शूल धरावै, ताहि सिंहासन तुही बिठावै ।  
न्यायाधीश राजदरबारी, विजय करे होय कृपा तुम्हारी ।  
जहर हलाहल दुष्ट पियन्ता, अमृत सम प्रभु करो तुरन्ता ।  
चढ़े जहर, जीवादि डसन्ता, र्निविष क्षण में आप करन्ता ।  
एक सहस वसु तुमरे नामा, जन्म लियो कुण्डलपुर धामा ।  
सिद्धारथ नृप सुत कहलाए, त्रिशला मात उदर प्रगटाए ।  
तुम जनमत भयो लोक अशोका, अनहद शब्दभयो तिहुँलोका ।  
इन्द्र ने नेत्र सहस्र करि देखा, गिरी सुमेर कियो अभिषेखा ।  
कामादिक तृष्णा संसारी, तज तुम भए बाल ब्रह्मचारी ।  
अथिर जान जग अनित बिसारी, बालपने प्रभु दीक्षा धारी ।  
शान्त भाव धर कर्म विनाशे, तुरतहि केवल ज्ञान प्रकाशे ।  
जड़-चेतन त्रय जग के सारे, हस्त रेखवत् सम तू निहारे ।  
लोक-अलोक द्रव्य षट जाना, द्वादशाङ्ग का रहस्य बखाना ।  
पशु यज्ञों का मिटा कलेशा, दया धर्म देकर उपदेशा ।  
अनेकान्त अपरिग्रह द्वारा, सर्वप्राणि समभाव प्रचारा ।  
पञ्चम काल विषै जिनराई, चान्दनपुर प्रभुता प्रगटाई ।  
क्षण में तोपनि बाढि-हटाई, भक्तन के तुम सदा सहाई ।  
मूरख नर नहिं अक्षर ज्ञाता, सुमरत पण्डित होय विख्याता ।  
सोरठा   
करे पाठ चालीस दिन नित चालीसहिं बार ।  
खेवै धूप सुगन्ध पढ़, श्री महावीर अगार ॥  
  
जनम दरिद्री होय अरू जिसके नहिं सन्तान ।  
नाम वंश जग में चले होय कुबेर समान ॥  
  
  
Visit http://www.webdunia.com for additional texts with Hindi meanings.  
  
