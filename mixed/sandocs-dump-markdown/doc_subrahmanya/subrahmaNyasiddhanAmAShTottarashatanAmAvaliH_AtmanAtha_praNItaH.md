---
Acknowledge-Permission: Mahaperiaval Trust
Author: Traditional
Category: aShTottarashatanAmAvalI, subrahmanya, nAmAvalI
File name: subrahmaNyasiddhanAmAShTottarashatanAmAvalI.itx
Language: Sanskrit
Latest update: November 22, 2016
Location: doc_subrahmanya
Proofread by: Sivakumar Thyagarajan shivakumar24 at gmail.com
Send corrections to: Sanskrit@cheerful.com
Site access: https://sanskritdocuments.org
Source: Subrahmanyastutimanjari p 176-178
Subject: philosophy/hinduism/religion
Sublocation: subrahmanya
Text title: subrahmaNyasiddhanAmAShTottarashatanAmAvalI
Texttype: nAmAvalI
Transliterated by: Sivakumar Thyagarajan shivakumar24 at gmail.com
engtitle: subrahmaNyasiddhanAmAShTottarashatanAmAvalI
itxtitle: subrahmaNyasiddhanAmAShTottarashatanAmAvaliH (AtmanAtha praNItaH)
title: सुब्रह्मण्यसिद्धनामाष्टोत्तरशतनामावलिः (आत्मनाथ प्रणीतः)

---
  
 श्रीसुब्रह्मण्यसिद्धनामाष्टोत्तरशतनामावलिः   
  
ॐ श्रीगणेशाय नमः ।  
  
ॐ ह्रीम् सुब्रह्मण्याय नमः । ज्ञानशक्तये ।  
अचिन्त्याय । दहरालयाय । चिच्छिवाय ।  
चिद्धनाय । चिदाकारमहीद्वीपमध्यदेशसदालयाय ।  
चिदब्धिमथनोत्पन्नचित्सारमणिमण्डलाय ।  
चिदानन्दमहासिन्धुमध्यरत्नशिखामणये ।  
विज्ञानकोशविलसदानन्दमृतमण्डलाय ।  
वाचामगोचरानन्तशुद्धचैतन्यविग्रहाय ।  
मूलकन्दस्थचिद्देशमहाताण्डवपण्डिताय ।  
षट्कोणमार्गविलसत्परमण्डलमण्डिताय ।  
द्वादशारमहापद्मस्थितचिद्व्योमभासुराय ।  
त्रिकोणाख्यमहापीठस्थितचिद्बिन्दुनायकाय ।  
बिन्दुमण्डलमध्यस्थचिद्विलासप्रकाशकाय ।  
षट्कोणमन्दिरोद्भासिमध्यस्तम्भाशिरोमणये ।  
प्रथमाक्षरनिर्दिष्टपरमार्थार्थविग्रहाय ।  
अकारादिक्षकारान्तमातृकाक्षर सङ्गताय ।  
अकाराख्यप्रकाशात्ममहालक्ष्यार्थविग्रहाय नमः । (२०)  
  
ॐ हकाराख्यविमर्शात्ममहालक्ष्यार्थविग्रहाय नमः ।  
ग्रन्थित्रयमहाभेदचतुराय । सद्गुरवे ।  
हृदयाम्बुजमध्यस्थविरजव्योमनायकाय । शान्ताद्रिनिलयाय ।  
अखण्डाकारकज्ञानलक्षणाय । सजातीयविजातीयस्वगतभेदरहिताय ।  
ब्रह्मविद्यास्वरूपहैमवतीतनूजाय । चिदग्निसम्भूताय ।  
भूमानन्दपरिपूर्णाचलविराजिताय । महावाक्योपदेष्ट्रे ।  
शिवगुरवे । मूलाधारमुखोत्पन्नब्रह्मरन्ध्रचिदालयाय ।  
मध्यनाडीमहामार्गस्थितमण्डलमध्यगाय ।  
हंसमार्गैकनिरतज्ञानमण्डलचिद्रसाय ।  
सदोदितमहाप्रज्ञाकाराय । सहस्रारकमलान्तस्थबिन्दुकूटमहागुरवे ।  
स्वात्मन्यारोपितसमस्त जगदाधाराय ।  
सर्वाधिष्ठानचिन्मात्रस्थानमध्यविराजिताय ।  
सर्वोपनिषदुद्घुष्टमहाकीर्तिधराय नमः । (४०)  
  
ॐ स्वसाम्राज्यसुखासीनस्वयञ्ज्योतिः स्वरूपाय नमः ।  
कार्यसहितमायाविध्वंसकाय ।  
सर्ववेदान्तसिद्धान्तमहासाम्राज्यदीक्षिताय ।  
सालम्बननिरालम्बवृत्तिमध्यस्थरूपकाय ।  
मोक्षलक्ष्मीप्रदात्रे । शुद्धचैतन्यकान्तारसिद्धाय ।  
भानूकूटप्रतीकाशचित्पर्वतशिखामणये ।  
भावाभावकलातीतशून्यग्राममहेश्वराय ।  
कल्पितपञ्चकृत्याधिपतये ।  
ब्रह्मविद्यामयग्रामचिदालयमहाप्रभवे ।  
प्रत्यग्भूतमहामौनगोचराय । शुद्धचिद्रसाय ।  
हृदयग्रन्थिभेदविद्याविशारदाय । कामाद्यरिषड्वर्गनाशकाय ।  
सर्वज्ञत्वादिगुणमुर्तीकृतषडाननाय ।  
कर्मब्रह्मस्वरूपवेदविलसितचरणाय ।  
अत्यन्तनिर्मलाकारचैतन्यगिरिमध्यगाय ।  
अद्वैतपरमानन्दचिद्विलासमहानिधये । मण्डलत्रयभासकाय ।  
अनेककोटिब्रह्माण्डधारिणे नमः । (६०)  
  
ॐ सर्वात्मकाय नमः । तत्वमस्यादिमहावाक्यलक्ष्यार्थस्वरूपाय ।  
अविमुक्तमहापीठस्थितचिद्रूपविग्रहाय ।  
अमितानन्दबोधान्तनादान्तस्थितमण्डलाय ।  
अखण्डशुद्धचैतन्यस्वरूपाय ।  
लोकालोककलैकमत्यपरमार्थस्वरूपाय ।  
आदिमध्यान्तरहितब्रह्मानन्दनिधये ।  
आधारमार्गसीमान्तवासिने । निस्तरङ्गसुखार्णवाय ।  
अवाङ्मनसगोचराय । नित्यशुद्धबुद्धमुक्तसत्यस्वरूपाय ।  
चिद्दीपमङ्गलज्योतिः स्वरूपाय । षट्चक्रनगरविभवेश्वराय ।  
सकललोकैकनेत्रे । निष्प्रपञ्चाय । निराधाराय ।  
सकलाधारस्वरूपाय । भक्तमानसरञ्जकाय ।  
बाह्यानुविद्धसमाधिनिष्ठात्मगोचरवृत्तिस्वरूपदेवसेनासमेताय ।  
आन्तरानुविद्धसमाधिनिष्ठात्मगोचरवृत्तिस्वरूपवल्लीपतये नमः । (८०)  
  
ॐ अनाहतमहाचक्रस्थिताय नमः । अवस्थात्रयसाक्षिणे ।  
सहस्रकोटितपनसङ्काशाय । संसारमायादुःखौघभेषजाय ।  
शुद्धचित्तस्वरूपमयूराधिष्ठानाय ।  
चराचरस्थूलसूक्ष्मकल्पकाय ।  
ब्रह्मादिकीटपर्यन्तव्यापकाय । समस्तलोकगीर्वाणशरण्याय ।  
सनकादिसमायुक्तप्रज्ञानघनविग्रहाय ।  
अनन्तवेदवेदान्तसंवेद्याय । धर्मार्थकामकैवल्यदायकाय ।  
सकलवेदसारप्रणवलक्ष्यार्थनिजस्वरूपाय ।  
अप्राकृतमहादिव्यपुरुषाय । अज्ञानतिमिरध्वान्तभास्कराय ।  
अव्ययानन्दविज्ञानसुखदाय । अचिन्त्यदिव्यमहिमारञ्जिताय ।  
परानन्दस्वरूपार्थबोधकाय ।  
षडम्बुरुहचक्रान्तः स्फूर्तिसौदामिनीप्रभाय ।  
षड्विधैक्यानुसन्धानपरहृद्व्योमसंस्थिताय ।  
निस्त्रैगुण्यमहामार्गगामिने नमः । (१००)  
  
ॐ नित्यपूर्णचिदाकाशस्थितचिन्मण्डलाय नमः ।  
कार्यकारणनिर्मुक्ताय । नादबिन्दुकलातीताय ।  
शिवाब्धिमथनोत्पन्नानन्दपीयूषविग्रहाय ।  
परिपूर्णपरानन्दप्रज्ञानघनलक्षणाय ।  
अखण्डैकरसस्फूर्तिप्रवाहाश्रयाय । नामरूपविवर्जिताय ।  
श्रीपरब्रह्मणे नमः । (१०८)  
  
इति आत्मनाथ प्रणीतः श्रीसुब्रह्मण्यसिद्धनामाष्टोत्तरशतनामावलिः  
समाप्ता ।  
  
Encoded and proofread by Sivakumar Thyagarajan shivakumar24 at gmail.com  
  
