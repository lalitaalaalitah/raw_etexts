---
Category: subrahmanya
File name: bAhuleyastavaHnIlakaNThatIrthasvAmi.itx
Indexextra: (Scan)
Language: Sanskrit
Latest update: May 23, 2020
Location: doc_subrahmanya
Proofread by: PSA Easwaran
Send corrections to: sanskrit@cheerful.com
Site access: http://sanskritdocuments.org
Subject: philosophy/hinduism/religion
Sublocation: subrahmanya
Text title: Bahuleya Stavah by Nilakanthatirtha Swami
Transliterated by: PSA Easwaran
engtitle: bAhuleyastavaH by nIlakaNThatIrthasvAmi
itxtitle: bAhuleyastavaH (nIlakaNThatIrthasvAmivirachitaH)
title: बाहुलेयस्तवः (नीलकण्ठतीर्थस्वामिविरचितः)

---
  
 श्रीनीलकण्ठतीर्थस्वामिविरचितः श्रीबाहुलेयस्तवः   
ऐश्वर्यमप्रतिममत्रभवान्कुमारः  
     सर्वत्र चावहतु नः करुणापणः सः ।  
येनात्मवल्लषितभाग्यपरार्ध्यभूमिः  
     स्वाराज्यसम्पदपि शश्वदहो सनाथा ॥ १॥  
  
श्रीस्कन्दकल्पविटपी कुरुतात्स बाह्य-  
     माभ्यन्तरं च विभवं युगपत्सदा नः ।  
दृग्व्यापृतिप्रतिमितिं भ्रमरावलीं यो  
     नित्यं बिभर्ति करुणामकरन्दपुष्टाम् ॥ २॥  
  
भद्रं कृषीष्ट नितरामिह सैद्धसेनी(१)  
     सानुग्रहप्रकृतिनेत्रपरम्परा नः ।  
मोहान्धकूपपतितेऽव्यभिचारतो द्राग्  
     या दोरकी(२) भवति तत्पदबद्धचित्ते ॥ ३॥  
  
विद्या चतुर्दशतयी शरजन्मनाम्नि  
     यस्मिन्नु पर्यवसिताऽव्यवधानतो नः ।  
पुष्णातु सैष सकलासु कलासु दाक्ष्यं  
     चिन्तामणिप्रतिभटी भवदङ्घ्रिरेणुः ॥ ४॥  
  
षाण्मातुरस्मितवलच्छरदागमो मे  
     प्रज्ञासरोवरमलं विमलं दधातु ।  
येनात्र सच्चितियुसुखैकरसात्मचन्द्रं  
     साक्षात्करोत्वनिदमात्मतयाऽयमेव ॥ ५॥  
  
दद्युः श्रियस्त्रिभुवनाद्भुतबस्तुवार्द्धि-  
     मन्थाद्रिविभ्रमपटूनि गुहेक्षणानि ।  
स्तन्यावसानसमये निजमातृवक्त्र-  
     पद्मे भ्रमद्भ्रमरिकालघुमन्थराणि ॥ ६॥  
  
नैसर्गिकी यदापि भिन्नपुमाश्रयात्वं  
     वाचः श्रियस्तदपि यत्करुणाकटाक्षः ।  
सूतेऽन्वहं निजजनेषु रविप्रभेव  
     श्लिष्टे नुमः परमकारुणिकं गुहं तम् ॥ ७॥  
  
प्रत्यक्तया श्रुतिपुराणवचोनिगुम्फ-  
     स्तात्पर्यवान्भवति वर्णयितुं यमर्थम् ।  
श्रेयांसि नैकविधया प्रकटं विदध्या-  
     त्सैषोऽग्निभूरिह परार्थसमुद्यमेषु ॥ ८॥  
  
नैयत्यतो हृदि पदं स तनोतु बाल(३)-  
     चर्यः स्तिथिं य इह साक्षितयापि धत्ते ।  
एवं च बुद्ध्यरणितत्पदचित्रगूत्था(४)  
     संवित्तिदीपकलिकाखिलदीपिका स्यात् ॥ ९॥  
  
यमिन्मनागपि मनः प्रणिधाय काय-  
     व्यूहादिसर्वविभवं प्रतिपद्यते ना ।  
योगेश्वरेश्वरमितः कृकवा(५)कुकेतुं  
     भत्त्या व्रजामि शरणं करणणैस्त्रिभिस्तम् ॥ १०॥  
  
शब्दा(६)नुशासननयपतिनोऽत्र वर्ण  
     व्यङ्ग्यस्ततो भवति योऽर्थ इवातिरिक्तः ।  
स्फोटः स एष इति यं कथयन्ति नित्यं  
     कुर्मस्तमेय इदि षण्मुखनामधेयम् ॥ ११॥  
  
मार्गान्तरोक्त(७)विधया परमाणुवर्गे-  
     ष्वाद्यं समुन्मिषति जन्तुकृतेन कर्म ।  
यस्यात्मसंविदुदयस्य विभोः सिसृक्षा-  
     वेलासु नौमि परकारुणिकं गुहं तम् ॥ १२॥  
  
यद्ययन्न पूरयति ते चरणानुषङ्ग-  
     स्तत्तद्ध्यनुद्भवपराहतमेव विद्मः ।  
वस्त्वीप्सितं क्वचिदपीशतनूज तस्मा-  
     न्नेत्रामृतप्रभ दृशोर्विषयस्त्वमेधि ॥ १३॥  
  
वाचस्पतिप्रमुखवागपि यत्र कुण्ठी-  
     भावं प्रयाति तमिति प्रणुवन्न लज्जे ।  
त्वद्भक्तिभारमुखरीकरणान्मृषित्वा  
     स्वामिन्विधेहि तदपीह कृपार्द्रदृष्टिम् ॥ १४॥  
  
कालत्रयेऽपि करणत्रयसम्पदे नः  
     सर्वोत्तमत्वत इहाभिमतं तवापि ।  
यद्यद्धि तत्तदखिलं करुणाम्बुवारि-  
     वाहाशु मे वितर हे भगवन्नमस्ते ॥ १५॥  
  
श्रीबाहुलेयस्तवमुत्तमं यः  
     पठेत्प्रभाते प्रयतः स धीमान् ।  
वागर्थविज्ञानघनाढ्यतामे-  
     त्यन्ते विशोकं पदमभ्युपेयात् ॥ १६॥  
  
अर्भाह्वस्वामिपादाब्जमरन्दरसशीलिनः ।  
श्रीनीलकण्ठतीर्थाख्यस्येदं स्वामि(८)समर्पणम् ॥ १७॥  
  
नमो गुहाय । ॐ ॥  
  
इति श्रीनीलकण्ठतीर्थस्वामिविरचितः श्रीमद्बाहुलेयस्तवः सम्पूर्णः ॥  
  
Footnotes  
Verse  3  (१) सिद्धसेनस्य=स्कन्दस्य-इयम् ।  
        (२) समुद्धरणोपयोगि रज्जुरिति भावः ॥  
Verse  9  (३) बालचर्यः सिद्धसेन इति त्रि. शे. ।  
        (४) चित्रगुरुरुत्तरारणिः । ज्ञानं कृत्वा तु चित्रगुं द. मु. उप. ।  
Verse 10  (५) मायण सः पु. दे. । केशित काममाया ॥  
Verse 11  (६) वैयाकरणाः ।   
Verse 12  (७) वैशेषिकोतगतः ।  
Verse 17  (८) इमारतु सामी द्वादशलोचनः त्रि.शे.  
  
Proofread by PSA Easwaran  
  
