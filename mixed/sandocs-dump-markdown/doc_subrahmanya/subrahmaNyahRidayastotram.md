---
Category: hRidaya, subrahmanya
File name: subrahridayastotra.itx
Language: Sanskrit
Latest update: March 15, 2006, November 7, 2019
Location: doc_subrahmanya
Proofread by: Antaratma antaratma at Safe-mail.net
Send corrections to: Sanskrit@cheerful.com
Site access: https://sanskritdocuments.org
Subject: Hinduism/religion/traditional
Sublocation: subrahmanya
Text title: shrii subrahmaNyahRidayastotram
Transliterated by: Antaratma antaratma at Safe-mail.net
engtitle: subrahmaNyahRidaya stotram
itxtitle: subrahmaNyahRidayastotram
title: सुब्रह्मण्यहृइदयस्तोत्रम्

---
  
 श्रीसुब्रह्मण्यहृदयस्तोत्रम्   
  
अस्य श्री सुब्रह्मण्य हृदय स्तोत्रमहामन्त्रस्य,  
परब्रह्म ऋषिः । देवी गायत्री छन्दः । श्रीसुब्रह्मण्यो देवता ।  
सौः बीजम् । प्रीं शक्तिः । श्रीसुब्रह्मण्येश्वरः कीलकम् ।  
श्री सुब्रह्मण्येश्वरप्रसादसिद्ध्यर्थे जपे विनियोगः ॥  
  
॥ करन्यासः ॥  
  
ॐ सुब्रह्मण्याय अङ्गुष्टाभ्यां नमः ।  
षण्मुखाय तर्जनीभ्यां नमः ।  
शक्तिधराय मध्यमाभ्यां नमः ।  
षड्त्रिंशत्कोणाय अनामिकाभ्यां नमः ।  
सर्वतोमुखाय कनिष्ठिकाभ्यां नमः ।  
तारकान्तकाय करतल करपृष्ठाभ्यां नमः ॥  
  
॥ हृदयादि न्यासः ॥  
  
ॐ सुब्रह्मण्याय हृदयाय नमः ।  
षण्मुखाय शिरसे स्वाहा ।  
शक्तिधराय शिखायै वषट् ।  
षड्त्रिंशत्कोणाय कवचाय हुम् ।  
सर्वतोमुखाय अस्त्राय फट् ।  
तारकान्तकाय भूर्भुवःसुवरोमिति दिग्बन्धः ॥  
  
॥ ध्यानम् ॥  
  
ध्यानम्-  
षड्वक्त्रं शिखिवाहनं त्रिनयनं चित्राम्बरालङ्कृतं  
वज्रं शक्तिमसिं त्रिशूलमभयं खेटं धनुश्चक्रकम् ।  
पाशं कुक्कुटमङ्कुशं च वरदं दोर्भिर्दधानं सदा  
ध्यायामीप्सित सिद्धिदं शिवसुतं श्रीद्वादशाक्षं गुहम् ॥  
  
लमित्यादि पञ्चपूजा ।  
सत्यलोके सदानन्दे मुनिभिः परिवेष्टितम् ।  
पप्रच्छुर्मुनयः सर्वे ब्रह्माणं जगतां गुरुम् ॥ १॥  
  
भगवन्सर्वलोकेश सर्वज्ञ कमलासन ।  
सदानन्द ज्ञानमूर्ते सर्वभूतहिते रत ॥ २॥  
  
बहुधा प्रोक्तमेतस्य गुहस्य चरितं महत् ।  
हृदयं श्रोतुमिच्छामः तस्यैव क्रौञ्चभेदिनः ॥ ३॥  
  
ब्रह्मोवाच-  
शृण्वान्तु मुनयः सर्वे गुह्याद्गुह्यतरं महत् ।  
सुब्रह्मण्यस्य हृदयं सर्वभूतहितोदयम् ॥ ४॥  
  
सर्वार्थसिद्धिदं पुण्यं सर्वकार्यैक साधनम् ।  
धर्मार्थकामदं गुह्यं धनधान्यप्रवर्धनम् ॥ ५॥  
  
रहस्यमेतद्देवानां अदेयं यस्य कस्यचित् ।  
सर्वमित्रकरं गोप्यं तेजोबलसमन्वितम् ॥ ६॥  
  
प्रवक्ष्यामि हितार्थं वः परितुष्टेन चेतसा ।  
हृत्पद्मकर्णिकामध्ये ध्यायेत्सर्वमनोहरम् ॥ ७॥  
  
सुवर्णमण्टपन्दिव्यं रत्नतोरणराजितम् ।  
रत्नस्तम्भ सहस्रैश्च शोभितं परमात्भुतम् ॥ ८॥  
  
परमानन्दनिलयं भास्वत्सूर्यसमप्रभम् ।  
देवदानवगन्धर्वगरुडैर्यक्षकिन्नरैः । ॥ ९॥  
  
सेवार्थमागतैस्सिद्धैः साध्यैरध्युषितं सदा ।  
महायोगीन्द्र संसेव्यं मन्दारतरुमण्डितम् ॥ १०॥  
  
माणिक्य विद्रुमैश्चैव महा श्रीभिरुञ्चितम् ।  
तन्मध्येऽनन्तरत्नश्री जटामकुट शोभितम् ॥ ११॥  
  
रत्नसिंहासनं दिव्यं रविकोटिसमप्रभम् ।  
सर्वाश्चर्यामयं पुण्यं सर्वरत्न परिष्कृतम् ॥ १२॥  
  
तन्मध्येष्टदलम्पद्मं उद्यत्सूर्या प्रभोदरम् ।  
निगामागमरोलम्बं लम्बकं चित्स्वरूपिणिम् ॥ १३॥  
  
विद्या ज्योतिर्मयं दिव्यं देवताभिर्नमस्कृतम् ।  
देदीप्यमाना रुचिभिर्विशाखं सुमनोहरम् ॥ १४॥  
  
तन्मध्ये सर्वलोकेशं ध्यायेत्सर्वाङ्गसुन्दरम् ।  
अनन्तादित्यसङ्काश माश्रिताभीष्टदायकम् ॥ १५॥  
  
अचिन्त्यज्ञानविज्ञानतेजोबलसमार्जितम् ।  
सर्वायुध धरं वीरं सर्वाश्चर्यामयं गुहम् ॥ १६॥  
  
महर्ह रत्नखचितं षट्किरीटविराजितम् ।  
शशाङ्गार्ध कलारम्य समुद्यद्मौलिभूषणम् ॥ १७॥  
  
सम्पूर्ण चन्द्रसाहस्र समुद्यद्वदनोज्वलम् ।  
विशाल फाल ललितं विलोलालक भूषणम् ॥ १८॥  
  
मदनोज्वल कोदण्ड मङ्गल भ्रू विराजितम् ।  
विस्तीर्णरूपतेजसं विलसत्द्वादशेक्षणम् ॥ १९॥  
  
चारुश्रीवर्ण सम्पूर्ण कर्णशोभाभिभासुरम् ।  
मणि प्रभा मयूर श्री स्फुरन्मकरकुण्डलम् ॥ २०॥  
  
लसत् दर्पण दर्पघ्न गण्डस्थल विराजितम् ।  
नव्यकाञ्चन पुष्पश्री नासा पुटविराजितम् ॥ २१॥  
  
मन्दहास प्रभाजाल मधुराधर शोभितम् ।  
सर्वलक्षण लक्ष्मीश कम्बुसुन्दर कन्धरम् ॥ २२॥  
  
महनीय महारत्न दिव्यहार विराजितम् ।  
उदग्रनाग केयूर सन्नद्धशुभकुण्डलम् ॥ २३॥  
  
रत्नकङ्कण संशोभि कराग्र श्रीमहोज्वलम् ।  
महामाणिक्य पर्यङ्क वक्षस्थल विराजितम् ॥ २४॥  
  
समस्त जगदाधारं स्वर्णवर्णशुभोदरम् ।  
अतिगाम्भीर्य सम्भाव्य नाभीनव सरोरुहम् ॥ २५॥  
  
रत्नशृङ्खलिका बन्धलसन्मध्यप्रदेशिकम् ।  
कनत् कनक संवीत पीताम्बरसमावृतम् ॥ २६॥  
  
शृङ्गाररस सम्पूर्ण रत्नस्तम्भोपमोरुकम् ।  
रत्नमञ्जीर सन्नद्ध मणिदीप पदाम्बुजम् ॥ २७॥  
  
भक्ताभीष्टप्रदं देवं ब्रह्मविष्ण्वादिसंस्तुतम् ।  
कटकाक्षवीक्षणैः स्निग्धस्तोषयत्नञ्जगत्पतिम् ॥ २८॥  
  
सदानन्दं ज्ञानमूर्तिं सर्वलोकप्रियङ्करम् ।  
शङ्करं सात्मजं देवं ध्यायेत् शरवणोत्भवम् ॥ २९॥  
  
अनतादिव्यचन्द्राग्नि तेजसम्पूर्णविग्रहम् ।  
सर्वलोकवनरतं सर्वतत्वाद्य तत्वगम् ॥ ३०॥  
  
सर्वेश्वरं सर्वविभुं सर्वभूतहितेरतम् ।  
एवञ्जपित्वा हृदयं षण्मुखस्यमहात्मनः ॥ ३१॥  
  
सर्वान् कामानवाप्नोति सम्यज्ञानङ्चविन्दति ।  
शुचौ देवशे समासीनः शुद्धात्मा च कृताह्निकः ॥ ३२॥  
  
प्राङ्मुखौ यतचित्तश्च जपेद्-हृदयमुत्तमम् ।  
सकृदेततन्मनन्जप्त्वा सम्प्राप्नोत्यखिलं शुभम् ॥ ३३॥  
  
सर्वाघहरणं मॄत्युदारिद्रस्यचनाशनम् ।  
सर्व सम्पत्करम्पुण्यं सर्वरोग निवारणम् ॥ ३४॥  
  
सर्व शर्म करं दिव्यं सर्वाभीष्टार्थदायकम् ।  
सर्वकामप्रदं गुह्यं अपवर्गैक कारणम् ॥ ३५॥  
  
प्रजाकरं राज्यकरं भाग्यदं बहुपुण्यदम् ।  
गुह्यात् गुह्यतरं भूयो देवानामपि दुर्लभा ॥ ३६॥  
  
इदन्तुनातपस्काय नाभक्ताय कदाचन ।  
नचा शूश्रूषवेदेयं मदान्धायनकर्हिचित् ॥ ३७॥  
  
सच्छिष्याय सुशीलाय स्कन्दभक्तिरतायच ।  
सर्वदाभिरतायेदं दातव्यं जयवर्धनम् ॥ ३८॥  
  
॥ इति श्री सुब्रह्मण्यहृदयस्तोत्रं सम्पूर्णम् ॥  
  
  
  
  
  
Encoded and proofread by antaratma at Safe-mail.net  
  
