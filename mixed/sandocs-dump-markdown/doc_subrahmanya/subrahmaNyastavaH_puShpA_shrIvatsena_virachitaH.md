---
Author: Pushpa Srivatsan
Category: subrahmanya, puShpAshrIvatsan
File name: subrahmaNyastava.itx
Indexextra: (Stotra Pushapavali)
Language: Sanskrit
Latest update: December 28, 2017
Location: doc_subrahmanya
Proofread by: N V Vathsan nvvathsan at gmail.com
Send corrections to: Sanskrit@cheerful.com
Site access: https://sanskritdocuments.org
Source: Stotra Pushapavali
Subject: philosophy/hinduism/religion
Sublocation: subrahmanya
Text title: subrahmaNyastava
Texttype: svara
Transliterated by: N V Vathsan nvvathsan at gmail.com
engtitle: subrahmaNyastava
itxtitle: subrahmaNyastavaH (puShpA shrIvatsena virachitaH)
title: सुब्रह्मण्यस्तवः (पुष्पा श्रीवत्सेन विरचितः)

---
  
 श्रीसुब्रह्मण्यस्तवः   
                 ॐ  
           श्रीरामजयम् ।  
ॐ सद्गुरुश्रीत्यागराजस्वामिने नमो नमः ।  
  
ॐ कृत्तिकेशाय विद्महे । गाङ्गेयाय च धीमहि ।  
तन्नः स्कन्दः प्रचोदयात् ॥  
  
शैलजाभवपुत्राय विघ्नेश्वरानुजाय च ।  
ज्ञानस्कन्दाय कन्दाय सुब्रह्मण्याय ते नमः ॥ १॥  
  
षडाक्षरसुमन्त्राय षट्शत्रुपटदारिणे ।  
षड्जाधारसुरागातिचारुगीताय ते नमः ॥ २॥  
  
षडाचलनिवासाय षण्मुखाय सुखाय च ।  
प्रणवार्थस्वरूपाय पितृबोधाय ते नमः ॥ ३॥  
  
कृत्तिकाशुभताराय कृतिरत्नस्तुताय च ।  
श्रीदीक्षितगुरुस्वामिकीर्तिताय नमो नमः ॥ ४॥  
  
नारायणस्वसीयाय दिव्यलावण्यतेजसे ।  
श्रीवल्लीदेवसेनासुकलत्राय नमो नमः ॥ ५॥  
  
शिखिवाहनसौम्याय श्रीमद्गुरुगुहाय च ।  
अज्ञानध्वान्तसूर्याय स्वामिनाथाय ते नमः ॥ ६॥  
  
गुणातीतस्वरूपाय ज्ञानसत्फलदाय च ।  
गुह्याकाराय साराय गुरवे ब्रह्मणे नमः ॥ ७॥  
  
तामसासुरहाराय सत्त्वसत्यप्रकाशिने ।  
आयुरारोग्यकाराय कुमाराय नमो नमः ॥ ८॥  
  
त्यागराजगुरुस्वामिसत्कीर्तननुताय च ।  
पुष्पवल्लीसुपालाय नादलोलाय ते नमः ॥ ९॥  
  
मङ्गलं श्लोकनाथाय सोमस्कन्दाय मङ्गलम् ।  
मङ्गलं ज्ञानदेवाय सुब्रह्मण्याय मङ्गलम् ॥ १०॥  
  
इति सद्गुरुश्रीत्यागराजस्वामिनः शिष्यया भक्तया पुष्पया कृतः  
श्रीसुब्रह्मण्यस्तवः गुरौ समर्पितः ।  
ॐ शुभमस्तु ।  
  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
