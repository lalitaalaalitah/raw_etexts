---
Category: gadyam, subrahmanya, stotra
File name: subragadya.itx
Language: Sanskrit
Latest update: October 7, 2005
Location: doc_subrahmanya
Proofread by: Antaratma antaratma at Safe-mail.net
Send corrections to: Sanskrit@cheerful.com
Site access: https://sanskritdocuments.org
Subject: Hinduism/religion/traditional
Sublocation: subrahmanya
Text title: shrii subrahmaNyagadyaM
Texttype: stotra
Transliterated by: Antaratma antaratma at Safe-mail.net
engtitle: subrahmaNyagadyam
itxtitle: subrahmaNyagadyam
title: सुब्रह्मण्यगद्यम्

---
  
 श्रीसुब्रह्मण्यगद्यं   
  
पुरहरनन्दन रिपुकुलभञ्जन, दिनकरकोटि रूप  
परिहृतलोकताप, शिकीन्द्रवाहन महेन्द्रपालन  
विधृतसकलभुवनमूल विधुतनिखिलदनुजतूल  
तापससमाराधित पापजविकाराजित,  
कारुण्यसलिलपूराधार मयूरवरवाहन महेन्द्रगिरिकेतन,  
भक्तिपरगम्य, शक्तिकररम्य, परिपालितनाक,  
पुरशासनपाक,, निखिललोकनायक,  
गिरिविदारिसायक, महादेवभागधेय,  
विनतशोकनिवारण, विविधलोककारण, सुरवैरिकाल  
पुरवैरिबाल, भवबन्धनविमोचन,  
दळदम्बुजविलोचन, करुणामृतरससागर,  
तरुणामृतकरशेखर, वल्लीमानहारवेष  
मल्लीमालभारिकेश, परिपालितविबुधलोक,  
परिकालितविनतशोक, मुखविजितचन्दिर,  
निखिलगुणमन्दिर, भानुकोटिसदृशरूप  
वितृमनोहारिमन्दहास, रिपुशिरोदारिचन्द्रहास,  
श्रुतिकलितमणिकुण्डलरुचिविजित रविमण्डल,  
भुजवरविजितसाल भजनपरमनुजपाल, न  
  ववीरसंसेवित रणधीर सम्भावितमनोहरशील  
महेन्द्रारिकील, कुसुमविशदहास कलशिखरनिवास,  
विजितकरणमुनिसेवित विगतमरणजनिभाषित,  
स्कन्दपुरनिवास नन्दनकृतविलास, कमलासनविनत  
चतुरागमविनुत, कलिमलविहीन कृतसेवन  
सरसिजनिकाशशुभलोचन, अहार्यानरधीर  
अनार्यानरदूर, विदळित रोगजाल, विरचितभोगमूल  
भोगीन्द्रभासित योगीन्द्रभावित, पाकशासनपरिपूजित  
नाकवासिनिकरसेवित, विद्रुतविद्याधर,  
विद्रुमहृद्याधर, दळितदनुजवेतण्ड,  
विबुधवरदकोदण्डपरिपालितभूसुर,  
मणिभूषणभासुर, अतिरम्यस्वभाव,  
श्रुतिगम्यप्रभाव, लीलाविशेषतोषितशङ्कर,  
सुमसमरदन शशधरवदन विजयीभव! विजयीभव!  
  
॥ इति सुब्रह्मण्यगद्यं सम्पूर्णम् ॥  
  
  
Encoded and proofread by  
Antaratma antaratma at Safe-mail.net  
  
