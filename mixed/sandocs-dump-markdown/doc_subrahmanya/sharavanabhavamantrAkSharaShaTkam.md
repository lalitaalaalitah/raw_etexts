---
Acknowledge-Permission: Mahaperiaval Trust
Category: ShaTkam, subrahmanya
Description-comments: Subrahmanya Stuti Manjari, Mahaperiaval Trust
File name: sharavanabhavamantrAkSharaShaTkam.itx
Language: Sanskrit
Latest update: December 22, 2016
Location: doc_subrahmanya
Proofread by: Sivakumar Thyagarajan shivakumar24 at gmail, PSA Easwaran
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: subrahmanya
Text title: sharavanabhavamantrAkSharaShaTkam
engtitle: sharavanabhavamantrAkSharaShaTkam
itxtitle: sharavanabhavamantrAkSharaShaTkam
title: शरवनभवमन्त्राक्षरषट्कम्

---
  
 श्रीशरवनभवमन्त्राक्षरषट्कम्   
  
ॐ श्रीगणेशाय नमः ।  
  
शक्तिस्वरूपाय शरोद्भवाय शक्रार्चितायाथ शचीस्तुताय ।  
शमाय शम्भुप्रणवार्थदाय शकाररूपाय नमो गुहाय ॥ १॥  
  
रणन्मणिप्रोज्ज्वलमेखलाय रमासनाथप्रणवार्थदाय ।  
रतीशपूज्याय रविप्रभाय रकाररूपाय नमो गुहाय ॥ २॥  
  
वराय वर्णाश्रमरक्षकाय वरत्रिशूलाभयमण्डिताय ।  
वलारिकन्यासुकृतालयाय वकाररूपाय नमो गुहाय ॥ ३॥  
  
नगेन्द्रकन्येश्वरतत्त्वदाय नगाधिरूढाय नगार्चिताय ।  
नगासुरघ्नाय नगालयाय नकाररूपाय नमो गुहाय ॥ ४॥  
  
भवाय भर्गाय भवात्मजाय भस्मायमानाद्भुतविग्रहाय ।  
भक्तेष्टकामप्रदकल्पकाय भकाररूपाय नमो गुहाय ॥ ५॥  
  
वल्लीवलारातिसुतार्चिताय वराङ्गरागाञ्चितविग्रहाय ।  
वल्लीकराम्भोरुहमर्दिताय वकाररूपाय नमो गुहाय ॥ ६॥  
  
इति श्रीशरवनभवमन्त्राक्षरषट्कं सम्पूर्णम् ॥  
  
इति शिवं ॥  
  
  
Proofread by Sivakumar Thyagarajan shivakumar24 at gmail.com,  
PSA Easwaran psaeaswaran at gmail.com  
  
  
