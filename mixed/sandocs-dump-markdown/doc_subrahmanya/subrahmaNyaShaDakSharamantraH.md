---
Category: subrahmanya, mantra
Description-comments: Subramanya Sthuthi Manjari, Ed. S.V.Radhakrishna Sastri
File name: subrahmaNyaShaDakSharamantraH.itx
Indexextra: (Scan)
Language: Sanskrit
Latest update: February 8, 2020
Location: doc_subrahmanya
Proofread by: Sivakumar Thyagarajan Iyer, PSA Easwaran
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: subrahmanya
Text title: Subrahmanya Shadakshara Mantra
Transliterated by: Mahaperiaval trust
engtitle: subrahmaNyaShaDakSharamantraH
itxtitle: subrahmaNyaShaDakSharamantraH
title: सुब्रह्मण्यषडक्षरमन्त्रः

---
  
 सुब्रह्मण्यषडक्षरमन्त्रः   
अस्य श्रीसुब्रह्मण्यषडक्षरमहामन्त्रस्य, अगस्त्यः ऋषिः ।  
अनुष्टुप्छन्दः, सुब्रह्मण्यो देवता, वं बीजं, नमः शक्तिः,  
वचद्भुवे कीलकम् ।  श्रीसुब्रह्मण्यप्रीत्यर्थे जपे विनियोगः ॥  
  
करन्यासः -  
वां अङ्गुष्ठाभ्यां नमः ।  
वीं तर्जनीभ्यां नमः ।  
वूं मध्यमाभ्यां नमः ।  
वैं अनामिकाभ्यां नमः ।  
वौं कनिष्ठिकाभ्यां नमः ।  
वः करतलकरपृष्ठाभ्यां नमः ।  
एवं हृदयादिन्यासः ॥  
  
अङ्गन्यासः -  
ॐ हृदयाय नमः । ह्रीं शिरसे स्वाहा । ऐं शिखायै वषट् ।  
क्लीं कवचाय हुम् । ॐ नेत्रत्रयाय वौषट् । ह्सौं अस्त्राय फट् ॥  
  
ह्रीं भूर्भुवस्सुवरों इति दिग्बन्धः ।  
लमित्यादि पञ्चपूजा । जपसमर्पणम् ॥  
  
ध्यानम् -  
सिन्धूरारुणमिन्दुकान्तिवदनं केयूरहारदिभिः  
दिव्यैराभरणैर्विभूषिततनुं स्वर्गस्थसौख्यप्रदम् ।  
अम्भोजाभयशक्तिकुक्कुटधरं रक्ताङ्गरागांशुकं  
सुब्रह्मण्यमुपास्महे प्रणमतां भीतिप्रणाशोद्यतम् ॥  
  
लमित्यादि पञ्चपूजा ।  
ॐ वचद्भुवे नमः इति मन्त्रः । (१०८ वारं - 108 times)  
सिद्धिक्रमः-  
लक्षमेकं जपेन्मन्त्रं साज्यान्नहविषा ततः ।  
दशांशं जुहुयादन्ते ब्राह्मणानपि पूजयेत् ॥  
  
(1 lakh times the mantra to be recited with havis of cooked  
rice mixed in ghee. 10% to be  offered in fire and at the end  
worship Brahmanas)  
पूजाक्रमः-  
This portion explains how the puja is to be conducted,  
not meant for recitation, Puja to be performed with guidance of  
guru or priest knowing Sanskrit meaning.)  
धर्मादिकल्पिते पीठे वह्निमण्डलपश्चिमे ।  
पूजयेद्विधिना देवमुपचारैर्यथोदितैः ॥  
  
केसरेष्वङ्गपूजा स्यात् । पत्रमध्येषु जयन्तं आग्निवेश्यं  
कृत्तिकापुत्रं भूतपतिं सेनान्यं गुहं हेमशूलं विशाखं  
शक्तिवज्रधरं च,दिग्दलेषु पूर्वादिषु देवसेनापतिं विद्यां मेधां  
वज्रं च, विदिग्दलेषु शक्तिकुक्कुटौ मयूरद्विपौ, पत्राद्येषु,  
तद्बाह्ये लोकेश्वरान् तदस्त्राणि च पूजयेत् ॥  
  
पुष्ठ्यां सम्प्रीणयद्देवं स्वादुभिर्भक्ष्यभोज्यकैः ।  
पूजयेद्देवताबुद्ध्या कुमारान्ब्रह्मचारिणः ॥  
  
पूजितस्तु स देवोऽपि सन्तानं विजयं यशः ।  
राज्ञामायुः श्रियं वीर्यं प्रदद्यात् साधकस्य तु ।  
सुब्रह्मण्यः सुरार्चितः ॥  
  
(मन्त्ररत्नमञ्जूषातः taken from Mantaratnamanjushaa)  
  
Proofread by Sivakumar Thyagarajan Iyer, PSA Easwaran  
  
