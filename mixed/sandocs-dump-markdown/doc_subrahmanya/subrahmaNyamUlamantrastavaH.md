---
Acknowledge-Permission: Mahaperiaval Trust
Category: subrahmanya
Description-comments: Subrahmanya Stuti Manjari, Mahaperiaval Trust
File name: subrahmaNyamUlamantrastavaH.itx
Language: Sanskrit
Latest update: December 23, 2016
Location: doc_subrahmanya
Proofread by: Sivakumar Thyagarajan shivakumar24 at gmail, PSA Easwaran
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: subrahmanya
Text title: subrahmaNyamUlamantrastavaH
engtitle: subrahmaNyamUlamantrastavaH
itxtitle: subrahmaNyamUlamantrastavaH
title: सुब्रह्मण्यमूलमन्त्रस्तवः

---
  
 श्रीसुब्रह्मण्यमूलमन्त्रस्तवः   
  
ॐ श्रीगणेशाय नमः ।  
  
अथातः सम्प्रवक्ष्यामि मूलमन्त्रस्तवं शिवम् ।  
जपतां शृण्वतां नॄणां भक्तिमुक्तिप्रदायकम् ॥ १॥  
  
सर्वशत्रुक्षयकरं सर्वरोगनिवारणम् ।  
अष्टैश्वर्यप्रदं नित्यं सर्वलोकैकपावनम् ॥ २॥  
  
शरारण्योद्भवं स्कन्दं शरणागतपालकम् ।  
शरणं त्वां प्रपन्नस्य देहि मे विपुलां श्रियम् ॥ ३॥  
  
राजराजसखोद्भूत राजीवायतलोचन ।  
रतीशकोटिसौन्दर्य देहि मे विपुलां श्रियम् ॥ ४॥  
  
वलारिप्रमुखैर्वन्द्य वल्लीन्द्राणीसुतापते ।  
वरदाश्रितलोकानां देहि मे विपुलां श्रियम् ॥ ५॥  
  
नारदादिमहायोगिसिद्धगन्धर्वसेवित ।  
नववीरैः पूजिताङ्घ्रे देहि मे विपुलां श्रियम् ॥ ६॥  
  
भगवन् पार्वतीसूनो स्वामिन्भक्तार्तिभञ्जन ।  
भवत्पदाब्जयोर्भक्तिं देहि मे विपुलां श्रियम् ॥ ७॥  
  
वसु धान्यं यशः कीर्तिं अविच्छेदं च सन्ततेः ।  
शत्रुनाशनमद्याशु देहि मे विपुलां श्रियम् ॥ ८॥  
  
इदं षडक्षरं स्तोत्रं सुब्रह्मण्यस्य सन्ततम् ।  
यः पठेत्तस्य सिद्ध्यन्ति सम्पदश्चिन्तिताधिकाः ॥ ९॥  
  
हृदब्जे भक्तितो नित्यं सुब्रह्मण्यं स्मरन्बुधः ।  
यो जपेत्प्रातरुत्थाय सर्वान्कामानवाप्नुयात् ॥ १०॥  
  
इति कुमारतन्त्रार्गतं श्रीसुब्रह्मण्यमूलमन्त्रस्तवः सम्पूर्णः ।  
  
Proofread by Sivakumar Thyagarajan shivakumar24 at gmail.com,  
PSA Easwaran psaeaswaran at gmail.com  
  
  
