---
Acknowledge-Permission: Mahaperiaval Trust
Category: ShaTkam, subrahmanya
Description-comments: Subrahmanya Stuti Manjari, Mahaperiaval Trust
File name: skandaShaTkam.itx
Language: Sanskrit
Latest update: December 22, 2016
Location: doc_subrahmanya
Proofread by: Sivakumar Thyagarajan shivakumar24 at gmail, PSA Easwaran
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: subrahmanya
Text title: skandaShaTkam
engtitle: skandaShaTkam
itxtitle: skandaShaTkam
title: स्कन्दषट्कम्

---
  
 श्रीस्कन्दषट्कम्   
  
ॐ श्रीगणेशाय नमः ।  
  
षण्मुखं पार्वतीपुत्रं क्रौञ्चशैलविमर्दनम् ।  
देवसेनापतिं देवं स्कन्दं वन्दे शिवात्मजम् ॥ १॥  
  
तारकासुरहन्तारं मयूरासनसंस्थितम् ।  
शक्तिपाणिं च देवेशं स्कन्दं वन्दे शिवात्मजम् ॥ २॥  
  
विश्वेश्वरप्रियं देवं विश्वेश्वरतनूद्भवम् ।  
कामुकं कामदं कान्तं स्कन्दं वन्दे शिवात्मजम् ॥ ३॥  
  
कुमारं मुनिशार्दूलमानसानन्दगोचरम् ।  
वल्लीकान्तं जगद्योनिं स्कन्दं वन्दे शिवात्मजम् ॥ ४॥  
  
प्रलयस्थितिकर्तारं आदिकर्तारमीश्वरम् ।  
भक्तप्रियं मदोन्मत्तं स्कन्दं वन्दे शिवात्मजम् ॥ ५॥  
  
विशाखं सर्वभूतानां स्वामिनं कृत्तिकासुतम् ।  
सदाबलं जटाधारं स्कन्दं वन्दे शिवात्मजम् ॥ ६॥  
  
स्कन्दषट्कं स्तोत्रमिदं यः पठेत् शृणुयान्नरः ।  
वाञ्छितान् लभते सद्यश्चान्ते स्कन्दपुरं व्रजेत् ॥ ७॥  
  
इति श्रीस्कन्दषट्कं सम्पूर्णम् ॥  
  
  
Proofread by Sivakumar Thyagarajan shivakumar24 at gmail.com,  
PSA Easwaran psaeaswaran at gmail.com  
  
  
