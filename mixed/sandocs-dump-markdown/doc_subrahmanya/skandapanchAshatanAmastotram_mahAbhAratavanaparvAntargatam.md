---
Category: subrahmanya
Description-comments: This portion is from skandastotram from Mahabharata vanaparva
File name: skandapanchAshatanAmastotram.itx
Language: Sanskrit
Latest update: March 6, 2020
Location: doc_subrahmanya
Proofread by: Sivakumar Thyagarajan, PSA Easwaran
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: subrahmanya
Text title: Skanda Panchashata Nama Stotram
Transliterated by: Sivakumar Thyagarajan shivakumar24 at gmail
engtitle: skandapanchAshatanAmastotram
itxtitle: skandapanchAshatanAmastotram (mahAbhAratavanaparvAntargatam)
title: स्कन्दपञ्चाशतनामस्तोत्रम् (महाभारतवनपर्वान्तर्गतम्)

---
  
 श्रीस्कन्दपञ्चाशतनामस्तोत्रम्   
ॐ श्रीगणेशाय नमः ।  
मार्कण्डेय उवाच  
आग्नेयश्चैव स्कन्दश्च दीप्तकीर्तिरनामयः ।  
मयूरकेतुर्धर्मात्मा भूतेशो महिषार्दनः ॥ १॥  
  
कामजित्कामदः कान्तः सत्यवाग्भुवनेश्वरः ।  
शिशुः शीघ्रः शुचिश्चण्डो दीप्तवर्णः शुभाननः ॥ २॥  
  
अमोघस्त्वनघो रौद्रः प्रियश्चन्द्राननस्तथा ।  
दीप्तशक्तिः प्रशान्तात्मा भद्रकुकुटमोहनः ॥ ३॥  
  
षष्टीप्रियश्च धर्मात्मा पवित्रो मातृवत्सलः ।  
कन्याभर्त्ता विभक्तश्च स्वाहेयो रेवतीसुतः ॥ ४॥  
  
प्रभुर्नेता विशाखश्च नैगमेयः सुदुश्चरः ।  
सुव्रतो ललितश्चैव बालक्रीडनकप्रियः ॥ ५॥  
  
खचारी ब्रह्मचारी च सुरः शरवणोद्भवः ।  
विश्वामित्रप्रियश्चैव देवसेनाप्रियस्तथा ॥ ६॥  
  
वासुदेवप्रियश्चैव प्रियः प्रियकृदेव तु ।  
नामान्येतानि दिव्यानि कार्तिकेयस्य यःपठेत् ।  
स्वर्गं कीर्तिं धनं चैव स लभेन्नात्रसंशयः ॥ ७॥  
  
व्याप्तं जगत्सर्वसुरप्रवीर  
     शक्त्या मया संस्तुतलोकनाथ ।  
नमोऽस्तु ते द्वादशनेत्रबाहो  
     अतःपरं वेद्मि गतिं न देहम् ॥  
  
इति महाभारतान्तर्गतं श्रीस्कन्दपञ्चाशतनामस्तोत्रं सम्पूर्णम् ।  
  
  
Encoded by Sivakumar Thyagarajan Iyer  
Proofread by Sivakumar Thyagarajan Iyer, PSA Easwaran  
  
