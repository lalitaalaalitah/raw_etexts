---
Category: aShTaka, subrahmanya, mangala
File name: subramangala8.itx
Language: Sanskrit
Latest update: September 29, 2005
Location: doc_subrahmanya
Proofread by: Antaratma antaratma at Safe-mail.net
Send corrections to: Sanskrit@cheerful.com
Site access: https://sanskritdocuments.org
Subject: Hinduism/religion/traditional
Sublocation: subrahmanya
Text title: shrii subrahmaNyamaNgaLaaShTakaM
Transliterated by: Antaratma antaratma at Safe-mail.net
engtitle: subrahmaNyamaNgaLAShTakam
itxtitle: subrahmaNyamaNgalAShTakam
title: सुब्रह्मण्यमण्गलाष्टकम्

---
  
 श्रीसुब्रह्मण्यमङ्गळाष्टकं   
  
शिवयोसूनुजायास्तु श्रितमन्दार शाखिने ।  
शिखिवर्यातुरङ्गाय सुब्रह्मण्याय मङ्गळं ॥  
  
भक्ताभीष्टप्रदायास्तु भवमोग विनाशिने ।  
राजराजादिवन्द्याय रणधीराय मङ्गळं ॥  
  
शूरपद्मादि दैतेय तमिस्रकुलभानवे ।  
तारकासुरकालाय बालकायास्तु मङ्गळं ॥  
  
वल्लीवदनराजीव मधुपाय महात्मने ।  
उल्लसन्मणि कोटीर भासुरायास्तु मङ्गळं ॥  
  
कन्दर्पकोटिलावण्यनिधये कामदायिने ।  
कुलिशायुधहस्ताय कुमारायास्तु मङ्गळं ॥  
  
मुक्ताहारलसत् कुण्ड राजये मुक्तिदायिने ।  
देवसेनासमेताय दैवतायास्तु मङ्गळं ॥  
  
कनकाम्बरसंशोभि कटये कलिहारिणे ।  
कमलापति वन्द्याय कार्तिकेयाय मङ्गळं ॥  
  
शरकाननजाताय शूराय शुभदायिने ।  
शीतभानुसमास्याय शरण्यायास्तु मङ्गळं ॥  
  
मङ्गळाष्टकमेतन्ये महासेनस्यमानवाः ।  
पठन्ती प्रत्यहं भक्त्याप्राप्नुयुस्तेपरां श्रियं ॥  
  
॥ इति सुब्रह्मण्य मङ्गळाष्टकं सम्पूर्णं ॥  
  
॥ इतर मङ्गळ श्लोकानि ॥  
  
नित्योत्सवो भवत्येषां नित्यश्रीर्नित्य मङ्गळं ।  
येषां हृदिस्थो भगवान् मङ्गळायतनं गुहः ॥  
  
राजाधिराजवेषाय राजत् कोमळपाणये ।  
राजीवचारुनेत्राय सुब्रह्मण्याय मङ्गळं ॥  
  
॥ इतिः ॥  
  
  
Encoded and proofread by  
Antaratma antaratma at Safe-mail.net  
  
