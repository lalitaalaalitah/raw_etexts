---
Category: aShTaka, subrahmanya
File name: murukAShTakam.itx
Language: Sanskrit
Latest update: September 13, 2015
Location: doc_subrahmanya
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: subrahmanya
Text title: murukAShTakam
Transliterated by: PSA Easwaran, Sivakumar Thyagarajan
engtitle: murukAShTakam
itxtitle: murukAShTakam
title: मुरुकाष्टकम्

---
  
 मुरुकाष्टकम्   
  
ॐ श्री गणेशाय नमः  
मुरुकष्षण्मुखस्स्कन्दः सुब्रह्मण्यश्शिवात्मजः ।  
वल्लीसेनापतिः पातु विघ्नराजानुजस्सदा ॥ १॥  
  
मुरुक श्रीमतान्नाथ भोगमोक्षप्रद प्रभो ।  
देवदेव महासेन पाहि पाहि सदा विभो ॥ २॥  
  
मुरुकं मुक्तिदं देवं मुनीनां मोदकं प्रभुम् ।  
मोचकं सर्वदुःखानां मोहनाशं सदा नुमः ॥ ३॥  
  
मुरुकेण मुकुन्देन मुनीनां हार्दवासिना ।  
वल्लीशेन महेशेन पालितास्सर्वदा वयम् ॥ ४॥  
  
मुरुकाय नमः प्रातः मुरुकाय नमो निशि ।  
मुरुकाय नमः सायं मुरुकाय नमो नमः ॥ ५॥  
  
मुरुकात्परमात्सत्याद्गाङ्गेयाच्छिखिवाहनात् ।  
गुहात्परं न जानेऽहं तत्वं किमपि सर्वदा ॥ ६॥  
  
मुरुकस्य महेशस्य वल्लीसेनापतेः प्रभोः ।  
चिदम्बरविलासस्य चरणौ सर्वदा भजे ॥ ७॥  
  
मुरुके देवसेनेशे शिखिवाहे द्विषड्भुजे ।  
कृत्तिकातनये शम्भौ सर्वदा रमतां मनः ॥ ८॥  
  
इति मुरुकाष्टकं सम्पूर्णम् ॥  
  
  
  
Encoded and proofread by Psa Easwaran psaeaswaran at gmail.com  
  
