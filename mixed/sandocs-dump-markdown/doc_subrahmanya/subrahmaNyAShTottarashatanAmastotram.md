---
Author: Traditional
Category: aShTottarashatanAma, subrahmanya, stotra
File name: subrahmaNyAShTottarashatanAmastotram.itx
Language: Sanskrit
Latest update: September 8, 2004
Location: doc_subrahmanya
Proofread by: Satish Bharadwaj satish_uma at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: subrahmanya
Text title: subrahmaNyAShTottarashatanAmastotram
Texttype: stotra
Transliterated by: Satish Bharadwaj satish_uma at hotmail.com
engtitle: subrahmaNyAShTottarashatanAmastotram
itxtitle: subrahmaNyAShTottarashatanAmastotram
title: सुब्रह्मण्याष्टोत्तरशतनामस्तोत्रम्

---
  
 श्रीसुब्रह्मण्याष्टोत्तरशतनामस्तोत्रम्   
  
स्कन्दोगुह षण्मुखश्च फालनेत्रसुतः प्रभुः ।  
पिङ्गलः कृत्तिकासूनुः शिखिवाहो द्विषड्भुजः ॥ १॥  
  
द्विषण्णेत्रश्शक्तिधरः पिशिताशा प्रभञ्जनः ।  
तारकासुरसंहारि रक्षोबलविमर्दनः ॥ २॥  
  
मत्तः प्रमत्तोन्मत्तश्च सुरसैन्य सुरक्षकः ।  
देवसेनापतिः प्राज्ञः कृपालो भक्तवत्सलः ॥ ३॥  
  
उमासुतश्शक्तिधरः कुमारः क्रौञ्चधारिणः ।  
सेनानीरग्निजन्मा च विशाखश्शङ्करात्मजः ॥ ४॥  
  
शिवस्वामि गणस्वामि सर्वस्वामि सनातनः ।  
अनन्तमूर्तिरक्षोभ्यः पार्वती प्रियनन्दनः ॥ ५॥  
  
गङ्गासुतश्शरोद्भूत आहूतः पावकात्मजः ।  
जॄम्भः प्रजॄम्भः उज्जॄम्भः कमलासन संस्तुतः ॥ ६॥  
  
एकवर्णो द्विवर्णश्च त्रिवर्णस्सुमनोहरः ।  
चतुर्वर्णः पञ्चवर्णः प्रजापतिरहह्पतिः ॥ ७॥  
  
अग्निगर्भश्शमीगर्भो विश्वरेतास्सुरारिहा ।  
हरिद्वर्णश्शुभकरो वटुश्च पटुवेषभृत् ॥ ८॥  
  
पूषागभस्तिर्गहनो चन्द्रवर्ण कलाधरः ।  
मायाधरो महामायी कैवल्य श्शङ्करात्मजः ॥ ९॥  
  
विश्वयोनिरमेयात्मा तेजोयोनिरनामयः ।  
परमेष्ठी परब्रह्म वेदगर्भो विराट्सुतः ॥ १०॥  
  
पुलिन्द कन्याभर्ताच महासारस्वतवृतः ।  
अश्रिताखिलदाताच चोरघ्नो रोगनाशनः ॥ ११॥  
  
अनन्तमूर्तिरानन्दश्शिखण्डीकृतकेतनः ।  
डम्भः परमडम्भश्च महाडम्भोवृषाकपिः ॥ १२॥  
  
कारणोत्पत्तिदेहश्च कारणातीत विग्रहः ।  
अनीश्वरोऽमृतःप्राणः प्राणायाम परायणः ॥ १३॥  
  
विरुद्धहन्त वीरघ्नो रक्तश्यामगलोऽपिच ।  
सुब्रह्मण्यो गुहप्रीतः ब्रह्मण्यो ब्राह्मणप्रियः ॥ १४॥  
  
। इति श्री सुब्रह्मण्याष्टोत्तरशतनामस्तोत्रं सम्पूर्णम् ।  
  
  
