---
Category: sUkta, misc, svara
Description-comments: A prayer to the Goddess for joyful sleep.
File name: ratri2.itx
Indexextra: (A prayer to the Goddess for joyful sleep)
Language: Sanskrit
Latest update: November 17, 1998, September 10, 2014
Location: doc_z_misc_misc
Proofread by: NA
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: rAtrisUkta 2
Texttype: svara
Transliterated by: NA
engtitle: rAtrisUktam 2
itxtitle: rAtrisUktam 2 (purANoktaM vishveshvarIm)
title: रात्रिसूक्तम् २ (पुराणोक्तं विश्वेश्वरीम्)

---
  
 पुराणोक्तं रात्रिसूक्तम् २   
विश्वेश्वरी जगद्धात्रीं स्थितिसंहारकारिणीम् ।  
निद्रां भगवतीं विष्णुरतुलां तेजसः प्रभुः ॥ १॥  
  
ब्रह्मोवाच --  
त्वं स्वाहा त्वं स्वधात्वं हि वषट्कारस्वरात्मिका ।  
सुधा त्वमक्षरे नित्ये त्रिधा मात्रात्मिका स्थिता ॥ २॥  
  
अर्धमात्रा स्थिता नित्या यानुच्चार्या विशेषतः ।  
त्वमेव सन्ध्या सावित्री त्वं देवी जननी परा ॥ ३॥  
  
त्वयैतद्धार्यते विश्वं त्वयैतत्सृज्यते जगत् ।  
त्वयैतत्पाल्यते देवि त्वमत्स्यन्तेच सर्वदा ॥ ४॥  
  
विसृष्टौ सृष्टिरूपात्वम् स्थितिरूपाच पालने ।  
तथा संहतिरूपान्ते जगतोऽस्य जगन्मये ॥ ५॥  
  
महाविद्या महामाया महामेधामहास्मृतिः ।  
महामोहा च भवती महादेवी महासुरी ॥ ६॥  
  
प्रकृतिस्त्वं च सर्वस्य गुणत्रयविभाविनी ।  
कालरात्रिर्महारात्रिर्मोहरात्रिश्च दारुणा ॥ ७॥  
  
त्वं श्रीस्त्वमीश्वरी त्वं ऱ्हीस्त्वं बुद्धिर्बोधलक्षणा ।  
लज्जा पुष्टिस्तथा तुष्टिस्त्वं शान्तिः क्षान्तिरेवच ॥ ८॥  
  
खङ्गिनी शृलिनी घोरा गदिनी चक्रिणी तथा ।  
शङ्खिनी चापिनी बाणभुशुण्डीपरिधायुधा ॥ ९॥  
  
सौम्या सौम्यतराशेषसौम्येभ्यस्त्वतिसुन्दरी ।  
परापराणां परमा त्वमेव परमेश्वरी ॥ १०॥  
  
यच्च किञ्चित क्वचिद्वस्तु सदसद्धाखिलात्मिके ।  
तत्त्व सर्वस्य या शक्तिः सात्वं किं स्तूयसे सदा ॥ ११॥  
  
यया त्वया जगस्रष्टा जगत्पात्यतियो जगत् ।  
सोऽपि निद्रावशं नीतः कस्त्वां स्तोतुमिहेश्वरः ॥ १२॥  
  
विष्णुः शरीरग्रहणमहमीशान एवच ।  
कारितास्ते यतोऽतस्त्वां कः स्तोतुं शक्तिमान्भवेत् ॥ १३॥  
  
सा त्वमित्थं प्रभावैः स्वैरुदारैर्देवि संस्तुता ।  
मोहयैतौ दुराधर्षावसुरौ मधुकैटभौ ॥ १४॥  
  
प्रबोधं न जगत्स्वामी नीयतामच्युतो लघु ।  
बोधश्च क्रियतामस्य हन्तुमेतौ महासुरौ ॥ १५॥  
  
॥ इति पुराणोक्तं रात्रिसूक्तम् ॥  
  
  
This rAtrisUkta is another version than mentioned  
in Rigveda. This or the one from Rigveda is to be  
recited 2-3 times before sleeping. It is said that  
by recitation any sleep disorder can be overcome.  
It also helps to bring one's mind in tune to sleep quicker.  
As a follow up, one can also keep reciting the  
following verse gliding gradually into sound sleep!  
  
    या देवी सर्वभूतेषु निद्रारूपेण संस्थिता ।  
    नमस्तस्यै नमस्तस्यै नमस्तस्यै नमो नमः ॥  
  
  
NA  
  
