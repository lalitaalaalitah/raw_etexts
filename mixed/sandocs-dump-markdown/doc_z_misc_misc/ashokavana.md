---
Category: misc
File name: ashoka.itx
Language: Sanskrit
Latest update: October 1, 2010
Location: doc_z_misc_misc
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: ashokavana
Texttype: pramukha
engtitle: The Ashokavadana
itxtitle: ashokavana
title: अशोकवन

---
  
 अशोकवन   
  
पांशुप्रदानावदानं  
यो असौ स्वमांसतनुभिर् यजनानि कृत्वा  
अतप्यच्चिरं करुणाय जगतो हिताय ।  
तस्य श्रमस्य सफलीकरणाय सन्तः  
साऽवर्जितं शृणुत साम्प्रतभाष्यमाणं ॥  
  
एवं मया श्रुतं एकस्मिन् समये भगवान्  
श्रावस्त्यां विहरति ।  
इति सूत्रं वक्तव्यं ।  
अत्र तावद्-  
भगवत्तथागतवदनाम्भोधरविवरप्रत्युद्गत  
वचनसरत्सलिलधारासम्पातापनीतरागद्वेष  
मोहमदमानमायाशाठ्यपङ्कपटलानां  
शब्दन्यायाऽदितर्कशास्त्रार्थावलोकनौत्पन्न  
प्रज्ञाप्रदीपप्रोत्सारितकुशास्त्रदर्शनान्ध  
काराणां  
संसारतृष्णाछेदिप्रवरसद्धर्मपयःपान  
शौण्डानां गुरूणां सन्निधौ  
सर्वाववादकश्रेष्ठं  
(शक्रब्रह्मईशानयमवरुणकुवेरवासवसोम  
आदित्याऽदिभिर्-  
आ,शक्रब्रह्मईशानयमवरुणकुवेरवसवसोम  
आदित्याऽदिभिर् ) अप्यप्रतिहतशासनं  
कन्दर्पदर्पापमर्दनशूरं महाऽऽत्मानं  
अतिमहर्द्धिकं स्थविरौपगुप्तं आरभ्य काञ्चिद्-  
एव विबुधजनमनःप्रसादकरीं धर्म्यां  
कथां समनुस्मरिष्यामः ।  
तत्र तावद्गुरुभिर् अवहितश्रोत्रैर् भवितव्यं ।  
उपगुप्तौपाख्यानं  
एवं अनुश्रूयते ।  
यदा भगवान् परिनिर्वाणकालसमये  
अपलालनागं विनीय कुम्भकारीं चण्डालीं  
गोपालीं च तेषां मथुरां अनुप्राप्तः ।  
तत्र भगवान् आयुष्मन्तं आनन्दं आमन्त्रयते स्म ।  
अस्यां आनन्द मथुरायां मम  
वर्षशतपरिनिर्वृतस्य गुप्तो नाम गान्धिको  
भविष्यति ।  
तस्य पुत्रो भविष्यति उपगौप्तनाम  अलक्षणको  
बुद्धो यो मम वर्षशतपरिनिर्वृतस्य  
बुद्धकार्यं करिष्यति ।  
तस्य  अववादेन बहवो भिक्षवः  
सर्वक्लेशप्रहाणादर्हत्त्वं साक्षात् करिष्यन्ति  
।  
ते अष्टादशहस्तां आयामेन द्वादशहस्तां  
विस्तरेण चतुरङ्गुलमात्राभिः शलाकाभिऋ  
गुहां पूरयिष्यन्ति ।  
एषो अग्रो मे आनन्द श्रावकाणां भविष्यति  
अववादकानां यदुत  उपगुप्तो भिक्षुः ।  
पश्यसि त्वं आनन्द दूरतए एव  
नीलनीलाम्बरराजिं ।  
एवं भदन्त ।  
एष आनन्द उरुमुण्डो नाम पर्वतः ।  
अत्र वर्षशतपरिनिर्वृतस्य तथागतस्य  
शाणकवासी नाम भिक्षुर् भविष्यति ।  
सो अत्र उरुमुण्डपर्वते विहारं  
प्रतिष्ठापयिष्यति ।  
उपगुप्तं च प्रव्राजयिष्यति ।  
मथुरायां आनन्द नटो भटश्च द्वौ भ्रातरौ  
श्रेष्ठिणौ भविष्यतः ।  
तौ  उरुमुण्डपर्वते विहारं प्रतिष्ठापयिष्यतः  
।  
तस्य नटभटिका  इति सञ्ज्ञा भविष्यति ।  
एतदग्रं मे आनन्द भविष्यति  
शमथानुकूलानां शय्याऽसनानां यदिदं  
नटभटिकारण्याऽयतनं ।  
अथ  आयुश्मान् आनन्दो भगवन्तं इदं अवोचत् ।  
आश्चर्यं भदन्त यदीदृशं आयुष्मान् उपगुप्तो  
बहुजनहितं करिष्यति ।  
भगवान् आह ।  
न  आनन्द एतर्हि यथा  अतीते अप्यध्वनि तेन  
विनिपतितशरीरेण  अप्यत्र  एव बहुजनहितं  
कृतं ।  
उरुमुण्डपर्वते त्रयः पार्श्वाः ।  
एकत्र प्रदेशे पञ्च प्रत्येकबुद्धशतानि प्रतिवसन्ति  
।  
द्वितीये पञ्चर्षिशतानि ।  
तृतीये पञ्चमर्कटशतानि ।  
तत्र यो असौ पञ्चानां मर्कटशतानां  
यूथपतिः स तं यूथं अपहाय यत्र पार्श्वे  
पञ्च प्रत्येकबुद्धशतानि प्रतिवसन्ति तत्र गतः ।  
तस्य तान् प्रत्येकबुद्धान् दृष्ट्वा प्रसादो जातः ।  
स तेषां प्रत्येकबुद्धानां शीर्णपर्णानि  
मूलफलानि च  उपनामयति यदा च ते पर्यङ्केण  
उपविष्टा भवन्ति स वृद्धान्ते प्रणामं कृत्वा  
यावन् नवान्तं  
गत्वा पर्यङ्केण  उपविशति ।  
यावत् ते प्रत्येकबुद्धाः परिनिर्वृताः ।  
स तेषां शीर्णपर्णानि मूलफलानि च  
उपनामयति ।  
ते न प्रतिगृह्णन्ति ।  
स तेषां चीवरकर्णिकानि  आकर्षयति ।  
पादौ गृह्णाति ।  
यावत् स मर्कटश्चिन्तयति ।  
नियतं एते कालगता भविष्यन्ति ।  
ततः स मर्कटः शोचित्वा परिदेवित्वा च द्वितीयं  
पार्श्वं गतो यत्र पञ्चर्षिशतानि प्रतिवसन्ति ।  
ते च ऋषयः केचित् कण्टकापाश्रयाः केचिद्-  
भस्मापाश्रयाः केचिदूर्ध्वहस्ताः केचित्  
पञ्चाऽतपावस्थिताः ।  
स तेषां तेषां ईर्यापथान् विकोपयितुं आरब्धः ।  
ये कण्टकापाश्रयास्तेषां कण्टकान् उद्धरति ।  
भस्मापाश्रयाणां भस्म विधुनोति ।  
ऊर्ध्वहस्तानां अधो हस्तं पातयति ।  
पञ्चाऽतपावस्थितानां अग्निं अवकिरति ।  
यदा च तैर् ईर्यापथो विकोपितो भवति तदा स  
तेषां अग्रतः पर्यङ्कं बध्नाति ।  
यावत् तैर् ऋषिभिर् आचार्याय निवेदितं ।  
तेन  अपि च  उक्तं ।  
पर्यङ्केण तावन् निषीदत ।  
यावत् तानि पञ्चर्षिशतानि पर्यङ्केण  
उपविष्टानि ।  
ते अनाचार्यका अनुपदेशकाः सप्तत्रिंशद्-  
बोधिपक्षान् धर्मान् आमुखीकृत्य प्रत्येकां  
बोधिं साक्षात् कृतवन्तः ।  
अथ तेषां प्रत्येकबुद्धानां एतदभवद्।  
यत् किञ्चिदस्माभिः श्रेयो अवाप्तं तत् सर्वं  
इमं मर्कटं आगम्य ।  
तैर् यावत् स मर्कटः फलमूलैः परिपालितः ।  
कालगतस्य च तच्छरीरं गन्धकाष्ठैर्-  
ध्मापितं ।  
तत् किं मन्यसे  आनन्द यो असौ पञ्चानां  
मर्कटशतानां यूथपतिः स एष उपगुप्तः ।  
तदा  अपि तेन विनिपतितशरीरेण  अप्यत्र  एव  
उरुमुण्डपर्वते बहुजनहितं कृतं ।  
अनागते अप्यध्वनि वर्षशतपरिनिर्वृतस्य मम  
अत्र  एव  उरुमुण्डपर्वते बहुजनहितं करिष्यति  
।  
तच्च यथा  एवं तथा  उपदर्शयिष्यामः ।  
शाणकवास्य्-उपाख्यानं  
यदा स्थविरेण शाणकवासिना  उरुमुण्डे पर्वते  
विहारः प्रतिष्ठापितः समन्वाहरति ।  
किं असौ गान्धिक उत्पन्नः ।  
अथ  अद्य  अपि न  उत्पद्यतए इति ।  
पश्यत्युत्पन्नः ।  
स यावत् समन्वाहरति ।  
यो असौ तस्य पुत्र उपगुप्तो नाम्ना  अलक्षणको  
बुद्धो निर्दिष्टो यो मम वर्षशतपरिनिर्वृतस्य  
बुद्धकार्यं करिष्यति  इति किं असावुत्पन्नः ।  
अथ  अद्य  अपि न  उत्पद्यतए इति ।  
पश्यत्यद्य  अपि न  उत्पद्यते ।  
तेन यावदुपायेन गुप्तो गान्धिको भगवच्छासने  
अभिप्रसादितः ।  
स यदा  अभिप्रसन्नस्तदा स्थविरः सम्बहुलैर्-  
भिक्षुभिः सार्धं एकदिवसं तस्य गृहं  
प्रविष्टः ।  
अपरस्मिन्नहनि  आत्मद्वितीयः ।  
अन्यस्मिन्नहनि  एकाकी ।  
यावद्गुप्तो गान्धिकः स्थविरं शाणकवासिनं  
एकाकिनं दृष्ट्वा कथयति ।  
न खल्वार्यस्य कश्चित् पश्चाच्छ्रमणः ।  
स्थविर उवाच ।  
जराधर्माणां कुतो अस्माकं पश्चाच्छ्रमणो  
भवति ।  
  
  
