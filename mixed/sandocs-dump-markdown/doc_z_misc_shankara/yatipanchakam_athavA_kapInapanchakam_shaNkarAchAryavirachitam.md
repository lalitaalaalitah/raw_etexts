---
Author: Adi Shankaracharya
Category: panchaka, shankarAchArya, vedanta
File name: yati5.itx
Indexextra: (Hindi)
Language: Sanskrit
Latest update: March 26, 2002
Location: doc_z_misc_shankara
Proofread by: Sunder Hattangadi (sunderh at hotmail)
Send corrections to: Sanskrit@cheerful.com
Site access: https://sanskritdocuments.org
Subject: vedanta/hinduism/religion
Sublocation: shankara
Text title: yatipanchakam
Transliterated by: Sunder Hattangadi (sunderh at hotmail)
engtitle: Yatipanchakam
itxtitle: yatipanchakam athavA kapInapanchakam (shaNkarAchAryavirachitam)
title: यतिपञ्चकम् अथवा कपीनपञ्चकम् (शण्कराचार्यविरचितम्)

---
  
 यतिपञ्चकम्   
  
वेदान्तवाक्येषु सदा रमन्तो  
   भिक्षान्नमात्रेण च तुष्टिमन्तः ।  
विशोकवन्तः करणैकवन्तः  
   कौपीनवन्तः खलु भाग्यवन्तः ॥ १॥  
  
मूलं तरोः केवलमाश्रयन्तः  
   पाणिद्वयं भोक्तुममत्रयन्तः ।  
कन्थामिव श्रीमपि कुत्सयन्तः  
   कौपीनवन्तः खलु भाग्यवन्तः ॥ २॥  
  
देहादिभावं परिमार्जयन्त  
   आत्मानमात्मन्यवलोकयन्तः ।  
नान्तं न मध्यं न बहिः स्मरन्तः  
   कौपीनवन्तः खलु भाग्यवन्तः ॥ ३॥  
  
स्वानन्दभावे परितुष्टिमन्तः  
   संशान्तसर्वेन्द्रियदृष्टिमन्तः ।  
अहर्निशं ब्रह्मणि ये रमन्तः  
   कौपीनवन्तः खलु भाग्यवन्तः ॥ ४॥  
  
पञ्चाक्षरं पावनमुच्चरन्तः  
   पतिं पशूनां हृदि भावयन्तः ।  
भिक्षाशना दिक्षु परिभ्रमन्तः  
   कौपीनवन्तः खलु भाग्यवन्तः ॥ ५॥  
  
इति श्रीमत्परमहंसपरिव्राजकाचार्यस्य  
श्रीगोविन्दभगवत्पूज्यपादशिष्यस्य  
श्रीमच्छङ्करभगवतः कृतौ  
यतिपञ्चक सम्पूर्णम् ॥  
  
  
  
  
