---
Acknowledge-Permission: Pt. Vasant A. Gadgil, Sharada Gaurava Granthamala, 425 Sadashv
  Peth, Pune 30
Author: ma. sa. ApaTIkara
Category: hanumaana, ApaTIkara
Description/comments: stotrapanchadashI by Shri M. S. Apatikar, Satara
File name: hanUmatsaMstavaH.itx
Indexextra: (Scan)
Language: Sanskrit
Latest update: September 14, 2019
Location: doc_hanumaana
Proofread by: Mandar Mali aryavrutta gmail.com
Send corrections to: sanskrit@cheerful.com
Site access: https://sanskritdocuments.org
Source: Sharada year 11, Vol 21-22, September 1970
Subject: philosophy/hinduism/religion
Sublocation: hanumaana
Text title: Hanumatsam Stava
Transliterated by: Mandar Mali aryavrutta gmail.com
engtitle: hanUmatsaMstavaH
itxtitle: hanUmatsaMstavaH (ApaTIkaravirachitaH)
title: हनूमत्संस्तवः (आपटीकरविरचितः)

---
  
 श्रीहनूमत्संस्तवः   
     (भुजङ्गप्रयातम्)  
नमाम्यञ्जनीनन्दनं वायुपुत्रं  
     नमामि प्रभुं वानराणां गणानाम् ।  
सदा रामनामामृतं सेवमानं  
     नमामि प्रभुं मारुतिं रामदूतम् ॥ १॥  
  
तडित्तेजसं वायुवेगं बलिष्ठं  
     चिरञ्जीविनं दिव्यवजाङ्गदेहम् ।  
दितेः सन्ततिं संहरन्तं कपीन्द्रं  
     वरेण्यं शरण्यं नितान्तं भजेऽहम् ॥ २॥  
  
महासागरं लीलया लङ्घयित्वा  
त्वयाऽऽश्वासिता भूमिकन्या सशोका  
त्वया राक्षसेन्द्रस्य लङ्का विदग्धा  
     त्वयैतादृशी स्वामिसेवा विधत्ता ॥ ३॥  
  
त्वदीयेन वेगेन तुल्यो न वायु-  
     र्न वा मानसं मानवानां कपीश ।  
सुमित्रासुतप्राणरक्षार्थमेव  
     गिरीन्द्राग्रमुत्पाट्य वेगेन नीतम् ॥ ४॥  
  
वरिष्ठा वदान्याऽस्ति सेवा त्वदीया  
     प्रभू रामचन्द्रस्त्वयैव प्रसन्नः ।  
त्वमेवासि चादर्शभूतो नराणां  
     भवत्पादपद्मं सदा वन्दनीयम् ॥ ५॥  
  
त्वमेवाग्रणीधीर्वराणां नराणां  
     त्वमेवासि नेता बलोपासकानाम् ।  
भुभुःकारनादेन रक्षः समूहास्  
     त्वया नाशिता वानरेन्द्रेण सर्वे ॥ ६॥  
  
दशास्यस्य कीर्ति विनाशं नयन्तं  
     सुदीनाञ् जनांस्तारयन्तं कपीन्द्रम् ।  
प्रभो रामचन्द्रस्य भक्तानवन्तं  
     हनूमन्तमेकं स्मरामि प्रभाते ॥ ७॥  
  
अहङ्कारयुक्तश्च विद्यामदान्धः  
     सदा द्रव्यलुब्धोऽहमक्रोधहीनः ।  
महामोहयुक्ते भवेऽस्मिन्निमग्नं  
     हनूमन् हताशं जनं पाहि नित्यम् ॥ ८॥  
  
इमं संस्तवं रामदूतस्य रम्यं  
     पठेत् सादरं यो नरो भक्तियुक्तः ।  
समस्तानि दुःखानि नीत्वा विनाशं  
     भवेत्तस्य वातात्मजः सौख्यदाता ॥ ९॥  
  
इति श्री आपटीकरविरचितः श्रीहनूमत्संस्तवः सम्पूर्णः ।  
  
Encoded and proofread by Mandar Mali aryavrutta gmail.com  
  
