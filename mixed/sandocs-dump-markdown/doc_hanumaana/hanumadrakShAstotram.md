---
Category: raksha, hanumaana, stotra, hanuman
Description-comments: From Hanumatstutimanjari, Mahaperiaval Publication
File name: hanumadrakShAstotram.itx
Language: Sanskrit
Latest update: September 19, 2014
Location: doc_hanumaana
Proofread by: PSA Easwaran psaeaswaran at gmail
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: hanumaana
Text title: hanumadrakShAstotram
Texttype: stotra
Transliterated by: Processed by Sowmya Ramkumar
engtitle: hanumadrakShAstotram
itxtitle: hanumadrakShAstotram
title: हनुमद्रक्षास्तोत्रम्

---
  
 श्रीहनुमद्रक्षास्तोत्रम्   
  
वामे करे वैरिभिदं वहन्तं शैलं परे शृङ्खलहारटङ्कम् ।  
ददानमच्छाच्छसुवर्णवर्णं भजे ज्वलत्कुण्डलमाञ्जनेयम् ॥ १॥  
  
पद्मरागमणिकुण्डलत्विषा पाटलीकृतकपोलमस्तकम् ।  
दिव्यहेमकदलीवनान्तरे भावयामि पवमाननन्दनम् ॥ २॥  
  
उद्यदादित्यसङ्काशमुदारभुजविक्रमम् ।  
कन्दर्पकोटिलावण्यं सर्वविद्याविशारदम् ॥ ३॥  
  
श्रीरामहृदयानन्दं भक्तकल्पमहीरुहम् ।  
अभयं वरदं दोर्भ्यां कलये मारुतात्मजम् ॥ ४॥  
  
वामहस्ते महाकृच्छ्रदशास्यकरमर्दनम् ।  
उद्यद्वीक्षणकोदण्डं हनूमन्तं विचिन्तयेत् ॥ ५॥  
  
स्फटिकाभं स्वर्णकान्तिं द्विभुजं च कृताञ्जलिम् ।  
कुण्डलद्वयसंशोभिमुखाम्भोजं हरिं भजे ॥ ६॥  
  
  
From Hanumatstutimanjari, Mahaperiaval Publication  
Proofread by PSA Easwaran psaeaswaran at gmail  
  
