---
Acknowledge-Permission: Mahaperiyaval Trust
Category: aShTottarashatanAma, hanumaana, hanuman
Description-comments: From Hanumatstutimanjari, Mahaperiaval Publication
File name: hanumadaShTottarashatanAmastotram4.itx
Language: Sanskrit
Latest update: April 24, 2016
Location: doc_hanumaana
Proofread by: PSA Easwaran psaeaswaran at gmail
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: hanumaana
Text title: hanumadaShTottarashatanAmastotram 4
Transliterated by: Shri Devi Kumar, refined by PSA Easwaran
engtitle: hanumadaShTottarashatanAmastotram 4
itxtitle: hanumadaShTottarashatanAmastotram 4
title: हनुमदष्टोत्तरशतनामस्तोत्रम् ४

---
  
 श्रीहनुमदष्टोत्तरशतनामस्तोत्रम् ४   
(श्रीरघुप्रवीरयतिकृतम्)  
  
यस्य संस्मरणादेव पुरुषार्थचतुष्टयम् ।  
लभ्यते श्रीहनुमते नमस्तस्मै महात्मने ॥ १॥  
  
हनूमान् वायुतनयः केसरीप्रियनन्दनः ।  
अञ्जनानन्दनः श्रीमान् पिङ्गाक्षोऽमितविक्रमः ॥ २॥  
  
सर्वलक्षणसम्पन्नः कल्याणगुणवारिधिः ।  
स्वर्णवर्णो महाकायो महावीर्यो महाद्युतिः ॥ ३॥  
  
महाबलो महौदार्यः सुग्रीवाभीष्टदायकः ।  
रामदासाग्रणीर्भक्तमनोरथसुरद्रुमः ॥ ४॥  
  
अरिष्टध्वान्ततरणिः सर्वदोषविवर्जितः ।  
गोष्पदीकृतवाराशिः सीतादर्शनलालसः ॥ ५॥  
  
देवर्षिसंस्तुतश्चित्रकर्मा जितखगेश्वरः ।  
मनोजवो वायुजवो भगवान् प्लवगर्षभः ॥ ६॥  
  
सुरप्रसूनाभिवृष्टः सिद्धगन्धर्वसेवितः ।  
दशयोजनविस्तीर्णकायवानम्बराश्रयः ॥  
  
महायोगी महोत्साहो महाबाहुः प्रतापवान् ।  
रामद्वेषिजनासह्यः सज्जनप्रियदर्शनः ॥ ८॥  
  
रामाङ्गुलीयवान् सर्वश्रमहीनो जगत्पतिः ।  
मैनाकविप्रियः सिन्धुसंस्तुतः कद्रुरक्षकः ॥ ९॥  
  
देवमानप्रदः साधुः सिंहिकावधपण्डितः ।  
लङ्किण्यभयदाता च सीताशोकविनाशनः ॥ १०॥  
  
जानकीप्रियसल्लापश्चूडामणिधरः कपिः ।  
दशाननवरच्छेत्ता मशकीकृतराक्षसः ॥ ११॥  
  
लङ्काभयङ्करः सप्तमन्त्रिपुत्रविनाशनः ।  
दुर्धर्षप्राणहर्ता च यूपाक्षवधकारकः ॥ १२॥  
  
विरूपाक्षान्तकारी च भासकर्णशिरोहरः ।  
प्रभासप्राणहर्ता च तृतीयांशविनाशनः ॥ १३॥  
  
अक्षराक्षससंहारी तृणीकृतदशाननः ।  
स्वपुच्छगाग्निनिर्दग्धलङ्कापुरवरोऽव्ययः ॥ १४॥  
  
आनन्दवारिधिर्धन्यो मेघगम्भीरनिःस्वनः ।  
कपिप्रवीरसम्पूज्यो मधुभक्षणतत्परः ॥ १५॥  
  
रामबाहुसमाश्लिष्टो भविष्यच्चतुराननः ।  
सत्यलोकेश्वरः प्राणो विभीषणवरप्रदः ॥ १६॥  
  
धूम्राक्षप्राणहर्ता च कपिसैन्यविवर्धनः ।  
त्रिशीर्षान्तकरो मत्तनाशनोऽकम्पनान्तकः ॥  
  
देवान्तकान्तकः शूरो युद्धोन्मत्तविनाशकः ।  
निकुम्भान्तकरः शत्रुसूदनः सुरवीक्षितः ॥ १८॥  
  
दशास्यगर्वहर्ता च लक्ष्मणप्राणदायकः ।  
कुम्भकर्णजयी शक्रशत्रुगर्वापहारकः ॥ १९॥  
  
सञ्जीवनाचलानेता मृगवानरजीवनः ।  
जाम्बवत्प्रियकृद्वीरः सुग्रीवाङ्गदसेवितः ॥ २०॥  
  
भरतप्रियसल्लापः सीताहारविराजितः ।  
रामेष्टः फल्गुनसखः शरण्यत्राणतत्परः ॥ २१॥  
  
उत्पत्तिस्थितिसंहारकर्ता किम्पुरुषालयः ।  
वेदवेदाङ्गतत्त्वज्ञो भवरोगस्य भेषजम् ॥ २२॥  
  
इत्थं हनुमतः पुण्यं शतमष्टोत्तरं पठन् ।  
विद्यार्थी लभते विद्यां धनार्थी लभते धनम् ॥ २३॥  
  
कन्यार्थी लभते कन्यां सुतार्थी लभते सुतम् ।  
कीर्त्यर्थी लभते कीर्तिं मोक्षार्थी मोक्षमाप्नुयात् ॥ २४॥  
  
रोगार्तो मुच्यते रोगाद्बद्धो मुच्येत बन्धनात् ।  
इदमायुष्करं धन्यं सर्वोपद्रवनाशनम् ॥ २५॥  
  
सर्वशत्रुक्षयकरं सर्वपापप्रणाशनम् ।  
समस्तयज्ञफलदं सर्वतीर्थफलप्रदम् ॥ २६॥  
  
समस्तवेदफलदं सर्वदानफलप्रदम् ।  
पठनीयं महत्पुण्यं सर्वसम्पत्समृद्धिदम् ॥ २७॥  
  
एवमष्टोत्तरशतं नामनं हनूमतो यतिः ।  
रघुप्रवीराभिधानः कृतवान् वाञ्छितार्थदम् ॥ २८॥  
  
  
  
  
  
From Hanumatstutimanjari, Mahaperiaval Publication  
Proofread by PSA Easwaran psaeaswaran at gmail  
  
