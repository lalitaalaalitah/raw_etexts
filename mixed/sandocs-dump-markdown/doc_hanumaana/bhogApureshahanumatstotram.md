---
Category: hanumaana, hanuman
Description/comments: From Hanumatstutimanjari, Mahaperiaval Publication
File name: bhogApureshahanumatstotram.itx
Language: Sanskrit
Latest update: December 8, 2016
Location: doc_hanumaana
Proofread by: PSA Easwaran psaeaswaran at gmail
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: hanumaana
Text title: bhogApureshahanumatstotram
Transliterated by: Processed by Shree Devi Kumar
engtitle: bhogApureshahanumatstotram
itxtitle: bhogApureshahanumatstotram
title: भोगापुरेशहनुमत्स्तोत्रम्

---
  
 श्रीभोगापुरेशहनुमत्स्तोत्रम्   
  
प्रणमतु मम मूर्धा भारती प्राणभार्या-  
भ्रगभुजगपभर्गेन्द्रादिदेवर्षिवन्द्यम् ।  
सकलसुरपतेऽङ्घ्रीन्दीवरद्वन्द्वमुग्रो-  
ग्रतररिपुकुलघ्नं नाथ भोगापुरेशम् ॥ १॥  
  
यत इतरमृते त्वां मामनुग्राहकं द्राग्  
सुपवनपविजाने नैव जाने न जाने ।  
विधिकरनिकरेतश्चाधमं मां प्रपन्नं  
ह्यव किल कृपया त्वां नौमि भोगापुरेशम् ॥ २॥  
  
वरसदनुजिघृक्षात्तेन तेऽनल्पशक्ते  
कपिवरवपुषाऽऽविर्भूय भोगापुरे भोः ।  
विषयविषविशिष्टाशेषदोषान्तकं त्वां  
निखिलनिजजनानां नौमि भोगापुरेशम् ॥ ३॥  
  
असदसुमदतिव्यामोहनार्थं त्विहादा-  
वनिमिषमधुकेस्वीकर्तुमासप्तघस्रम् ।  
उपयम महसुप्राग्वर्चलादोर्ग्रहं त्वां  
निजजनकृतसेवां नौमि भोगापुरेशम् ॥ ४॥  
  
स्वजनगणगते कौण्डिन्यगोत्रेऽथ कृष्णे  
सति तव वरसेवां कर्तरीहाभ्यकार्षीत् ।  
स्वजनवरदरूपं व्यक्तमञ्जोन्नतं त्वां  
सदयहृदयभक्त्या नौमि भोगापुरेशम् ॥ ५॥  
  
निजजयविजयौ यो जन्मात्मजत्विज-  
निजयदपज्जाम्युज्जनिं द्वन्द्वभाजम् ।  
विविधवृजिनसङ्गान्मां समभ्युद्धरन्तं  
कजजनुरनुजं त्वां नौमि भोगापुरेशम् ॥ ६॥  
  
खलकदन कदाचिन्मूर्तिभेदेऽपि तत्रा-  
धिकतरनिजतेजो दर्शयन् शङ्कितान् स्वम् ।  
अनुदिनमनुकम्पा मय्यलं नाथ तेऽस्तु  
स्वविधिकरजजे त्वां नौमि भोगापुरेशम् ॥ ७॥  
  
कपिकुलतिलकेशाशोत्तमं स्वाशु भग्नं  
तव पदयुगलं मे सेवितुं प्रादित त्वम् ।  
पदकमलनिषेवा नाथ ते मां हि नेष्य-  
त्युचितगतिमलं त्वां नौमि भोगापुरेशम् ॥ ८॥  
  
नुतिगतपदमुक्तामालयेत्यष्टपद्य-  
प्रवरतमगुणिन्या मालिनी कृष्णजन्या ।  
सुफलमिह हनूमन्मूर्तिरेषाप्यमुत्र  
स्तुतिमथ पठते तामञ्जसा ते प्रदद्यात् ॥ ९॥  
  
वाग्विट्विञ्चसहस्रकेन्द्रमुनिमुख्यादिप्रणीतार्हण  
प्राण त्वं कृपया त्वदङ्घ्रिनिरतं नः पोषकं चान्वहम् ।  
त्वद्भक्तस्वभिमन्त्रिताक्षतशिखं तत्कामितं पूरयन्  
श्रीमद्वेङ्कटराजमाश्वव चिरं भोगेश तुभ्यं नमः ॥ १०॥  
  
इति श्रीभोगापुरेशहनुमत्स्तोत्रं सम्पूर्णम् ।  
  
From Hanumatstutimanjari, Mahaperiaval Publication  
Proofread by PSA Easwaran psaeaswaran at gmail  
  
