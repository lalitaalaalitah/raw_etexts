---
Category: aShTottarashatanAma, hanumaana, hanuman
File name: hanumadaShTottarashatanAmastotram6.itx
Language: Sanskrit
Latest update: July 8, 2016
Location: doc_hanumaana
Proofread by: Gopal Upadhyay,  Mahesh M. Jani, PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Source: ParAsharasamhita Hanumachcharitra Vol 2 pages 10-12
Subject: philosophy/hinduism/religion
Sublocation: hanumaana
Text title: hanumadaShTottarashatanAmastotram 6
Transliterated by: Gopal Upadhyay gopal.j.upadhyay at gmail.com
engtitle: hanumadaShTottarashatanAmastotram 6
itxtitle: hanumadaShTottarashatanAmastotram 6
title: हनुमदष्टोत्तरशतनामस्तोत्रम् ६

---
  
 श्रीहनुमदष्टोत्तरशतनामस्तोत्रम् ६   
॥ श्रीगणेशाय नमः ॥  
  
॥ श्रीसीतारामचन्द्राभ्यां नमः ॥  
  
श्रीपराशर उवाच -  
शृणु मैत्रेय! मन्त्रज्ञ अष्टोत्तरशतसञ्ज्ञिकः ।  
नाम्नां हनूमतश्चैव स्तोत्राणां शोकनाशनम् ॥  
  
पूर्वं शिवेन पार्वत्याः कथितं पापनाशनम् ।  
गोप्याद्गोपतरं चैव सर्वेप्सितफलप्रदम् ॥  
  
विनियोगः -  
ॐ अस्य श्रीहनुमदष्टोत्तरशतनामस्तोत्रमन्त्रस्य सदाशिव ऋषिः ।  
अनुष्टुप् छन्दः । श्रीहनुमान् देवता । ह्रां बीजम् ।  
ह्रीं शक्तिः । ह्रूं  कीलकम् ।  
श्रीहनुमद्देवता प्रसादसिद्ध्यर्थे जपे विनियोगः ।  
ध्यानम् -  
ध्यायेद्बालदिवाकरद्युतिनिभं देवारिदर्पापहम्  
देवेन्द्रप्रमुखैः प्रशस्तयशसं देदीप्यमानं ऋचा ।  
सुग्रीवादिसमस्तवानरयुतं सुव्यक्ततत्त्वप्रियं  
संरक्तारुणलोचनं पवनजं पीताम्बरालङ्कृतम् ॥  
  
॥ इति ध्यानम् ॥  
  
हनुमान् स्थिरकीर्तिश्च तृणीकृतजगत्त्रयः ।  
सुरपूज्यस्सुरश्रेष्ठो सर्वाधीशस्सुखप्रदः ॥  
  
ज्ञानप्रदो ज्ञानगम्यो विज्ञानी विश्ववन्दितः ।  
वज्रदेहो रुद्रमूर्ती दग्धलङ्का वरप्रदः ॥  
  
इन्द्रजिद्भयकर्ता च रावणस्य भयङ्करः ।  
कुम्भकर्णस्य भयदो रमादासः कपीश्वरः ॥  
  
लक्ष्मणानन्दकरो देवः कपिसैन्यस्य रक्षकः ।  
सुग्रीवसचिवो मन्त्री पर्वतोत्पाटनो प्रभुः ॥  
  
आजन्मब्रह्मचारी च गम्भीरध्वनिभीतिदः ।  
सर्वेशो ज्वरहारी च ग्रहकूटविनाशकः ॥  
  
ढाकिनीध्वंसकस्सर्वभूतप्रेतविदारणः ।  
विषहर्ता च विभवो नित्यस्सर्वजगत्प्रभुः ॥  
  
भगवान् कुण्डली दण्डी  स्वर्णयज्ञोपवीतधृत्  ।  
अग्निगर्भः स्वर्णकान्तिः द्विभुजस्तु कृताञ्जलिः ॥  
  
ब्रह्मास्त्रवारणश्शान्तो - ब्रह्मण्यो ब्रह्मरूपधृत् ।  
शत्रुहन्ता कार्यदक्षो ललाटाक्षोऽपरेश्वरः ॥  
  
लङ्कोद्दीपो महाकायः रणशूरोऽमितप्रभः ।  
वायुवेगी मनोवेगी गरुडस्य समोजसे ॥  
  
महात्मा विष्णुभक्तश्च भक्ताभीष्टफलप्रदः ।  
सञ्जीविनीसमाहर्ता सच्चिदानन्दविग्रहः ॥  
  
त्रिमूर्ती पुण्डरीकाक्षो विश्वजिद्विश्वभावनः ।  
विश्वहर्ता विश्वकर्ता भवदुःखैकभेषजः ॥  
  
वह्नितेजो महाशान्तो चन्द्रस्य सदृशो भवः ।  
सेतुकर्ता कार्यदक्षो भक्तपोषणतत्परः ॥  
  
महायोगी महाधैर्यो  महाबलपराक्रमः ।  
अक्षहन्ता राक्षसघ्नो धूम्राक्षवधकृन्मुने ॥  
  
ग्रस्तसूर्यो शास्त्रवेत्ता वायुपुत्रः प्रतापवान् ।  
तपस्वी धर्मनिरतो कालनेमिवधोद्यमः ॥  
  
छायाहर्ता दिव्यदेहो पावनः पुण्यकृत्शिवः  ।  
लङ्काभयप्रदो धीरो मुक्ताहारविभूषितः ॥  
  
मुक्तिदो भुक्तिदश्चैव  शक्तिद शङ्करस्तथा ।  
हरिर्निरञ्जनो नित्यो  सर्वपुण्यफलप्रदः ॥  
  
इतीदं श्रीहरेः पुण्यनामाष्टोत्तरशतम् ।  
पठनाच्श्रवणान्मर्त्यः जीवन्मुक्तो भवेद्धृवम् ॥  
  
॥ इति श्रीपराशरसंहितायान्तर्गते श्रीपराशरमैत्रेयसंवादे  
हनुमदष्टोत्तरशतनामस्तोत्रं सम्पूर्णम् ॥  
  
  
Encoded by Gopal Upadhyay gopal.j.upadhyay at gmail.com  
Proofread by Gopal Upadhyay, Mahesh M. Jani, Psa Easwaran psaeaswaran at gmail.com  
  
