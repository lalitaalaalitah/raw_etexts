---
Category: hanumaana, stotra, hanuman
Description-comments: From Hanumatstutimanjari, Mahaperiaval Publication
File name: hanumatstava.itx
Language: Sanskrit
Latest update: September 19, 2014
Location: doc_hanumaana
Proofread by: PSA Easwaran psaeaswaran at gmail
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: hanumaana
Text title: hanumatstava
Texttype: stotra
Transliterated by: Processed by Sowmya Ramkumar
engtitle: hanumatstavaH
itxtitle: hanumatstavaH
title: हनुमत्स्तवः

---
  
 श्रीहनुमत्स्तवः   
  
कन्दर्पकोटिलावण्यं सर्वविद्याविशारदम् ।  
उद्यदादित्यसङ्काशमुदारभुजविक्रमम् ॥ १॥  
  
श्रीरामहृदयानन्दं भक्तकल्पमहीरुहम् ।  
अभयं वरदं दोर्भ्यां कलये मारुतात्मजम् ॥ २॥  
  
वामहस्तं महाकृत्स्नं दशास्यशिरखण्डनम् ।  
उद्यद्दक्षिणदोर्दण्डं हनूमन्तं विचिन्तयेत् ॥ ३॥  
  
बालार्कायुततेजसं त्रिभुवनप्रक्षोभकं सुन्दरं  
सुग्रीवाद्यखिलप्लवङ्गनिकरैराराधितं साञ्जलिम् ।  
नादेनैव समस्तराक्षसगणान् सन्त्रासयन्तं प्रभुं  
श्रीमद्रामपदाम्बुजस्मृतिरतं ध्यायामि वातात्मजम् ॥ ४॥  
  
आमिषीकृतमार्ताण्डं गोष्पदीकृतसागरम् ।  
तृणीकृतदशग्रीवमाञ्जनेयं नमाम्यहम् ॥ ५॥  
  
चित्ते मे पूर्णबोधोऽस्तु वाचि मे भातु भारती ।  
क्रियासुर्गुरवः सर्वे दयां मयि दयालवः ॥ ६॥  
  
  
From Hanumatstutimanjari, Mahaperiaval Publication  
Proofread by PSA Easwaran psaeaswaran at gmail  
  
