---
Category: hanumaana, hanuman
Description/comments: From Hanumatstutimanjari, Mahaperiaval Publication
File name: hanumadgItam.itx
Language: Sanskrit
Latest update: December 8, 2016
Location: doc_hanumaana
Proofread by: PSA Easwaran psaeaswaran at gmail
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: hanumaana
Text title: hanumadgItam
Transliterated by: Processed by Shree Devi Kumar
engtitle: hanumadgItam
itxtitle: hanumadgItam
title: हनुमद्गीतम्

---
  
 श्रीहनुमद्गीतम्   
  
विनुतदैवते विश्वसद्गुरो हनुमदाख्य भो हन्त ते नमः ।  
मनुजतां गते प्रेमतः सदा जनुरलङ्कलं जायतां ध्रुवम् ॥ १॥  
  
विमलगौतमीवारिमज्जनैः सुमतिभिः सदा सेवितं भजे ।  
विमलचेतसा वायुनन्दनं कमललोचनं कामितार्थदम् ॥ २॥  
  
रघुपतिप्रियं राक्षसाप्रियं त्वघविदारकं स्वाङ्घ्रिसेविनाम् ।  
जगदधीश्वरं जानकीहितं नगवराहरं नौमि सादरम् ॥ ३॥  
  
वटतरोरधोऽवस्थितं हरिं कटकपूर्वकाकल्पभूषणम् ।  
शठकुठारकं शङ्करं सतां भटतमं हरिं भावयाम्यहम् ॥ ४॥  
  
कविवरेण सत्कृष्टनामिना सुतपसाञ्जना स्थापितं किल ।  
क्षितिसुधाशिनां क्षेमदं सदा गतिसुतं स्तुवे गेयचर्यकम् ॥ ५॥  
  
वनधिलङ्घनावाप्तसद्यशाः कनकदीधिते कामिते दिशाम् ।  
सुनयने सुरेशार्चकादृशे हनुमदाख्य मे हे मरुत्सुत ॥ ६॥  
  
कपिगणाधिपं कल्पपादपं स्वपदसेविनां सन्ततं सताम् ।  
विपणिभूतपैर्वन्दितं सुराधिपतिभिर्भजे धीकृतेऽनिलम् ॥ ७॥  
  
भीम मध्व मे भो त्वदागमे रमणमञ्जसा रामतुष्टिदम् ।  
श्रमनिवारकं शान्तिदायकं त्वमनुसेवितुस्त्वां दिशेरज ॥ ८॥  
  
सोन्नमित्यभिधोपेतग्रामसंस्थहनूमतः ।  
इमां साङ्कर्षिणीं गीतां पठन् कामितमाप्नुयात् ॥ ९॥  
  
  
From Hanumatstutimanjari, Mahaperiaval Publication  
Proofread by PSA Easwaran psaeaswaran at gmail  
  
