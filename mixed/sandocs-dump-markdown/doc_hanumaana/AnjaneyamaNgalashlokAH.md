---
Category: hanumaana, hanuman, mangala
File name: AnjaneyamangalashlokAH.itx
Language: Sanskrit
Latest update: September 30, 2016
Location: doc_hanumaana
Proofread by: Gopal Upadhyay, PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Source: ParAsharasamhita Hanumachcharitra Vol 1 page 282
Subject: philosophy/hinduism/religion
Sublocation: hanumaana
Text title: AnjaneyamangalashlokAH
Transliterated by: Gopal Upadhyay gopal.j.upadhyay at gmail.com
engtitle: Anjaneya Mangala Shloka
itxtitle: AnjaneyamaNgalashlokAH
title: आञ्जनेयमण्गलश्लोकाः

---
  
 आञ्जनेय मङ्गलश्लोकाः   
वैशाखे मासि कृष्णाया दशम्यां मन्दवासरे ।   
पूर्वाभाद्रप्रभूताय मङ्गलं श्रीहनूमते ॥   
करुणारसपूर्णाय फलापूपप्रियाय च ।   
नानामाणिक्यहाराय मङ्गलं श्रीहनूमते ॥   
सुवर्चलाकलत्राय चतुर्भुजधराय च ।   
उष्ट्रारूढाय वीराय मङ्गलं श्रीहनूमते ॥   
दिव्यमङ्गलदेहाय पीताम्बरधराय च ।   
तप्तकाञ्चनवर्णाय मङ्गलं श्रीहनूमते ॥   
भक्तरक्षणशीलाय जानकीशोकहारिणे ।   
ज्वलत्पावकनेत्राय मङ्गलं श्रीहनूमते ॥   
पम्पातीरविहाराय सौमित्रिप्राणदायिने ।   
सृष्टिकारणभूताय मङ्गलं श्रीहनूमते ॥   
रम्भावनविहाराय गन्धमादनवासिने ।   
सर्वलोकैकनाथाय मङ्गलं श्रीहनूमते ॥   
पञ्चाननाय भीमाय कालनेमिहराय च ।   
कौण्डिन्यगोत्रजाताय मङ्गलं श्रीहनूमते ॥   
इति स्तुत्वा हनूमन्तं नीलमेघो गतव्यथः ।  
प्रदक्षिणनमस्कारान् पञ्चवारं चकार सः ॥   
  
इति मङ्गलश्लोकाः ।  
  
Encoded by Gopal Upadhyay gopal.j.upadhyay at gmail.com  
Proofread by Gopal Upadhyay, PSA Easwaran psaeaswaran at gmail.com  
  
