---
Acknowledge-Permission: Mahaperiyaval Trust
Category: aShTottarashatanAma, hanumaana, hanuman
Description-comments: From Hanumatstutimanjari, Mahaperiaval Publication
File name: hanumadaShTottarashatanAmastotram2.itx
Language: Sanskrit
Latest update: April 24, 2016
Location: doc_hanumaana
Proofread by: PSA Easwaran psaeaswaran at gmail
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: hanumaana
Text title: hanumadaShTottarashatanAmastotram 2
Transliterated by: Shri Devi Kumar, refined by PSA Easwaran
engtitle: hanumadaShTottarashatanAmastotram 2
itxtitle: hanumadaShTottarashatanAmastotram 2
title: हनुमदष्टोत्तरशतनामस्तोत्रम् २

---
  
 श्रीहनुमदष्टोत्तरशतनामस्तोत्रम् २   
(पाञ्चरात्रागमतः)  
  
रामदासाग्रणीः श्रीमान् हनूमान् पवनात्मजः ।  
आञ्जनेयः कपिश्रेष्ठः केसरीप्रियनन्दनः ॥ १॥  
  
आरोपितांसयुगलरामरामानुजः सुधीः ।  
सुग्रीवसचिवो वालिजितसुग्रीवमाल्यदः ॥ २॥  
  
रामोपकारविस्मर्तृसुग्रीवसुमतिप्रदः ।  
सुग्रीवसत्पक्षपाती रामकार्यसुसाधकः ॥ ३॥  
  
मैनाकाश्लेषकृन्नागजननीजीवनप्रदः ।  
सर्वदेवस्तुतः सर्वदेवानन्दविवर्धनः ॥ ४॥  
  
छायान्त्रमालाधारी च छायाग्रहविभेदकः ।  
सुमेरुसुमहाकायो गोष्पदीकृतवारिधिः ॥  
  
बिडालसदृशाकारस्तप्तताम्रसमाननः ।  
लङ्कानिभञ्जनः सीताराममुद्राङ्गुलीयदः ॥ ६॥  
  
रामचेष्टानुसारेण चेष्टाकृद्विश्वमङ्गलः ।  
श्रीरामहृदयाभिज्ञो निःशेषसुरपूजितः ॥ ७॥  
  
अशोकवनसञ्च्छेत्ता शिंशुपावृक्षरक्षकः ।  
सर्वरक्षोविनाशार्थं कृतकोलाहलध्वनिः ॥ ८॥  
  
तलप्रहारतः क्षुण्णबहुकोटिनिशाचरः ।  
पुच्छघातविनिष्पिष्टबहुकोटिनराशनः ॥ ९॥  
  
जम्बुमाल्यन्तकः सर्वलोकान्तरसुतः कपिः ।  
स्वदेहप्राप्तपिष्टाङ्गदुर्धर्षाभिधराक्षसः ॥ १०॥  
  
तलचूर्णितयूपाक्षो विरूपाक्षनिबर्हणः ।  
सुरान्तरात्मनः पुत्रो भासकर्णविनाशकः ॥ ११॥  
  
अद्रिशृङ्गविनिष्पिष्टप्रघसाभिधराक्षसः ।  
दशास्यमन्त्रिपुत्रघ्नः पोथिताक्षकुमारकः ॥ १२॥  
  
सुवञ्चितेन्द्रजिन्मुक्तनानाशस्त्रास्त्रवृष्टिकः ।  
इन्द्रशत्रुविनिर्मुक्तशस्त्राचाल्यसुविग्रहः ॥ १३॥  
  
सुखेच्छयेन्द्रजिन्मुक्तब्रह्मास्त्रवशगः कृती ।  
तृणीकृतेन्द्रजित्पूर्वमहाराक्षसयूथपः ॥ १४॥  
  
रामविक्रमसत्सिन्धुस्तोत्रकोपितरावणः ।  
स्वपुच्छवह्निनिर्दग्धलङ्कालङ्कापुरेश्वरः ॥ १५॥  
  
वह्न्यनिर्दग्धाच्छपुच्छः पुनर्लङ्घितवारिधिः ।  
जलदैवतसूनुश्च सर्ववानरपूजितः ॥ १६॥  
  
सन्तुष्टःकपिभिः सार्धं सुग्रीवमधुभक्षकः ।  
रामपादार्पितश्रीमच्चूडामणिरनाकुलः ॥ १७॥  
  
भक्त्याकृतानेकरामप्रणामो वायुनन्दनः ।  
रामालिङ्गनतुष्टाङ्गो रामप्राणप्रियः शुचिः ॥ १८॥  
  
रामपादैकनिरतविभीषणपरिग्रहः ।  
विभीषणश्रियः कर्ता रामलालितनीतिमान् ॥ १९॥  
  
विद्रावितेन्द्रशत्रुश्च लक्ष्मणैकयशःप्रदः ।  
शिलाप्रहारनिष्पिष्टधूम्राक्षरथसारथिः ॥ २०॥  
  
गिरिशृङ्गविनिष्पिष्टधूम्राक्षो बलवारिधिः ।  
अकम्पनप्राणहर्ता पूर्णविज्ञानचिद्घनः ॥ २१॥  
  
रणाध्वरे कण्ठरोधमारितैकनिकुम्भकः ।  
नरान्तकरथच्छेत्ता देवान्तकविनाशकः ॥ २२॥  
  
मत्ताख्यराक्षसच्छेत्ता युद्धोन्मत्तनिकृन्तनः ।  
त्रिशिरोधनुषश्छेत्ता त्रिशिरःखड्गभञ्जनः ॥ २३॥  
  
त्रिशिरोरथसंहारी त्रिशिरस्त्रिशिरोहरः ।  
रावणोरसि निष्पिष्टमुष्टिर्दैत्यभयङ्करः ॥ २४॥  
  
वज्रकल्पमहामुष्टिघातचूर्णितरावणः ।  
अशेषभुवनाधारो लक्ष्मणोद्धरणक्षमः ॥ २५॥  
  
सुग्रीवप्राणरक्षार्थं मक्षिकोपमविग्रहः ।  
कुम्भकर्णत्रिशूलैकसञ्छेत्ता विष्णुभक्तिमान् ॥ २६॥  
  
नागास्त्रास्पृष्टसद्देहः कुम्भकर्णविमोहकः ।  
शस्त्रास्त्रास्पृष्टसद्देहः सुज्ञानी रामसम्मतः ॥ २७॥  
  
अशेषकपिरक्षार्थमानीतौषधिपर्वतः ।  
स्वशक्त्या लक्ष्मणोद्धर्ता लक्ष्मणोज्जीवनप्रदः ॥ २८॥  
  
लक्ष्मणप्राणरक्षार्थमानीतौषधिपर्वतः ।  
तपःकृशाङ्गभरते रामागमनशंसकः ॥ २९॥  
  
रामस्तुतस्वमहिमा सदा सन्दृष्टराघवः ।  
रामच्छत्रधरो देवो वेदान्तपरिनिष्ठितः ॥ ३०॥  
  
मूलरामायणसुधासमुद्रस्नानतत्परः ।  
बदरीषण्डमध्यस्थनारायणनिषेवकः ॥ ३१॥  
  
इत्येतच्छ्रीहनूमतो नामनमष्टोत्तरं शतम् ।  
पठतां शृण्वतां चैव नित्यमभ्यसतां सताम् ॥ ३२॥  
  
अनन्तपुण्यफलदं महापातकनाशनम् ।  
महारोगप्रशमनं महादुःखविनाशनम् ॥ ३३॥  
  
दुस्तरापत्प्रशमनं तापत्रयविनाशनम् ।  
रामक्रोधादिशमनं बाह्यशत्रुविनाशनम् ॥ ३४॥  
  
अनाद्यज्ञानशमनं संसारभयनाशनम् ।  
महाबन्धहरं सम्यक् कर्मबन्धनिकृन्तनम् ॥ ३५॥  
  
वादे विजयदं नित्यं रणे शत्रुविनाशनम् ।  
धनधान्यप्रदं सम्यक् पुत्रपौत्रप्रवर्धनम् ॥ ३६॥  
  
किमत्र बहुनोक्तेन मोक्षैकफलदं सताम् ।  
पूर्णानुग्रहतो विष्णोर्यो वायुर्मोक्षदः सताम् ॥  
  
तस्य स्तोत्रस्य माहात्म्यं कोऽपि वर्णयितुं क्षमः ।  
श्रुतिस्मृतिपुराणानि भारताद्युक्तयस्तथा ॥ ३८॥  
  
अस्मिन्नर्थे प्रमाणानि सत्यं सत्यं वदाम्यहम् ।  
सत्यं सत्यं पुनः सत्यं नात्र कार्या विचारणा ॥ ३९॥  
  
(पाञ्चरात्रागमतः)  
  
  
  
  
  
From Hanumatstutimanjari, Mahaperiaval Publication  
Proofread by PSA Easwaran psaeaswaran at gmail  
  
