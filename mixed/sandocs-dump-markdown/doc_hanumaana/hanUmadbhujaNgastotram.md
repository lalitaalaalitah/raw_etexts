---
Category: hanumaana, bhujanga
File name: hanUmadbhujangastotram.itx
Indexextra: (Scan)
Language: Sanskrit
Latest update: January 18, 2020
Location: doc_hanumaana
Proofread by: PSA Easwaran
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: hanumaana
Text title: Hanumad Bhujanga Stotram
Transliterated by: PSA Easwaran
engtitle: hanUmadbhujangastotram
itxtitle: hanUmadbhujaNgastotram
title: हनूमद्भुजण्गस्तोत्रम्

---
  
 हनूमद्भुजङ्गस्तोत्रम्   
उदरान्तरङ्गं सदारामभक्तं  
     समुद्दण्डवृत्तिं द्विषद्दण्डलोलम् ।  
अमोघानुभावं तमोघातदक्षं  
     तनूकृत्प्रतापं हनूमन्तमीडे ॥ १॥  
  
करोद्भासिटङ्कं किरीटिध्वजाङ्कं  
     हृताशेषपङ्कं रणेनिर्विशङ्कम् ।  
त्रिलोकीमृगाङ्कं क्षणाद्भस्मलङ्कं  
     भजे निष्कलङ्कं हनूमन्तमिडे ॥ २॥  
  
प्रसन्नानुरागं प्रभाकाञ्चनाङ्गं  
     जगत्क्षेमशौर्यं तुषारादिदैत्यम् ।  
तृणीभूतहेतिं रणोद्यद्विभूतिं  
     भजे वायुपुत्रं हनूमन्तमीडे ॥ ३॥  
  
रणे भीषणे मेघनादे सनाथे  
     सरोषं समारोप्य सौमित्रिमान्ये ।  
घनानां घनानां सुराणाञ्चमार्गे  
     नटन्तं चलन्तं हनूमन्तमीडे ॥ ४॥  
  
समुद्रान्तरङ्गाङ्खसान्द्रां विनिद्रां  
     विलङ्घ्यादितेयैः स्तुतो मर्त्यसङ्घैः ।  
निरातङ्कमानी च लङ्कां विशङ्को  
     भवानेव सीतारिहा पापहारी ॥ ५॥  
  
नमस्ते महासत्त्ववाहाय तुभ्यं  
     नमस्ते महावज्रदेहाय तुभ्यम् ।  
नमस्ते कृता रामकार्याय तुभ्यं  
     नमस्ते कृतब्रह्मचर्याय तुभ्यम् ॥ ६॥  
  
हनूमद्भुजङ्गप्रयातं प्रभाते  
     प्रदोषे दिवा चार्धरात्रे च मर्त्यः ।  
पठन् देशिकोऽपीह मुक्तान्तराय-  
     स्सदा सर्वदा रामभक्तिं प्रयाति ॥ ७॥  
  
इति हनूमत्भुजङ्गस्तोत्रं सम्पूर्णम् ।   
  
Encoded and proofread by PSA Easwaran  
  
