---
Category: aShTaka, hanumaana, hanuman, mangala
File name: AnjaneyamangalAShTakam.itx
Language: Sanskrit
Latest update: July 4, 2016
Location: doc_hanumaana
Proofread by: Gopal Upadhyay, PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Source: Parasharasamhita Hanumchcharitam Vol 2 p. 116
Subject: philosophy/hinduism/religion
Sublocation: hanumaana
Text title: AnjaneyamangalAShTakam
Transliterated by: Gopal Upadhyay gopal.j.upadhyay at gmail.com
engtitle: AnjaneyamangalAShTakam
itxtitle: AnjaneyamaNgalAShTakam
title: आञ्जनेयमण्गलाष्टकम्

---
  
 श्री आञ्जनेयमङ्गलाष्टकम्   
  
कपिश्रेष्ठाय शूराय सुग्रीवप्रियमन्त्रिणे ।  
जानकीशोकनाशाय आञ्जनेयाय मङ्गलम् ॥ १॥  
  
मनोवेगाय उग्राय कालनेमिविदारिणे ।  
लक्ष्मणप्राणदात्रे च आञ्जनेयाय मङ्गलम् ॥ २॥  
  
महाबलाय शान्ताय दुर्दण्डीबन्धमोचन ।  
मैरावणविनाशाय आञ्जनेयाय मङ्गलम् ॥ ३॥  
  
पर्वतायुधहस्ताय राक्षःकुलविनाशिने ।  
श्रीरामपादभक्ताय आञ्जनेयाय मङ्गलम् ॥ ४॥  
  
विरक्ताय सुशीलाय रुद्रमूर्तिस्वरूपिणे ।  
ऋषिभिस्सेवितायास्तु आञ्जनेयाय मङ्गलम् ॥ ५॥  
  
दीर्घबालाय कालाय लङ्कापुरविदारिणे ।  
लङ्कीणीदर्पनाशाय आञ्जनेयाय मङ्गलम् ॥ ६॥  
  
नमस्तेऽस्तु ब्रह्मचारिन् नमस्ते वायुनन्दन । नमस्ते ब्रह्मचर्याय  
नमस्ते गानलोलाय आञ्जनेयाय मङ्गलम् ॥ ७॥  
  
प्रभवाय सुरेशाय शुभदाय शुभात्मने ।  
वायुपुत्राय धीराय आञ्जनेयाय मङ्गलम् ॥ ८॥  
  
आञ्जनेयाष्टकमिदं यः पठेत्सततं नरः ।  
सिद्ध्यन्ति सर्वकार्याणि सर्वशत्रुविनाशनम् ॥ ९॥  
  
इति श्रीआञ्जनेयमङ्गलाष्टकम् सम्पूर्णम् ।  
  
Encoded by Gopal Upadhayay gopal.j.upadhyay gmail.com  
Proofread by Gopal, PSA Easwaran psaeaswaran at gmail.com  
  
