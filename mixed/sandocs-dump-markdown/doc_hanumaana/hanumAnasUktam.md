---
Category: sUkta, hanumaana, hanuman
File name: hanumAnsUkta.itx
Language: Sanskrit
Latest update: September 30, 2016
Location: doc_hanumaana
Proofread by: Gopal Upadhyay, PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Source: ParAsharasamhita Hanumachcharitra Vol 1 pages 235-236
Subject: philosophy/hinduism/religion
Sublocation: hanumaana
Text title: HanumAna Suktam
Transliterated by: Gopal Upadhyay gopal.j.upadhyay at gmail.com
engtitle: HanumAna Suktam
itxtitle: hanumAnasUktam
title: हनुमानसूक्तम्

---
  
 श्रीहनुमत्सूक्तम्   
श्रीमन्तो सर्वलक्षणसम्पन्नो जयप्रदः  
सर्वाभरणभूषित उदारो महोन्नतोष्ट्रारूढः  
केसरीप्रियनन्न्दनो वायुतनूजो यथेच्छं पम्पातीरविहारी  
गन्धमादनसञ्चारी हेमप्राकाराञ्चितकनककदलीवनान्तरनिवासी  
परमात्मा वनेचरशापविमोचनो  
हेमकनकवर्णो नानारत्नखचिताममूल्यां मेखलां च स्वर्णोपवीतं  
कौशेयवस्त्रं च बिभ्राणः सनातनो परमपुरषो  
महाबलो अप्रमेयप्रतापशाली रजितवर्णः  
शुद्धस्पटिकसङ्काशः पञ्चवदनः  
पञ्चदशनेत्रस्सकलदिव्यास्त्रधारी  
श्रीसुवर्चलारमणो महेन्द्राद्यष्टदिक्पालक-  
त्रयस्त्रिंशद्गीर्वाणमुनिगणगन्धर्वयक्षकिन्नरपन्नगासुरपूजित  
पादपद्मयुगलः नानावर्णः कामरूपः  
कामचारी योगिध्येयः श्रीहनुमान्  
आञ्जनेयः विराट्रूपी विश्वात्मा विश्वरूपः  
पवननन्दनः पार्वतीपुत्रः  
ईश्वरतनूजः सकलमनोरथान्नो ददातु।  
  
इदं श्रीहनुमत्सूक्तं यो धीमानेकवारं पठेद्यदि  
सर्वेभ्यः पापेभ्यो विमुक्तो भूयात् ।  
  
  
Encoded by Gopal Upadhyay gopal.j.upadhyay at gmail.com  
Proofread by Gopal Upadhyay, PSA Easwaran psaeaswaran at gmail.com  
  
