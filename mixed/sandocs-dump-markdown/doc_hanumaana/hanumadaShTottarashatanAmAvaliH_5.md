---
Acknowledge-Permission: Mahaperiyaval Trust
Category: aShTottarashatanAmAvalI, hanumaana, hanuman
Description-comments: From Hanumatstutimanjari, Mahaperiaval Publication
File name: hanumadaShTottarashatanAmAvaliH5.itx
Language: Sanskrit
Latest update: April 24, 2016
Location: doc_hanumaana
Proofread by: PSA Easwaran psaeaswaran at gmail
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: hanumaana
Text title: hanumadaShTottarashatanAmAvaliH 5
Transliterated by: Shri Devi Kumar, refined by PSA Easwaran
engtitle: hanumadaShTottarashatanAmAvaliH 5
itxtitle: hanumadaShTottarashatanAmAvaliH 5
title: हनुमदष्टोत्तरशतनामावलिः ५

---
  
 हनुमदष्टोत्तरशतनामावलिः ५   
(रामनामाङ्किता)  
  
ॐ रामदूताय नमः । रामभृत्याय । रामचित्तापहारकाय ।  
रामनामजपासक्ताय । रामकीर्तिप्रचारकाय । रामालिङ्गनसौख्यज्ञाय ।  
रामविक्रमहर्षिताय । रामबाणप्रभावज्ञाय । रामसेवाधुरन्धराय ।  
रामहृत्पद्ममार्ताण्डाय । रामसङ्कल्पपूरकाय । रामामोदितवाग्वृत्तये ।  
रामसन्देशवाहकाय । रामतारकगुह्यज्ञाय । रामाह्लादनपण्डिताय ।  
रामभूपालसचिवाय । रामधर्मप्रवर्तकाय । रामानुजप्राणदात्रे ।  
रामभक्तिलतासुमाय । रामचन्द्रजयाशंसिने नमः । २०  
ॐ रामधैर्यप्रवर्धकाय नमः । रामप्रभावतत्त्वज्ञाय ।  
रामपूजनतत्पराय । राममान्याय । रामहृद्याय । रामकृत्यपरायणाय ।  
रामसौलभ्यसंवेत्त्रे । रामानुग्रहसाधकाय ।  
रामार्पितवचश्चित्तदेहवृत्तिप्रवर्तिताय । रामसामुद्रिकाभिज्ञाय ।  
रामपादाब्जषट्पदाय । रामायणमहामालामध्याञ्चितमहामणये ।  
रामायणरसास्वादस्रवदश्रुपरिप्लुताय ।  
रामकोदण्डटङ्कारसहकारिमहास्वनाय ।  
रामसायूज्यसाम्राज्यद्वारोद्घाटनकर्मकृते ।  
रामपादाब्जनिष्यन्दिमधुमाधुर्यलोलुपाय ।  
रामकैङ्कर्यमात्रैकपुरुषार्थकृतादराय ।  
रामायणमहाम्भोधिमथनोत्थसुधाघटाय ।  
रामाख्यकामधुग्दोग्ध्रे । रामवक्त्रेन्दुसागराय नमः । ४०  
ॐ रामचन्द्रकरस्पर्शद्रवच्छीतकरोपलाय नमः ।  
रामायणमहाकाव्यशुक्तिनिक्षिप्तमौक्तिकाय ।  
रामायणमहारण्यविहाररतकेसरिणे ।  
रामपत्न्येकपत्नीत्वसपत्नायितभक्तिमते ।  
रामेङ्गितरहस्यज्ञाय ।  राममन्त्रप्रयोगविदे ।  
रामविक्रमवर्षर्तुपूर्वभूनीलनीरदाय ।  
रामकारुण्यमार्तण्डप्रागुद्यदरुणायिताय ।  
रामराज्याभिषेकाम्बुपवित्रीकृतमस्तकाय ।  
रामविश्लेषदावाग्निशमनोद्यतनीरदाय ।  
रामायणवियद्गङ्गाकल्लोलायितकीर्तिमते ।  
रामप्रपन्नवात्सल्यव्रततात्पर्यकोविदाय ।  
रामाख्यानसमाश्वस्तसीतामानससंशयाय ।  
रामसुग्रीवमैत्र्याख्यहव्यवाहेन्धनायिताय ।  
रामाङ्गुलीयमाहात्म्यसमेधितपराक्रमाय ।  
रामार्तिध्वंसनचणचूडामणिलसत्कराय ।  
रामनाममधुस्यन्दद्वदनाम्बुजशोभिताय ।  
रामनामप्रभावेण गोष्पदीकृतवारिधये ।  
रामौदार्यप्रदीपार्चिर्वर्धकस्नेहविग्रहाय ।  
रामश्रीमुखजीमूतवर्षणोन्मुखचातकाय नमः । ६०  
ॐ रामभक्त्येकसुलभब्रह्मचर्यव्रते स्थिताय नमः ।  
रामलक्ष्मणसंवाहकृतार्थीकृतदोर्युगाय ।  
रामलक्ष्मणसीताख्यत्रयीराजितहृद्गुहाय ।  
रामरावणसङ्ग्रामवीक्षणोत्फुल्लविग्रहाय ।  
रामानुजेन्द्रजिद्युद्धलब्धव्रणकिणाङ्किताय ।  
रामब्रह्मानुसन्धानविधिदीक्षाप्रदायकाय ।  
रामरावणसङ्ग्राममहाध्वरविधानकृते ।  
रामनाममहारत्ननिक्षेपमणिपेटकाय ।  
रामताराधिपज्योत्स्नापानोन्मत्तचकोरकाय ।  
रामायणाख्यसौवर्णपञ्जरस्थितशारिकाय ।  
रामवृत्तान्तविध्वस्तसीताहृदयशल्यकाय ।  
रामसन्देशवर्षाम्बुवहन्नीलपयोधराय ।  
रामराकाहिमकरज्योत्स्नाधवलविग्रहाय ।  
रामसेवामहायज्ञदीक्षिताय । रामजीवनाय ।  
रामप्राणाय । रामवित्ताय । रामायत्तकलेवराय ।  
रामशोकाशोकवनभञ्जनोद्यत्प्रभञ्जनाय ।  
रामप्रीतिवसन्तर्तुसूचकायितकोकिलाय नमः । ८०  
ॐ रामकार्यार्थोपरोधदूरोत्सारणलम्पटाय नमः ।  
रामायणसरोजस्थहंसाय । रामहिते रताय ।  
रामानुजक्रोधवह्निदग्धसुग्रीवरक्षकाय ।  
रामसौहार्दकल्पद्रुसुमोद्गमनदोहदाय । रामेषुगतिसंवेत्त्रे ।  
रामजैत्ररथध्वजाय । रामब्रह्मनिदिध्यासनिरताय । रामवल्लभाय ।  
रामसीताख्ययुगलयोजकाय । राममानिताय । रामसेनाग्रण्ये ।  
रामकीर्तिघोषणडिण्डमाय । रामेतिद्य्वक्षराकारकवचावृतविग्रहाय ।  
रामायणमहावृक्षफलासक्तकपीश्वराय ।  
रामपादाश्रयान्वेषिविभीषणविचारविदे ।  
राममाहात्म्यसर्वस्वाय । रामसद्गुणगायकाय ।  
रामजायाविषादाग्निनिर्दग्धरिपुसैनिकाय ।  
रामकल्पद्रुमूलस्थाय नमः । १००  
ॐ रामजीमूतवैद्युताय नमः । रामन्यस्तसमस्ताशाय ।  
रामविश्वासभाजनाय । रामप्रभावरचितशैत्यवालाग्निशोभिताय ।  
रामभद्राश्रयोपात्तधीरोदात्तगुणाकराय ।  
रामदक्षिणहस्ताब्जमुकुटोद्भासिमस्तकाय ।  
रामश्रीवदनोद्भासिस्मितोत्पुलकमूर्तिमते ।  
रामब्रह्मानुभूत्याप्तपूर्णानन्दनिमज्जिताय नमः । १०८  
  
  
  
  
  
From Hanumatstutimanjari, Mahaperiaval Publication  
Proofread by PSA Easwaran psaeaswaran at gmail  
  
