---
Acknowledge-Permission: http://koride-vishwanathasharma.blogspot.com/
Author: koriDe vishvanAthasharmA, dharmapurI
Category: hanumaana, aShTaka, koriDevishvanAthasharmA, mangala
File name: hanumatmangalAShTakam.itx
Indexextra: (blog)
Language: Sanskrit
Latest update: February 18, 2018
Location: doc_hanumaana
Proofread by: koriDe vishvanAthasharmA
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: hanumaana
Text title: hanumatmangalAShTakam
Transliterated by: koriDe vishvanAthasharmA
engtitle: hanumatmangalAShTakam
itxtitle: hanumatmaNgalAShTakam prasannAnjaneya maNgalAShTakam (koriDe vishvanAthasharmAvirachitam)
title: हनुमत्मण्गलाष्टकम् प्रसन्नाञ्जनेय मण्गलाष्टकम् (कोरिडे विश्वनाथशर्माविरचितम्)

---
  
 हनुमत्मङ्गलाष्टकम् प्रसन्नाञ्जनेय मङ्गलाष्टकम् च   
ॐ गं गणपतये नमः ।  
ॐ श्रीवागीश्वर्यै नमः ।  
ॐ श्रीशोमेश्वराभ्यां नमः ।  
ॐ श्री सीतारामाभ्यां नमः ।  
ओं श्री प्रसन्नाञ्जनेयाय नमः ॥  
  
श्रीमद्धर्मपुरी प्रसन्नाञ्जनेय मङ्गलाशासनम् ॥  
  
भास्वद्वानररूपाय वायुपुत्राय धीमते ।  
अञ्जनीगर्भजाताय आञ्जनेयाय मङ्गलम् ॥ १॥  
  
सूर्यशिष्याय शूराय सूर्यकोटिप्रकाशिने ।  
सुरेन्द्रादिभिर्वन्द्याय आञ्जनेयाय मङ्गलम् ॥ २॥  
  
रामसुग्रीवसन्धात्रे रामायार्पितचेतसे ।  
रामनामैक निष्ठाय राममित्राय मङ्गलम् ॥ ३॥  
  
मनोजवेन गन्त्रे च समुद्रोल्लङ्घनाय च ।  
मैनाकार्चितपादाय रामदूताय मङ्गलम् ॥ ४॥  
  
निर्जित सुरसायास्मै संहृतसिंहिकासवे ।  
लङ्किणीगर्वभङ्गाय रामदूताय मङ्गलम् ॥ ५॥  
  
हृतलङ्केशगर्वाय लङ्कादहनकारिणे ।  
सीताशोकविनाशाय रामदूताय मङ्गलम् ॥ ६॥  
  
भीभत्सरणरङ्गाय दुष्टदैत्य विनाशिने ।  
रामलक्ष्मणवाहाय रामभृत्याय मङ्गलम् ॥ ७॥  
  
धृतसञ्जीवहस्ताय कृतलक्ष्मणजीविने ।  
भृतलङ्कासुरार्ताय रामभटाय मङ्गलम् ॥ ८॥  
  
जानकीरामसन्धात्रे जानकीह्लादकारिणे ।  
हृत्प्रतिष्ठितरामाय रामदासाय मङ्गलम् ॥ ९॥  
  
रम्ये धर्मपुरीक्षेत्रे नृसिंहस्य च मन्दिरे ।  
विलसद् रामनिष्ठाय वायुपुत्राय मङ्गलम् ॥ १०॥  
  
गायन्तं राम रामेति भक्तं तं रक्षकाय च ।  
श्री प्रसन्नाञ्जनेयाय वरदात्रे च मङ्गलम् ॥ ११॥  
  
विश्वलोकसुरक्षाय विश्वनाथनुताय च ।  
श्रीप्रसन्नाञ्जनेयाय वरदात्रे च मङ्गलम् ॥ १२॥  
  
इति श्रीकोरिडे विश्वनाथशर्मणाविरचितं श्रीमद्धर्मपुरी  
प्रसन्नाञ्जनेय मङ्गलाष्टकं सम्पूर्णम् ॥  
  
  
Composed by Koride Vishwanatha Sharma   
Proofread by Koride Vishwanatha Sharma  
  
