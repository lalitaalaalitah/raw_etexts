---
Author: Pushpa Srivatsan
Category: hanumaana, puShpAshrIvatsan, hanuman
File name: hanumatstavaH.itx
Language: Sanskrit
Latest update: December 5, 2017
Location: doc_hanumaana
Proofread by: N V Vathsan nvvathsan at gmail.com
Send corrections to: Sanskrit@cheerful.com
Site access: https://sanskritdocuments.org
Source: Stotra Pushapavali
Subject: philosophy/hinduism/religion
Sublocation: hanumaana
Text title: hanumatstavaH
Texttype: svara
Transliterated by: N V Vathsan nvvathsan at gmail.com
engtitle: Hanumat Stava
itxtitle: hanumatstavaH (puShpA shrIvatsena virachitaH)
title: हनुमत्स्तवः (पुष्पा श्रीवत्सेन विरचितः)

---
  
 श्रीहनुमत्स्तवः   
                 ॐ  
           श्रीरामजयम् ।  
ॐ सद्गुरुश्रीत्यागराजस्वामिने नमो नमः ।  
  
ॐ आञ्जनेयाय विद्महे । रामदूताय धीमहि ।  
तन्नो यजः प्रचोदयात् ॥  
  
पवमानसुतं वीरं बलिष्ठं बलदायकम् ।  
पाथोधितारणं भीमं हनुमन्तं नमाम्यहम् ॥ १॥  
  
अणिमाद्यष्टसिद्धिं च आरोग्यबुद्धिदायिनम् ।  
असमानप्रभावं तं आञ्जनेयं नमाम्यहम् ॥ २॥  
  
अवरं वरभक्ताग्रं प्राञ्जलिप्रार्थनावरम् ।  
वररागलयज्ञं तं मरुज्जातं नमाम्यहम् ॥ ३॥  
  
रामभक्तिमुदाप्लावं भक्तिसागरपारगम् ।  
नामध्यानसमाधिं तं मारुतिं प्रणमाम्यहम् ॥ ४॥  
  
सीताराममहत्प्रेष्ठं सीताहृच्छिद्रशामनम् ।  
सीतारामपरानिष्ठं महावीरं नमाम्यहम् ॥ ५॥  
  
वाक्सौष्ठवातिनैपुण्यं महामेधाविलासिनम् ।  
वाक्शब्दस्वरमाधुर्यं वातात्मजं नमाम्यहम् ॥ ६॥  
  
गीतसुस्वरसानन्दं आनन्दबाष्पकण्ठिनम् ।  
अतिमाधुर्यगायन्तं वायुपुत्रं नमाम्यहम् ॥ ७॥  
  
रामनामफलाशं तं नामकीर्तनतन्मयम् ।  
त्यागराजकृतिप्रीतं रामभक्तं नमाम्यहम् ॥ ८॥  
  
नवव्याकरणाभिज्ञं तत्त्वसुज्ञानपण्डितम् ।  
नवैतन्नुतिसान्निध्यं नमस्कर्यं प्रणौम्यहम् ॥ ९॥  
  
त्यागराजगुरुस्वामिशिष्यापुष्पाकृपाकरम् ।  
कष्टाधिवारणं वन्दे इष्टेष्टिसिद्धिपूरणम् ॥ १०॥  
  
वानरश्रेष्ठरत्नं तं रामभक्तिरसार्णवम् ।  
पाठितश्लोकसङ्गीतं परमानन्दमङ्गलम् ॥ ११॥  
  
मङ्गलं रामदूताय कपीशाय सुमङ्गलम् ।  
मङ्गलं भक्तिवन्द्याय आञ्जनेयाय मङ्गलम् ॥ १२॥  
  
इति सद्गुरुश्रीत्यागराजस्वामिनः शिष्यया भक्तया पुष्पया कृतः  
श्रीहनुमत्स्तवः गुरौ समर्पितः ।  
ॐ शुभमस्तु ।  
  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
