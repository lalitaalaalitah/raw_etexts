---
Category: hanumaana, stotra, hanuman, nAmAvalI
File name: shrIrAmadutaMshirasAnamAmi.itx
Indexextra: (vedio)
Language: Sanskrit
Latest update: January 18, 2020
Location: doc_hanumaana
Proofread by: PSA Easwaran psaeaswaran at gmail
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: hanumaana
Text title: Shriramadutam Shirasa Namami
Texttype: stotra
engtitle: shrIrAmadutaMshirasAnamAmi
itxtitle: shrIrAmadutaMshirasAnamAmi nAmAvalI
title: श्रीरामदुतंशिरसानमामि नामावली

---
  
 श्रीरामदूतं शिरसा नमामि   
आञ्जनेयमतिपाटलाननं काञ्चनाद्रिकमनीयविग्रहं ।  
पारिजाततरुमूलवासिनं भावयामि पवमाननन्दनम् ॥ १॥  
  
यत्र यत्र रघुनाथकीर्तनं तत्र तत्र कृतमस्तकाञ्जलिम् ।  
बाष्पवारिपरिपूर्णलोचनं मारुतिं नमत राक्षसान्तकम् ॥ २॥  
  
मनोजवं मारुततुल्यवेगं जितेन्द्रियं बुद्धिमतां वरिष्ठम् ।  
वातात्मजं वानरयूथमुख्यं श्रीरामदुतं शिरसा नमामि ॥ ३॥  
  
From next verse onwards, in each line, recite shrIrAmadutaM  
shirasA namAmi twice, in the middle and in the end  
मकुटरत्नकान्तिमथिततमिस्रं -अरुणोदयरुचिराननकमलं  
स्वर्णपिङ्गलभास्वर नेत्रयुगलं  - चरितमकरकुण्डलगण्डभागं  
नवमणिमयरसनामध्यभागं - तरुणरुचिरशुभतरवरहारं  
समलङ्कृतदिव्यस्वर्णोपवीतं - कटितटविलसितकाञ्चनचेलं  
मञ्जुमञ्जीरमहितपदाब्जं - दिनमणिशतनिभदिव्यप्रकाशम् ॥  
  
सकलसद्गुणवृन्दसारपयोधिं - दासमुखाम्बोजदशशतभानुं  
वाल्मीकिकृतकाव्यवरसरोहंसं - श्रितजनकुवलयशीतमयूखं  
रामलावण्याभ्रराजमयूरं - रामचन्द्रपदराजीवमधुपं  
तरुणायतदोःस्तम्भगम्भीरं - सुग्रीव-श्रीराम सन्धानहेतुं  
सुग्रीववेदितश्रीरामवृत्तान्तं - अग्निसाक्षीकृत अर्कजरामम् ॥  
  
सीताभूषणसमर्पितरामं - श्रीरामसुग्रीवसख्योल्लासं  
वालिवधोपायवरमृदुवाक्यं - सुग्रीवपट्टाभिषेकप्रवीणं  
वानरसेवासमाहूतधीरं - सकलदेशागतशाखामृगनेतारं  
रामचन्द्रदत्तरमणीयभूषं - स्वयम्प्रभादत्तसुफलातिभोज्यं  
लङ्कागमनसमलङ्कृतदेहं - सागरोल्लङ्घनसम्पूर्णकायम् ॥  
  
अब्धिमध्यमित्र अगपतिपूज्यं - सुरसामायाध्वान्तसूर्यप्रकाशं  
छायाग्रहिच्छेदशमनस्वरूपं - दिव्यद्वेगकृतगोष्पादजलधिं  
सुवेलाशिखराग्रशमिताभिगमं - लङ्किणीभञ्जनलावण्यसारं  
लङ्कावरोधिनिश्शङ्कितहृदयं - सीतान्वेषणसुरशत्रुसदनं  
वायुप्रेरितवरवनगमनं - सीतादर्शनचिन्तापहरणम् ॥  
  
रावणदुर्वाक्य अक्षीणकोपं - सीतानिवेदितश्रीरामकुशलं  
राघवीयकथारञ्जितरामं - रामाङ्गुलीयकरामनिवेद्यं  
वसुधात्मजादत्तवरशिरोभूषं - अतिशयजलदर्प अशोकभङ्गं  
दनुजनिवहवनदहनदावाग्निं - वज्रायुधघोरवालकरालं  
सप्तमन्त्रिसुतशलभकृशानुं - जम्बुमालिवधचण्डप्रतापम् ॥  
  
अक्षकुमारसंहरणविक्षेपं - ब्रह्मास्त्रबन्धितब्रह्मवरदानं  
चातुर्भागसैन्यचण्डितरूपं - वायुप्रेरितवालाग्निज्वालं  
सीताप्रसादितशीतलवालं - वरराक्षसगृहवह्निसन्दग्धं  
कपिदृक्चकोरसङ्गतचन्द्रबिम्बं - तारानन्दनादि तरुचरयुक्तं  
मधुवनमधुपानमत्तकपीन्द्रं - कौसलेयकार्यकरुणसमर्थम् ॥  
  
रामनिवेदितरामवृत्तान्तं - वरविभीषणरक्षावाक्यनैपुण्यं  
रामसंवर्धितराक्षससङ्ख्यं - अब्धिबन्धनकार्य अमितोत्साहं  
प्रबलजलधिसेतुबन्धननिपुणं - धूम्रक्षाकम्पनत्रिशिरसंहारं  
रामनामास्त्रेण राक्षसनाशं - रणकर्कशघोरराजितवेषं  
रावणघनयुद्धरामतुरङ्गं - मेघनादसैन्यमृत्युस्वरूपं  ॥  
  
रक्षेन्द्रजिद्युद्धलक्ष्मणतुरङ्गं - लक्ष्मणमूर्छासंरक्षणहृदयं  
सञ्जीवाद्रिगमनसन्तोषस्वान्तं - कालनेमिकृतघनमायायुक्तं  
मकरबन्धीकृतमहितपदाब्जं - धान्यमालिनीशापधर्षितरूपं  
कालनेमिदनुजखण्डितधीरं - दिकृताद्य्रधीशतीव्रप्रकोपं  
गन्धर्वसैन्यसङ्क्षोभप्रतापं - स्तबकीकृतधृतसञ्जीवनाद्रिम् ॥  
  
भरतसम्बोधितप्रशमितबाणं - माल्यवदादि महोदथधिहरणं  
लक्ष्मणप्राणसंरक्षणनिलयं - सौमित्रिसम्मोहजलदसमीरं  
अब्धिमध्यमथितराक्षसवरं - स्थूलजङ्घासुरतुमुलसंहरणं  
सिन्धूल्लङ्घनजलदसमीरं - वालप्राकारसंवेष्टितवीरं  
पाताललङ्काप्रवेशितधीरं - मत्स्यवल्लभधीरमहनीयभीतिम् ॥  
  
मैत्रीकृतधीरमत्स्याधिपत्यं - दोर्दण्डीकृतामितधैर्यप्रतापं  
भिन्नतुलायन्त्रभीमस्वरूपं - बलराक्षसकोटिभञ्जिसत्त्वं  
श्रुतिवाक्यश्रवणसन्तोषितस्वान्तं - मैरावणकृतमर्मसंवेद्यं  
मैरावणसैन्यमर्दितशूरं - महनीयातिघोरमैरावणाजिं  
दोर्दण्डिवाक्यातिखण्तदैत्यं - नीलमेघकृतनिस्तुलराज्यं  ॥  
  
रामलक्ष्मणपूर्वलङ्काभिगमनं - सकलवानरस्तुतिसन्तोषहृदयं  
प्रबलमूलबलप्रलयकालाग्निं - रामारावणयुद्धरामतुरङ्गं  
दशकण्ठकण्ठविलुण्ठनदीक्षं - राक्षसानुजदत्तलङ्काभिषेकं  
पुष्पकाधिरूढपृथ्वीशसहितं - साकेतपुरवाससबलसंयुक्तं  
भक्तपापतिमिरभास्कररूपं - दशकण्ठवधोपायचातुर्ययुक्तम् ॥  
  
एकैकराक्षस एकैकरूपं - दशकण्ठच्छेदनसीताप्रबोधं  
अवनिजाधिपयुक्तराज्यप्रवेशं - अश्वमेधयाग अमितोत्साहं  
दशशतशिरच्छेददीक्षाप्रतापं - दशशितशिरोधार्यभक्षाभिरक्तं  
राक्षससैन्यादिभेदस्वरूपं - दशशतशिरच्छेददशरथसूनुं  
सकलसैन्यावृतसाकेतवासं - बोधितकपिवर्यपूर्णस्वरूपम् ॥  
  
झङ्कारोच्चाटितडाकिनीसैन्यं - चलितवालसंवेष्टितकायं  
यजितरामपादयजुरादिवाक्यं - श्रीकाकुलेशाश्रितमन्दारं  
भक्तजनकारणमुक्तिनिदानं - लीलाविनोदितदानवस्वरूपं  
परिपालितभक्तपादपकल्पम् - बुधजनवेदितपूर्णस्वरूपम् ॥  
  
मोहनघनभेदमुक्तेविवासं - भद्राचलरामभद्रसमेतं  
वरसुन्दररामदासानुपालं - मङ्गलमञ्जनामारुतपुत्रं  
श्रीरामदूतं शिरसा नमामि - श्रीरामदूतं शिरसा नमामि ॥  
  
इति श्रीरामदूतं शिरसा नमामि जपं सम्पूर्णम् ।  
  
Proofread by PSA Easwaran  
  
