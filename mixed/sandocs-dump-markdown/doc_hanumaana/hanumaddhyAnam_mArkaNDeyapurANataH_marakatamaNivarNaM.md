---
Category: hanumaana, stotra, hanuman, dhyAnam
Description-comments: From Hanumatstutimanjari, Mahaperiaval Publication
File name: hanumaddhyAnam.itx
Language: Sanskrit
Latest update: September 18, 2014
Location: doc_hanumaana
Proofread by: PSA Easwaran psaeaswaran at gmail
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: hanumaana
Text title: hanumaddhyAnam
Texttype: stotra
Transliterated by: Processed by Sowmya Ramkumar
engtitle: hanumaddhyAnam
itxtitle: hanumaddhyAnam (mArkaNDeyapurANataH marakatamaNivarNaM)
title: हनुमद्ध्यानम् (मार्कण्डेयपुराणतः मरकतमणिवर्णं)

---
  
 श्रीहनुमद्ध्यानम् मार्कण्डेयपुराणतः   
मरकतमणिवर्णं दिव्यसौन्दर्यदेहं  
नखरदशनशस्त्रैर्वज्रतुल्यैः समेतम् ।  
तडिदमलकिरीटं मूर्ध्नि रोमाङ्कितं च  
हरितकुसुमभासं नेत्रयुग्मं सुफुल्लम् ॥ १॥  
  
अनिशमतुलभक्त्या रामदेवस्य योग्या-  
न्निखिलगुरुचरित्राण्यास्यपद्माद्वदन्तम् ।  
स्फटिकमणिनिकाशे कुण्डले धारयन्तं  
गजकर इव बाहुं रामसेवार्थजातम् ॥ २॥  
  
अशनिसमद्रढिम्नं दीर्घवक्षःस्थलं च  
नवकमलसुपादं मर्दयन्तं रिपूंश्च ।  
हरिदयितवरिष्ठं प्राणसूनुं बलाढ्यं  
निखिलगुणसमेतं चिन्तये वानरेशम् ॥ ३॥  
  
इति मार्कण्डेयपुराणतः श्रीहनुमद्ध्यानम् ।  
  
From Hanumatstutimanjari, Mahaperiaval Publication  
Proofread by PSA Easwaran psaeaswaran at gmail  
  
