---
Author: Traditional
Category: aShTottarashatanAma, hanumaana, stotra, hanuman
Description-comments: 108 names of Hanuman. From kAlikArahasya
File name: hanuman108str.itx
Language: Sanskrit
Latest update: September 14, 2014
Location: doc_hanumaana
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: hanumaana
Text title: madAnjaneyAShTottarashatanAmastotram
Texttype: stotra
Transliterated by: From Hanumatstavamanjari
engtitle: Shrimad Anjaneya AshtottarashatanAmastotra
itxtitle: AnjaneyAShTottarashatanAmastotram (kAlikArahasyataH)
title: आञ्जनेयाष्टोत्तरशतनामस्तोत्रम् (कालिकारहस्यतः)

---
  
 श्रीमदाञ्जनेयाष्टोत्तरशतनामस्तोत्रम् कालिकारहस्यतः   
  
आञ्जनेयो महावीरो हनुमान्मारुतात्मजः ।  
तत्वज्ञानप्रदः सीतादेवीमुद्राप्रदायकः ॥ १॥  
  
अशोकवनिकाच्छेत्ता सर्वमायाविभञ्जनः ।  
सर्वबन्धविमोक्ता च रक्षोविध्वंसकारकः ॥ २॥  
  
परविद्यापरीहारः परशौर्यविनाशनः ।  
परमन्त्रनिराकर्ता परयन्त्रप्रभेदकः ॥ ३॥  
  
सर्वग्रहविनाशी च भीमसेनसहायकृत् ।  
सर्वदुःखहरः सर्वलोकचारी मनोजवः ॥ ४॥  
  
पारिजातद्रुमूलस्थः सर्वमन्त्रस्वरूपवान् ।  
सर्वतन्त्रस्वरूपी च सर्वयन्त्रात्मकस्तथा ॥ ५॥  
  
कपीश्वरो महाकायः सर्वरोगहरः प्रभुः ।  
बलसिद्धिकरः सर्वविद्यासम्पत्प्रदायकः ॥ ६॥  
  
कपिसेनानायकश्च भविष्यच्चतुराननः ।  
कुमारब्रह्मचारी च रत्नकुण्डलदीप्तिमान् ॥ ७॥  
  
सञ्चलद्वालसन्नद्धलम्बमानशिखोज्ज्वलः ।  
गन्धर्वविद्यातत्त्वज्ञो महाबलपराक्रमः ॥ ८॥  
  
कारागृहविमोक्ता च शृङ्खलाबन्धमोचकः ।  
सागरोत्तारकः प्राज्ञो रामदूतः प्रतापवान् ॥ ९॥  
  
वानरः केसरिसुतः सीताशोकनिवारकः ।  
अञ्जनागर्भसम्भूतो बालार्कसदृशाननः ॥ १०॥  
  
विभीषणप्रियकरो दशग्रीवकुलान्तकः ।  
लक्ष्मणप्राणदाता च वज्रकायो महाद्युतिः ॥ ११॥  
  
चिरञ्जीवी रामभक्तो दैत्यकार्यविघातकः ।  
अक्षहन्ता काञ्चनाभः पञ्चवक्त्रो महातपाः ॥ १२॥  
  
लङ्किणीभञ्जनः श्रीमान् सिंहिकाप्राणभञ्जनः ।  
गन्धमादनशैलस्थो लङ्कापुरविदाहकः ॥ १३॥  
  
सुग्रीवसचिवो धीरः शूरो दैत्यकुलान्तकः ।  
सुरार्चितो महातेजा रामचूडामणिप्रदः ॥ १४॥  
  
कामरूपी पिङ्गलाक्षो वार्धिमैनाकपूजितः ।  
कबलीकृतमार्तण्डमण्डलो विजितेन्द्रियः ॥ १५॥  
  
रामसुग्रीवसन्धाता महारावणमर्दनः ।  
स्फटिकाभो वागधीशो नवव्याकृतिपण्डितः ॥ १६॥  
  
चतुर्बाहुर्दीनबन्धुर्महात्मा भक्तवत्सलः ।  
सञ्जीवननगाहर्ता शुचिर्वाग्मी दृढव्रतः ॥ १७॥  
  
कालनेमिप्रमथनो हरिमर्कटमर्कटः ।  
दान्तः शान्तः प्रसन्नात्मा शतकण्ठमदापहृत् ॥ १८॥  
  
योगी रामकथालोलः सीतान्वेषणपण्डितः ।  
वज्रदंष्ट्रो वज्रनखो रुद्रवीर्यसमुद्भवः ॥ १९॥  
  
इन्द्रजित्प्रहितामोघब्रह्मास्त्रविनिवारकः ।  
पार्थध्वजाग्रसंवासी शरपञ्जरभेदकः ॥ २०॥  
  
दशबाहुलोर्कपूज्यो जाम्बवत्प्रीति वर्धनः ।  
सीतासमेत श्रीरामभद्रपूजाधुरन्धरः ॥ २१॥  
  
इत्येवं श्रीहनुमतो नाम्नामष्टोत्तरं शतम् ॥  
  
यः पठेच्छृणुयान्नित्यं सर्वान्कामानवाप्नुयात् ॥ २२॥  
  
॥ इति श्रीमदाञ्जनेयाष्टोत्तरशतनामस्तोत्रं सम्पूर्णम् ॥  
  
  
  
