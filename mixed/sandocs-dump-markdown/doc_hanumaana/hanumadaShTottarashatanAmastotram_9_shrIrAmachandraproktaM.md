---
Category: aShTottarashatanAma, hanumaana, hanuman
File name: hanumadaShTottarashatanAmastotram9.itx
Language: Sanskrit
Latest update: September 30, 2016
Location: doc_hanumaana
Proofread by: Gopal Upadhyay, PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Source: ParAsharasamhita Hanumachcharitra Vol 2 pages 130-132
Subject: philosophy/hinduism/religion
Sublocation: hanumaana
Text title: hanumadaShTottarashatanAmastotram 9
Transliterated by: Gopal Upadhyay gopal.j.upadhyay at gmail.com
engtitle: hanumadaShTottarashatanAmastotram 9
itxtitle: hanumadaShTottarashatanAmastotram 9 (shrIrAmachandraproktaM)
title: हनुमदष्टोत्तरशतनामस्तोत्रम् ९ (श्रीरामचन्द्रप्रोक्तं)

---
  
 श्रीहनुमदष्टोत्तरशतनामस्तोत्रनामावलिः  ९   
  
श्रीपराशर उवाच ।  
अन्यस्तोत्रं प्रवक्ष्यामि रामप्रोक्तं महामुने ।   
अष्टोत्तरशतं नाम्नां हनुमत्प्रतिपादकम् ॥   
  
ॐ अस्य श्रीहनुमदष्टोत्तरशतदिव्यनामस्तोत्रमन्त्रस्य  
श्रीरामचन्द्र ऋषिः ।   
अनुष्टुप्छन्दः । श्रीहनुमान् देवता । मारुतात्मज इति बीजम् ।   
अञ्जनासूनुरिति शक्तिः । वायुपुत्रेति कीलकम् ।  
मम श्रीहनुमत्प्रसादसिद्ध्यर्थे जपे विनियोगः ॥  
  
नमस्तस्मै हनुमते येन तीर्णो महार्णवः ।   
रामलक्ष्मणसीताप्युत्तीर्णशोकमहार्णवः ॥  
  
सप्तषष्टिर्हितां कोटि वानराणां तरस्विनाम् ।   
यस्समुज्जीवयामास तं वन्दे मारुतात्मजम् ॥  
  
यो दक्षिणां दिशं गत्वा वैदेहीं राममुद्रया ।  
अजीवयत्तममृतं प्रपद्ये पवनात्मजम् ॥  
  
इतिहासपुराणेषु प्रकीर्णानामितस्ततः ।   
शतमष्टोत्तरं नाम्नां सङ्ग्रहिष्ये हनूमतः ॥  
  
श्रीरामचन्द्र उवाच ।  
ॐ आयुष्मते । अप्रमेयात्मने । हनुमते नमः ।   
मारुतात्मजाय ऽञ्जनातनयाय श्रीमते ।   
बालार्कफलभुक्धिये । सूर्यपृष्ठगमनाय पुण्याय ।   
सर्वशास्त्रार्थतत्त्वविदे । बहुश्रुतव्याकरणाय ।   
रामसुग्रीवसख्यकृते । रामदासाय । रामदूताय ।   
रामात्मने । रामदैवताय । रामभक्ताय ।   
रामसखाय । रामनिधये । रामहर्षणाय ।   
महानुभावाय । मेधाविने ।   
महेन्द्रगिरिमर्दनाय । मैनाकमानिताय ।   
मान्याय । महोत्साहाय । महाबलाय ।   
देवमाताहृन्निवहाय । गोष्पदीकृतवारिधये ।   
लङ्काद्वीपविचित्राङ्गाय । सीतान्वेषणकोविदाय ।   
सीतादर्शनसन्तुष्टाय । रामपत्नीप्रियंवदाय ।  
दशकण्ठशिरच्छेत्रे । स्तुततार्क्ष्याय ।   
अभिदर्शनाय । धीराय । काञ्चनवर्णाङ्गाय ।   
तरुणार्कनिभाय । दीप्तानलार्चिषे । द्युतिमते ।   
वज्रदंष्ट्राय । नखायुधाय । मेरुमन्दरसङ्काशाय ।  
विद्रुमप्रतिमाननाय । समर्थाय । विश्रान्ताय ।   
दुर्धर्षाय । शत्रुकम्पनाय । अशोकवनिकाच्छेत्रे !   
वीरकिङ्करसूदनाय । चैत्यप्रासादविध्वंसिने ।   
जम्बुमालीनिषूदनाय । सीताप्रसादकाय ।   
शौरये वस्त्रलाङ्गूलपावकाय । दग्धलङ्काय ।   
अप्रमेयात्मने  repeated 2  । महाजीमूतनिस्वनाय ।   
संस्कारसम्पन्नवचसे । विभीषणविशोककृते ।   
मुष्टिपिष्टदशास्याङ्गाय । लक्ष्मणोद्वाहनप्रियाय ।   
धूम्राक्षघ्ने । अकम्पनध्ने । त्रिशिरध्ने । निकुम्भध्ने ।   
पापराक्षससङ्घध्नाय । पापनाशनकीर्तनाय ।   
मृतसञ्जीवनाय । योगिने । विष्णुचक्रपराक्रमाय ।   
हस्तन्यस्तौषधिगिरये । चतुर्वर्गफलप्रदाय ।   
लक्ष्मणोज्जीवनाय । श्लाध्याय । लक्ष्मणार्थहृतौषधये ।   
दशग्रीववधोद्योगिने । सीतानुग्रहभाजनाय ।   
रामं प्रत्यागताय । दिव्याय । वैदेहीदत्तभूषणाय ।   
रामाद्भुतयशस्तम्भाय । यावद्रामकथास्थिताय ।   
निष्कल्मषाय । ब्रह्मचारिणे । विद्युत्सङ्घातपिङ्गलाय ।   
कदलीवनमध्यस्थाय । महालक्ष्मीसमाश्रयाय ।   
भीमनिष्कम्पनाय । भीमाय । अव्यग्राय ।   
भीमसेनाग्रजाय । युगाय । धनञ्जयरथारूढाय ।   
शिवभक्ताय । शिवप्रियाय । चूर्णीकृताक्षदेहाय ।   
ज्वलिताग्निनिभाननाय । पिङ्गाक्षाय ।   
विभवे आक्लान्ताय । लङ्किणीप्राणघातकाय ।   
पुच्छाग्निदग्धलङ्काय । माल्यवत्प्राणहारिणे ।  
श्रीप्रदाय । अनिलसूनवे । वाग्मिने वानरनायकाय नमः ॥   
  
इत्येवं कीर्तनं यस्य नाम्नामष्टोत्तरं शतम् ।  
पुण्यं पवनपुत्रस्य पावनं परिकीर्तनम् ॥   
कीर्तयन् श्रावयन् शृण्वन्  आयुष्मत्तामरोगताम् ।    
विष्णुभक्तिं श्रियं दीप्तिं प्राप्नोत्येव परायणः ॥   
महाभयेषु युद्धेषु  चोरव्यालमृगेषु च ।   
जपतां कुरुते नित्यं भगवान् पवनात्मजः ॥   
  
॥ इति श्रीरामप्रोक्तं श्रीहनुमदष्टोत्तरशतनामस्तोत्रनामावलिः सम्पूर्णा ॥  
  
  
Encoded by Gopal Upadhyay gopal.j.upadhyay at gmail.com  
Proofread by Gopal Upadhyay, PSA Easwaran psaeaswaran at gmail.com  
  
