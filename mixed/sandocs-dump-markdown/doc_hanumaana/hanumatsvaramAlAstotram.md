---
Category: hanumaana, hanuman
File name: hanumatstotramsvaramAlA.itx
Language: Sanskrit
Latest update: September 27, 2017
Location: doc_hanumaana
Proofread by: PSA Easwaran, Shankara
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: hanumaana
Text title: hanumatstotram svaramAlA
Transliterated by: PSA Easwaran
engtitle: hanumatstotram svaramAlA
itxtitle: hanumatsvaramAlAstotram
title: हनुमत्स्वरमालास्तोत्रम्

---
  
 श्रीहनुमत्स्वरमालास्तोत्रम्   
  
अञ्जनागर्भसम्भूतं अग्निमित्रस्य पुत्रकम् ।  
नमामि रामदूतं तं सर्वकार्यार्थसिद्धये ॥ १॥  
  
आदित्यसदृशं बालं अरुणोदयसम्भवम् ।  
नमामि रामदूतं तं सर्वकार्यार्थसिद्धये ॥ २॥  
  
इङ्गितज्ञस्य रामस्य दूतकार्यपरायणम् ।  
नमामि रामदूतं तं सर्वकार्यार्थसिद्धये ॥ ३॥  
  
ईश्वरस्यांशसम्भूतं ईषणारहितं हरिम् ।  
नमामि रामदूतं तं सर्वकार्यार्थसिद्धये ॥ ४॥  
  
उदधिक्रमणं वीरं उदारचरितं विभुम् ।  
नमामि रामदूतं तं सर्वकार्यार्थसिद्धये ॥ ५॥  
  
ऊरुवेगोत्थिता वृक्षा मुहूर्तं कपिमन्वयुः ।  
नमामि रामदूतं तं सर्वकार्यार्थसिद्धये ॥ ६॥  
  
ऋक्शाखाध्यायिनं शान्तं मृग्यमाणपदार्चितम् ।  
नमामि रामदूतं तं सर्वकार्यार्थसिद्धये ॥ ७॥  
  
ॠकाराद्यक्षरोत्पत्ति ज्ञानपूरितमानसम् ।  
नमामि रामदूतं तं सर्वकार्यार्थसिद्धये ॥ ८॥  
  
ऋऌ इत्यादिवर्णानां उच्चारणविधायकम् । ऌॡ  
नमामि रामदूतं तं सर्वकार्यार्थसिद्धये ॥ ९॥  
  
एधमानशरीरं तं राजमानमुखाकृतिम् ।  
नमामि रामदूतं तं सर्वकार्यार्थसिद्धये ॥ १०॥  
  
ऐक्ष्वाकुकुलवीरस्य रामस्य प्रियपात्रकम् ।  
नमामि रामदूतं तं सर्वकार्यार्थसिद्धये ॥ ११॥  
  
ओषधाद्रिसमानीतदिव्यौषधिसमन्वितम् ।  
नमामि रामदूतं तं सर्वकार्यार्थसिद्धये ॥ १२॥  
  
औत्सुक्यमात्रकालेन शत्रुक्षयकरं विभुम् ।  
नमामि रामदूतं तं सर्वकार्यार्थसिद्धये ॥ १३॥  
  
इति श्रीहनुमत्स्वरमालास्तोत्रं सम्पूर्णम् ।  
  
Encoded by PSA Easwaran  
Proforead by PSA Easwaran, Shankara  
  
