---
Author: Vasishtha
Category: shiva, stotra
File name: daaridryadahan.itx
Indexextra: (English, Scan)
Language: Sanskrit
Latest update: January 19, 2002
Location: doc_shiva
Proofread by: NA
Send corrections to: Sanskrit@cheerful.com
Site access: https://sanskritdocuments.org
Subject: Religion
Sublocation: shiva
Text title: daaridryaduHkhadahana shivastotra
Texttype: stotra
Transliterated by: NA
engtitle: dAridrya dahana shivastotram
itxtitle: shivastotram dAridryadahana
title: शिवस्तोत्रम् दारिद्र्यदहन

---
  
 दारिद्र्य दहन शिवस्तोत्रम्   
विश्वेश्वराय नरकार्णव तारणाय कर्णामृताय शशिशेखरधारणाय ।  
कर्पूरकान्तिधवलाय जटाधराय दारिद्र्य दुःखदहनाय नमः शिवाय ॥ १॥  
  
गौरीप्रियाय रजनीशकलाधराय कालान्तकाय भुजगाधिपकङ्कणाय ।  
गङ्गाधराय गजराजविमर्दनाय दारिद्र्य दुःखदहनाय नमः शिवाय ॥ २॥  
  
भक्तिप्रियाय भवरोगभयापहाय उग्राय दुर्गभवसागरतारणाय ।  
ज्योतिर्मयाय गुणनामसुनृत्यकाय दारिद्र्य दुःखदहनाय नमः शिवाय ॥ ३॥  
  
चर्मम्बराय शवभस्मविलेपनाय भालेक्षणाय मणिकुण्डलमण्डिताय ।  
मञ्झीरपादयुगलाय जटाधराय दारिद्र्य दुःखदहनाय नमः शिवाय ॥ ४॥  
  
पञ्चाननाय फणिराजविभूषणाय हेमांशुकाय भुवनत्रयमण्डिताय ।  
आनन्दभूमिवरदाय तमोमयाय दारिद्र्य दुःखदहनाय नमः शिवाय ॥ ५॥  
  
भानुप्रियाय भवसागरतारणाय कालान्तकाय कमलासनपूजिताय ।  
नेत्रत्रयाय शुभलक्षण लक्षिताय दारिद्र्य दुःखदहनाय नमः शिवाय ॥ ६॥  
  
रामप्रियाय रघुनाथवरप्रदाय नागप्रियाय नरकार्णवतारणाय ।  
पुण्येषु पुण्यभरिताय सुरार्चिताय दारिद्र्य दुःखदहनाय नमः शिवाय ॥ ७॥  
  
मुक्तेश्वराय फलदाय गणेश्वराय गीतप्रियाय वृषभेश्वरवाहनाय ।  
मातङ्गचर्मवसनाय महेश्वराय दारिद्र्य दुःखदहनाय नमः शिवाय ॥ ८॥  
  
          वसिष्ठेन कृतं स्तोत्रं सर्वरोगनिवारणं ।  
          सर्वसम्पत्करं शीघ्रं पुत्रपौत्रादिवर्धनम् ।  
          त्रिसन्ध्यं यः पठेन्नित्यं स हि स्वर्गमवाप्नुयात् ॥ ९॥  
  
॥ इति श्रीवसिष्ठविरचितं दारिद्र्यदहनशिवस्तोत्रं सम्पूर्णम् ॥  
  
  
At some place, a verse is added as first one   
गौरीविलास भुवनाय महेश्वराय पञ्चाननाय शरणागत कल्पदाय ।  
शर्वाय सर्वजगतामधिपाय तस्मै दारिद्र्य दुःखदहनाय नमः शिवाय ॥  
  
  
  
