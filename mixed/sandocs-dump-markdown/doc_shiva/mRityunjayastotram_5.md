---
Category: shiva
File name: mRRityunjayastotram5.itx
Language: Sanskrit
Latest update: April 25, 2020
Location: doc_shiva
Proofread by: PSA Easwaran
Send corrections to: sanskrit@cheerful.com
Site access: http://sanskritdocuments.org
Subject: philosophy/hinduism/religion
Sublocation: shiva
Text title: Shri Mrityunjaya Stotram
engtitle: mRityunjaya stotram 5
itxtitle: mRityunjayastotram 5
title: मृइत्युञ्जयस्तोत्रम् ५

---
  
 श्रीमृत्युञ्जयस्तोत्रम्   
शम्भो महादेव शम्भो महादेव शम्भो महादेव गङ्गाधर ।  
मृत्युञ्जय पाहि मृत्युञ्जय पाहि मृत्युञ्जय पाहि मृत्युञ्जय ॥ धृ॥  
  
अद्रीशजाधीश विद्राविताघौघ भद्राकृते पाहि मृत्युञ्जय ॥ मृत्युञ्जय ॥  
  
आकाशकेशामराधीशवन्द्य त्रिलोकेश्वर पाहि मृत्युञ्जय ॥ मृत्युञ्जय ॥  
  
इन्दूपलेन्दुप्रभोत्फुल्लकुन्दारविन्दाकृते पाहि मृत्युञ्जय ॥ मृत्युञ्जय ॥  
  
ईशार्चिताङ्घ्रे महेशाखिलावास काशीपते पाहि मृत्युञ्जय ॥ मृत्युञ्जय ॥  
  
उक्षेशसञ्चार यक्षेशसन्मित्र दक्षार्चित पाहि मृत्युञ्जय ॥ मृत्युञ्जय ॥  
  
ऊहापथातीतमाहात्म्यसंयुक्त मोहान्तक पाहि मृत्युञ्जय ॥ मृत्युञ्जय ॥  
  
ऋद्धिप्रदाशेष बुद्धिप्रतारज्ञ सिद्धेश्वर पाहि मृत्युञ्जय ॥ मृत्युञ्जय ॥  
  
ऋपर्वतोत्तुङ्गशृङ्गाग्रसङ्गाङ्गहेतो सदा पाहि मृत्युञ्जय ॥ मृत्युञ्जय ॥  
  
लब्धात्मभक्तौघसङ्घाति सङ्घातकारिप्रहन् पाहि पाहि मृत्युञ्जय ॥ मृत्युञ्जय ॥  
  
लूतीकृतानेकपारादिकृत्यन्तनीयाधुना पाहि मृत्युञ्जय ॥ मृत्युञ्जय ॥  
  
एकादशाकारराकेन्दुसङ्काश शोकान्तक पाहि मृत्युञ्जय ॥ मृत्युञ्जय ॥  
  
ऐश्वर्यधामार्क वैश्वानराभास विश्वाधिक पाहि मृत्युञ्जय ॥ मृत्युञ्जय ॥  
  
ओषध्यधीशांशुभूषादिपापौघमोक्षप्रद पाहि मृत्युञ्जय ॥ मृत्युञ्जय ॥  
  
औद्धत्यहीनप्रबुद्धप्रभाव प्रबुद्धाखिल पाहि मृत्युञ्जय ॥ मृत्युञ्जय ॥  
  
अम्बासमाश्लिष्ट लम्बोदरापत्य बिम्बाधर पाहि मृत्युञ्जय ॥ मृत्युञ्जय ॥  
  
अस्तोककारुण्य दुस्तारसंसारनिस्तारण पाहि मृत्युञ्जय ॥ मृत्युञ्जय ॥  
  
कर्पूरगौरोग्र सर्पाढ्य कन्दर्पदर्पापह पाहि मृत्युञ्जय ॥ मृत्युञ्जय ॥  
  
खद्योतनेत्राग्निविद्युद्ग्रहाक्षादि विद्योदित पाहि मृत्युञ्जय ॥ मृत्युञ्जय ॥  
  
गन्धेभचर्माङ्गसक्ताङ्ग संसारसिन्धुप्लव पाहि मृत्युञ्जय ॥ मृत्युञ्जय ॥  
  
घर्मांशुसङ्काश धर्मैकसम्प्राप्य शर्मप्रद पाहि मृत्युञ्जय ॥ मृत्युञ्जय ॥  
  
ङोत्पत्तिबीजाखिलोत्पत्तिबीजामराधीश मां पाहि मृत्युञ्जय ॥ मृत्युञ्जय ॥  
  
चन्द्रार्धचूड मरुन्नेत्र काञ्चीनगेन्द्रालय पाहि मृत्युञ्जय ॥ मृत्युञ्जय ॥  
  
छन्दश्शिरोरत्न सन्दोहसंवेद्य मन्दस्मित पाहि मृत्युञ्जय ॥ मृत्युञ्जय ॥  
  
जन्मक्षयातीत चिन्मात्रमूर्ते भवोन्मूलन पाहि मृत्युञ्जय ॥ मृत्युञ्जय ॥  
  
झणच्चारुघण्टामणिव्रातकाञ्चीगुणश्रेणिक पाहि मृत्युञ्जय ॥ मृत्युञ्जय ॥  
  
ञणित्यष्टचिन्तान्तरङ्ग प्रमोदाटनानन्दहृत्पाहि मृत्युञ्जय ॥ मृत्युञ्जय ॥  
  
टङ्कातिटङ्क मरुन्नेत्र भृङ्गाङ्गनासङ्गत पाहि मृत्युञ्जय ॥ मृत्युञ्जय ॥  
  
ठाली महापां केली तिरस्कारकारानल पाहि मृत्युञ्जय ॥ मृत्युञ्जय ॥  
  
डोलायमानान्तरङ्गीकृतानेकलास्येश मां पाहि मृत्युञ्जय ॥ मृत्युञ्जय ॥  
  
ढक्काध्वनिध्वानदाहध्वनिभ्रान्तशतृत्व मां पाहि मृत्युञ्जय ॥ मृत्युञ्जय ॥  
  
णाकारनेत्रान्त सन्तोषितात्मश्रितानन्द मां पाहि मृत्युञ्जय ॥ मृत्युञ्जय ॥  
  
तापत्रयात्युग्रदावानलसाक्षिरूपाव्यय पाहि मृत्युञ्जय ॥ मृत्युञ्जय ॥  
  
स्थाणो मुरारातिबाणोल्लसत्पञ्चबाणान्तक पाहि मृत्युञ्जय ॥ मृत्युञ्जय ॥  
  
दीनावनाद्यन्तहीनागमान्तैक मानोदित पाहि मृत्युञ्जय ॥ मृत्युञ्जय ॥  
  
धात्रीधराधीशपुत्रीपरिष्वङ्गचित्राकृते पाहि मृत्युञ्जय ॥ मृत्युञ्जय ॥  
  
नन्दीशवाहारविन्दासनाराध्य विन्दाकृते पाहि मृत्युञ्जय ॥ मृत्युञ्जय ॥  
  
पापान्धकारप्रदीपाद्वयानन्दरूप प्रभो पाहि मृत्युञ्जय ॥ मृत्युञ्जय ॥  
  
फालाम्बकानन्त नीलोज्ज्वलन्नेत्र शूलायुध पाहि मृत्युञ्जय ॥ मृत्युञ्जय ॥  
  
बालार्कबिम्बांशुभास्वज्जटाजूटिकालङ्कृत पाहि मृत्युञ्जय ॥ मृत्युञ्जय ॥  
  
भोगीश्वराकल्प योगिप्रियाभीष्टभोगप्रद पाहि मृत्युञ्जय ॥ मृत्युञ्जय ॥  
  
मौलीद्युनद्यूर्मिमालाजटाजूटिकाप्रिय पाहि मृत्युञ्जय ॥ मृत्युञ्जय ॥  
  
यज्ञेश्वराखण्डतद्ज्ञानिधे दक्षयज्ञान्तक पाहि मृत्युञ्जय ॥ मृत्युञ्जय ॥  
  
राकेन्दुकोटिप्रतीकाशलोकादि सृड्वन्दित पाहि मृत्युञ्जय ॥ मृत्युञ्जय ॥  
  
लङ्केशवन्द्याङ्घ्रिपङ्केरुहाशेष शङ्कासह पाहि मृत्युञ्जय ॥ मृत्युञ्जय ॥  
  
वागीशतूणीरवन्दारुमन्दार शौरिप्रिय पाहि मृत्युञ्जय ॥ मृत्युञ्जय ॥  
  
शर्वाखिलाधार सर्वेश गीर्वाणगर्वापह पाहि मृत्युञ्जय ॥ मृत्युञ्जय ॥  
  
षड्वक्त्रतात त्रिषाड्गुण्यलोकादि सृड्वन्दित पाहि मृत्युञ्जय ॥ मृत्युञ्जय ॥  
  
सोमावतंसान्तरङ्गे स्वयान्धाम सामप्रिय पाहि मृत्युञ्जय ॥ मृत्युञ्जय ॥  
  
हेलानिगीर्णोग्र हालाहलासह्य कालान्तक पाहि मृत्युञ्जय ॥ मृत्युञ्जय ॥  
  
क्षोणीधराधीश बाणासनावाप्तशोणाकृते पाहि मृत्युञ्जय ॥ मृत्युञ्जय ॥  
  
क्षित्यम्बुतेजोमरुद्व्योमसोमात्मसत्याकृते पाहि मृत्युञ्जय ॥ मृत्युञ्जय ॥  
  
शम्भोमहादेव शम्भोमहादेव शम्भोमहादेव गङ्गाधर ॥ मृत्युञ्जय ॥  
  
मृत्युञ्जय पाहि, मृत्युञ्जय पाहि ।  
मृत्युञ्जय पाहि, मृत्युञ्जय पाहि ।  
मृत्युञ्जयो मुक्तिदाता अथ्यवोचदिति श्रुतौ ॥ मृत्युञ्जय ॥  
  
भवरोग निमग्नानां भिषङ्मणिरितीरितः ॥ मृत्युञ्जय ॥  
  
इति मृत्युञ्जयस्तोत्रं समाप्तम् ।  
  
  
Proofread by PSA Easwaran   
  
