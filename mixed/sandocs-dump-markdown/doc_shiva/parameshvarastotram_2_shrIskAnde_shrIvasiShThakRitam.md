---
Category: shiva
Description/comments: Skanda Purana
File name: parameshvarastotram2.itx
Language: Sanskrit
Latest update: April 25, 2020
Location: doc_shiva
Proofread by: PSA Easwaran
Send corrections to: sanskrit@cheerful.com
Site access: http://sanskritdocuments.org
Subject: philosophy/hinduism/religion
Sublocation: shiva
Text title: Shri Parameshvara Stotram 2
engtitle: parameshvarastotram 2
itxtitle: parameshvarastotram 2 (shrIskAnde shrIvasiShThakRitam)
title: परमेश्वरस्तोत्रम् २ (श्रीस्कान्दे श्रीवसिष्ठकृइतम्)

---
  
 श्रीपरमेश्वरस्तोत्रम् २   
नमः कनकलिङ्गाय वेदलिङ्गाय वै नमः ।  
नमः परम लिङ्गाय व्योमलिङ्गाय वै नमः ॥ १॥  
  
नमस्सहस्रलिङ्गाय वह्निलिङ्गाय वै नमः ।  
नमः पुराणलिङ्गाय श्रुतिलिङ्गाय वै नमः ॥ २॥  
  
नमः पाताललिङ्गाय ब्रह्मलिङ्गाय वै नमः ।  
नमो रहस्यलिङ्गाय सप्तद्वीपोर्ध्वलिङ्गिने ॥ ३॥  
  
नमस्सर्वात्मलिङ्गाय सर्वलोकाङ्गलिङ्गिने ।  
नमस्त्वव्यक्तलिङ्गाय बुद्धिलिङ्गाय वै नमः ४॥  
  
नमोऽहङ्कारलिङ्गाय भूतलिङ्गाय वै नमः  
नम इन्द्रियलिङ्गाय नमस्तन्मात्रलिङ्गिने ॥ ५॥  
  
नमः पुरुषलिङ्गाय भावलिङ्गाय वै नमः  
नमो रजोर्ध्वलिङ्गाय सत्त्वलिङ्गाय वै नमः ॥ ६॥  
  
नमस्ते भवलिङ्गाय नमस्त्रैगुण्यलिङ्गिने ।  
नमोऽनागतलिङ्गाय तेजोलिङ्गाय वै नमः ॥ ७॥  
  
नमो वाय्वर्धलिङ्गाय श्रुतिलिङ्गाय वै नमः ।  
नमस्ते धर्मलिङ्गाय सामलिङ्गाय वै नमः ॥ ८॥  
  
नमो यज्ञाङ्गलिङ्गाय यज्ञलिङ्गाय वै नमः ।  
नमस्ते तत्त्वलिङ्गाय देवानुगतलिङ्गिने ॥ ९॥  
  
दिश नः परमं योगमपत्यं मत्समं तथा ।  
ब्रह्म चैवाक्षयं देव शमं चैव परं विभो ।  
अक्षयत्वं च वंशस्य धर्मे च मतिमक्षयाम् ॥ १०॥  
  
अग्निः - वसिष्ठेन स्तुतश्शम्भुस्तुष्टश्श्रीपर्वते पुरा ।  
वसिष्ठाय वरं दत्वा तत्रैवान्तरधियत ॥ ११॥  
  
(स्कन्दपुराणे पञ्चदशमोऽध्यायः)  
  
इति श्रीस्कान्दे श्रीवसिष्ठकृतं श्रीपरमेश्वरस्तोत्रं सम्पूर्णम् ।  
  
  
Proofread by PSA Easwaran   
  
