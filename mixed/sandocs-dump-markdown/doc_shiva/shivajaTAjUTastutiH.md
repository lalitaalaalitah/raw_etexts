---
Category: shiva
Description-comments: Brihatstotraratnakara 1 newer, Narayana Ram Acharya, Nirnayasagar,
  stotrasankhyA 225
File name: shivajaTAjUTastutiH.itx
Language: Sanskrit
Latest update: March 25, 2017
Location: doc_shiva
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: shrIshivajaTAjUTastutiH
engtitle: shrIshivajaTAjUTastutiH
itxtitle: shivajaTAjUTastutiH
title: शिवजटाजूटस्तुतिः

---
  
 श्रीशिवजटाजूटस्तुतिः   
  
श्रीगणेशाय नमः ॥  
  
स धूर्जटिर्जटाजूटो जायतां विजयाय वः ।  
यत्रैकपलितभ्रान्तिं करोत्यद्यापि जाह्नवी ॥ १॥  
  
चूडापीडकपालसङ्कुलगलन्मन्दाकिनीवारयो  
     विद्युत्प्रायललाटलोचनपुटज्योतिर्विमिश्रत्विषः ।  
पान्तु त्वामकठोरकेतकशिखासन्दिग्धमुग्धेन्दवो  
     भूतेशस्य भुजङ्गवल्लिवलयस्रन्नद्धजूटाजटाः ॥ २॥  
  
गङ्गावारिभिरुक्षिताः फणिफणैरुत्पल्लवास्तच्छिखा-  
     रत्नैः कोरकिताः सितांशुकलया स्मेरैकपुष्पश्रियः ।  
आनन्दाश्रुपरिप्लुताक्षिहुतभुग्धूमैर्मिलद्दोहदा   
     नाल्पं कल्पलताः फलं ददतु वोऽभीष्टं जटा धूर्जटेः ॥ ३॥  
  
इति श्रीशिवजटाजूटस्तुतिः समाप्ता ।  
  
  
Proofread by PSA Easwaran psaeaswaran at gmail.com  
  
