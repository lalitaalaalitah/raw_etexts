---
Category: aShTaka, shiva
File name: bilvAShTakam2.itx
Language: Sanskrit
Latest update: July 1, 2010
Location: doc_shiva
Proofread by: N.Balasubramanian bbalu at satyam.net.in
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: bilvAShTakam 2
Translated by: N.Balasubramanian bbalu@satyam.net.in
Transliterated by: N.Balasubramanian bbalu at satyam.net.in
engtitle: bilvAShTakam 2
itxtitle: bilvAShTakam 2
title: बिल्वाष्टकम् २

---
  
 बिल्वाष्टकम् २   
  
त्रिदलं त्रिगुणाकारं त्रिणेत्रं च त्रियायुधम् ।  
त्रिजन्मपापसंहारं एकबिल्वं शिवार्पणम् ॥ १॥  
  
त्रिशाकैर्बिल्वपत्रैश्च अच्छिद्रैः कोमलैश्शुभैः ।  
तव पूजां करिष्यामि एकबिल्वं शिवार्पणम् ॥ २॥  
  
दर्शनं बिल्ववृक्षस्य स्पर्शनं पापनाशनम् ।  
अघोरपापसंहारं एकबिल्वं शिवार्पणम् ॥ ३॥  
  
काशीक्षेत्रनिवासं च कालभैरवदर्शनम् ।  
प्रयागे माधवं दृष्ट्वा एकबिल्वं शिवार्पणम् ॥ ४॥  
  
तुलसी बिल्वनिर्गुण्डी जम्बीरामलकं तथा ।  
पञ्चबिल्वमिति ख्याता  एकबिल्वं शिवार्पणम् ॥ ५॥  
  
तटाकं धननिक्षेपं ब्रह्मस्थाप्यं शिवालयम् ।  
कोटिकन्यामहादानं एकबिल्वं शिवार्पणम् ॥ ६॥  
  
दन्त्यश्वकोटिदानानि अश्वमेधशतानि च ।  
कोटिकन्यामहादानं एकबिल्वं शिवार्पणम् ॥ ७॥  
  
सालग्रामसहस्राणि विप्रान्नं शतकोटिकम् ।  
यज्ञकोटिसहस्राणि एकबिल्वं शिवार्पणम् ॥ ८॥  
  
अज्ञानेन कृतं पापं ज्ञानेनापि कृतं च यत् ।  
तत्सर्वं नाशमायातु एकबिल्वं शिवार्पणम् ॥ ९॥  
  
एकैकबिल्वपत्रेण कोटियज्ञफलं लभेत् ।  
महादेवस्य पूजार्थं एकबिल्वं शिवार्पणम् ॥ १०॥  
  
अमृतोद्भववृक्षस्य महादेवप्रियस्य च ।  
मुच्यन्ते कण्टकाघाता कण्टकेभ्यो हि मानवाः ॥ ११॥  
  
             ॥ ॐ तत्सत् ॥  
  
  
  
  
  
Encoded and proofread by  
N.Balasubramanian bbalu at satyam.net.in  
  
