---
Category: shiva, vishhnu
Description/comments: vAmanapurANa, adhyAya 88, shlokas 2-28
File name: harishaNkarastotrampApashamanaagastya.itx
Indexextra: (Scan)
Language: Sanskrit
Latest update: December 31, 2018
Location: doc_shiva
Proofread by: Jonathan Wiener wiener78 at sbcglobal.net, NA
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: harishaNkarastotram pApashamana by sage agastya
Transliterated by: Jonathan Wiener wiener78 at sbcglobal.net
engtitle: harishaNkarastotrampApashamanaagastya
itxtitle: harishaNkarastotram pApashamanam (agastyaproktam vAmanapurANAntargatam)
title: हरिशण्करस्तोत्रम् पापशमनम् (अगस्त्यप्रोक्तम् वामनपुराणान्तर्गतम्)

---
  
 अगस्त्यप्रोक्तं पापशमनं नाम हरिशङ्करस्तोत्रम्   
मत्स्यं नमस्ये देवेशं कूर्मं देवेशमेव च ।   
हयशीर्षं नमस्येऽहं भवं विष्णुं त्रिविक्रमम् ॥ २॥ १॥  
  
नमस्ये माधवेशानौ हृषीकेषकुमारिलौ ।   
नारायणं नमस्येऽहं नमस्ते गरुडासनम् ॥ ३॥   
जयेशं नरसिंहं च रूपधारं कुरुध्वजम् ।   
कामपालमखण्डं च नमस्ये ब्राह्मणप्रियम् ॥ ४॥   
अजितं विश्वकर्माणं पुण्डरीकं द्विजप्रियम् ।   
हरिं शम्भुं नमस्ये च ब्रह्माणं सप्रजापतिम् ॥ ५॥   
नमस्ये शूलबाहुं च देवं चक्रधरं तथा ।   
शिवं विष्णुं सुवर्णाक्षं गोपतिं पीतवाससम् ॥ ६॥   
नमस्ये च गदापाणिं नमस्ये च कुशेशयम् ।   
अर्धनारीश्वरं देवं नमस्ये पापनाशनम् ॥ ७॥   
गोपालं च सवैकुण्ठं नमस्ये चापधारिणम् ।   
नमस्ये विष्णुरूपं च ज्येष्ठेशं पञ्चमं तथा ॥ ८॥  
  
उपशान्तं नमस्येऽहं मार्कण्डेयं सजम्बुकम् ।   
नमस्ये पद्मकिरणं नमस्ये वडवामुखम् ॥ ९॥   
कार्त्तिकेयं नमस्येऽहं बाह्लिकं शङ्खिनं तथा ।   
नमस्ये पद्मकिरणं नमस्ये च कुशेशयम् ॥ १०॥  
  
नमस्ये स्थाणुमनघं नमस्ये वनमालिनम् ।   
नमस्ये लाङ्गलीशं च नमस्येऽहं श्रियः पतिम् ॥ ११॥  
  
नमस्ये च त्रिनयनं नमस्ये हव्यवाहनम् ।   
नमस्ये च त्रिसौवर्णं नमस्ये धरणीधरम् ॥ १२॥   
त्रिणाचिकेतं ब्रह्माणं नमस्ये शशिभूषणम् ।   
कपर्दिनं नमस्ये च सर्वामयविनाशनम् ॥ १३॥   
नमस्ये शशिनं सूर्यं ध्रुवं रुद्रं महौजसम् ।   
पद्मनाभं हिरण्याक्षं नमस्ये स्कन्दमव्ययम् ॥ १४॥   
नमस्येऽहं भीमहंसौ नमस्ये हाटकेश्वरम् ।   
सदाहंसं नमस्ये च नमस्ये घ्राणतर्पणम् ॥ १५॥   
नमस्ये रुक्मकवचं महायोगिनमीश्वरम् ।   
नमस्ये श्रीनिवासं च नमस्ये पुरुषोत्तमम् ॥ २६॥   
नमस्ये च चतुर्बाहुं नमस्ये च सुधाधिपम् ।   
वनस्पतिं मधुपतिं नमस्ये मनुमव्ययम् ॥ १७॥  
  
श्रीकण्ठं वासुदेवं च नीलकण्ठं सदाशिवम् ।   
नमस्ये शर्वमनघं गौरीशं लकुडेश्वरम् ॥ १८॥  
  
मनोहरं च कृष्णेशं नमस्ये चक्रपाणिनम् ।   
यशोधनं महाबाहुं नमस्ये च कुशप्रियम् ॥ १९॥   
भूधरं छादितगदं सुनेत्रं सुरशंसितम् ।   
भद्राक्षं वीरभद्रं च नमस्ये शङ्कुकर्णिनम् ॥ २०॥   
वृषध्वजं महेशं च विश्वामित्रं शशिप्रभम् ।   
उपेन्द्रं च सगोविन्दं नमस्ये पङ्कजप्रियम् ॥ २१॥   
सहस्रशिरसं देवं नमस्ये कुन्दमालिनम् ।   
कालाग्निं रुद्रदेवेशं नमस्ये कृत्तिवाससम् ॥ २२॥   
नमस्ये छागलेशं च नमस्ये पङ्कजासनम् ।   
सहस्राक्षं कोकनदं नमस्ये हरिशङ्करम् ॥ २३॥   
अगस्त्यं गरुडं विष्णुं कपिलं ब्रह्मवाङ्मयम् ।   
सनातनं च ब्रह्माणं नमस्ये ब्रह्म तत्परम् ॥ २४॥   
अप्रतर्क्यं चतुर्बाहुं सहस्रांशुं तपोमयम् ।   
नमस्ये धर्मराजानं देवं गरुडवाहनम् ॥ २५॥   
सर्वभूतगतं शान्तं निर्मलं सर्वलक्षणम् ।   
महायोगिनमव्यक्तं नमस्ये पापनाशनम् ॥ २६॥   
निरञ्जनं निराकारं निर्गुणं निलयं पदम् ।   
नमस्ये पापहर्तारं शरण्यं शरणं व्रजे ॥ २७॥  
  
एतत् पवित्रं परमं पुराण  
      प्रोक्त त्वगस्त्येन महर्षणा च ।  
धन्यं यशस्यं बहुपापनाशनं  
      सङ्ङ्कीर्तनात् स्मरणात् स्पर्शनाच्च ॥ २८॥ २७॥  
  
इति वामनपुराणे अगस्त्यप्रोक्तं पापशमनं नाम हरिशङ्करस्तोत्रं सम्पूर्णम् ।  
  
(vAmanapurANa, adhyAya 88, shlokas 2-28)   
Proofread by Jonathan Wiener wiener78 at sbcglobal.net  
  
