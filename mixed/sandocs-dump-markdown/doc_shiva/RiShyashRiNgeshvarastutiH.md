---
Category: shiva
Description-comments: Brihatstotraratnakara 1 newer, Narayana Ram Acharya, Nirnayasagar,
  stotrasankhyA 225
File name: RRiShyashRRingeshvarastutiH.itx
Language: Sanskrit
Latest update: March 25, 2017
Location: doc_shiva
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: RRiShyashRRingeshvarastutiH
engtitle: RRiShyashRRingeshvarastutiH
itxtitle: RiShyashRiNgeshvarastutiH
title: ऋइष्यशृइण्गेश्वरस्तुतिः

---
  
 श्रीमदृष्यशृङ्गेश्वरस्तुतिः   
  
श्रीगणेशाय नमः ॥  
  
कष्टारिवर्गदलनशिष्टालिसमर्चिताङ्घ्रिपाथोजम् ।  
नष्टाविद्यैर्गम्यं पुष्टात्माराधकालिमाकलये ॥ १॥  
  
प्राणायामैर्ध्यानैर्नष्टं चित्तं विधाय मुनिवर्याः ।  
यत्पश्यन्ति हृदञ्जे शान्ताभाग्यं नमामि तत्किञ्चित् ॥ २॥  
  
वेदोत्तमाङ्गगेयं नादोपास्त्यादिसाधनात्माख्यम् ।  
खेदोन्मूलनदक्षं भेदोपाध्यादिवर्जितं नौमि ॥ ३॥  
  
शान्तामानसहंसं कान्तारासक्तमुनिवरैः सेव्यम् ।  
शान्ताहङ्कृतिवेद्यं कान्तार्धं नौमि शृङ्गशिवम् ॥ ४॥  
  
इति श्रीमदृष्यशृङ्गेश्वरस्तुतिः सम्पूर्णा ।  
  
  
Proofread by PSA Easwaran psaeaswaran at gmail.com  
  
