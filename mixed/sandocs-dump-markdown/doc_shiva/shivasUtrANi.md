---
Category: sUtra, shiva, svara
Description-comments: 1 shaambhavopaaya 2 shaaktopaaya 3 aaNavopaaya
File name: shivasutra.itx
Language: Sanskrit
Latest update: '1999'
Location: doc_shiva
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: shivasUtrANi
Texttype: svara
engtitle: Siva Sutras
itxtitle: shivasUtrANi
title: शिवसूत्राणि

---
  
 श्रीशिवसूत्राणि   
  
१       शाम्भवोपाय        १-२२  
२       शाक्तोपाय           १-१०  
३       आणवोपाय            १-४५  
  
१       शाम्भवोपाय  
  
चैतन्यमात्मा ॥ १॥  
  
चैतन्यम् आत्मा  
  
ज्ञानं बन्धः ॥ २॥  
  
ज्ञानम् बन्धः  
  
योनिवर्गः कलाशरीरम् ॥ ३॥  
  
योनिवर्गः कलाशरीरम्  
  
ज्ञानाधिष्ठानं मातृका ॥ ४॥  
  
ज्ञान अधिष्ठानम् मातृका  
  
उद्यमो भैरवः ॥ ५॥  
  
उद्यमः भैरवः  
  
शक्तिचक्रसन्धाने विश्वसंहारः ॥ ६॥  
  
शक्तिचक्र सन्धाने विश्व संहारः  
  
जाग्रत्स्वप्नसुषुप्तिभेदे तुर्याभोग(संवित्)सम्भवः ॥ ७॥  
  
जाग्रत् स्वप्न सुषुप्ति भेदे तुर्य आभोग(संवित्)सम्भवः  
  
ज्ञानं जाग्रत् ॥ ८॥  
  
ज्ञानम् जाग्रत्  
  
स्वप्नो विकल्पाः ॥ ९॥  
  
स्वप्नः विकल्पाः  
  
अविवेको माया सौषुप्तम् ॥ १०॥  
  
अविवेकः माया सौषुप्तम्  
  
त्रितयभोक्ता वीरेशः ॥ ११॥  
  
त्रितय भोक्ता वीरेशः  
  
विस्मयो योगभूमिकाः ॥ १२॥  
  
विस्मयः योग भूमिकाः  
  
इच्छाशक्तिरुमा कुमारी ॥ १३॥  
  
इच्छाशक्तिः उमा कुमारी  
  
दृश्यं शरीरम् ॥ १४॥  
  
दृश्यम् शरीरम्  
  
हृदये चित्तसङ्घटाद्दृश्यस्वापदर्शनम् ॥ १५॥  
  
हृदये चित्त सङ्घटात् दृश्य स्वाप दर्शनम्  
  
शुद्धतत्त्वसन्धानाद्वापशौशक्तिः ॥ १६॥  
  
शुद्धतत्त्व सन्धानात् वा अपशुशक्तिः  
  
वितर्क आत्मज्ञानम् ॥ १७॥  
  
वितर्कः आत्मज्ञानम्  
  
लोकानन्दः समाधिसुखम् ॥ १८॥  
  
लोकानन्दः समाधिसुखम्  
  
शक्तिसन्धाने शरीरोत्पत्तिः ॥ १९॥  
  
शक्ति सन्धाने शरीर उत्पत्तिः  
  
भूतसन्धान-भूतपृथक्त्व-विश्वसङ्घट्टाः ॥ २०॥  
  
भूतसन्धान भूतपृथक्त्व विश्वसङ्घट्टाः  
  
शुद्धविद्योदयाच्च्क्रेशत्वसिद्धिः ॥ २१॥  
  
शुद्धविद्या उदयात् चक्रेशत्व सिद्धिः  
  
महाह्रदानुसन्धानान्मन्त्रवीर्यानुभवः  ॥ २२॥  
  
महाह्रद अनुसन्धानात् मन्त्रवीर्य अनुभवः  
  
२       शाक्तोपाय  
  
चित्तं मन्त्रः ॥ १॥  
  
चित्तम् मन्त्रः  
  
प्रयत्नः साधकः ॥ २॥  
  
प्रयत्नः साधकः  
  
विद्याशरीरसत्ता मन्त्ररहस्यम् ॥ ३॥  
  
विद्या शरीर सत्ता मन्त्ररहस्यम्  
  
गर्भे चित्तविकासोऽविशिष्टविद्यास्वप्नः ॥ ४॥  
  
गर्भे चित्त विकासः अविशिष्ट विद्या स्वप्नः  
  
विद्यासमुत्थाने स्वाभाविके खेचरी शिवावस्था ॥ ५॥  
  
विद्या समुत्थाने स्वाभाविके खेचरी शिवावस्था  
  
गुरुरुपायः ॥ ६॥  
  
गुरुः उपायः  
  
मातृकाचक्रसम्बोधः ॥ ७॥  
  
मातृका चक्र सम्बोधः  
  
शरीरं हविः ॥ ८॥  
  
शरीरम् हविः  
  
ज्ञानमन्नम् ॥ ९॥  
  
ज्ञानम् अन्नम्  
  
विद्यासंहारे तदुत्थस्वप्नदर्शनम् ॥ १०॥  
  
विद्या संहरे तत् उत्थ स्वप्न दर्शनम्  
  
३       आणवोपाय  
  
आत्मा चित्तम् ॥ १॥  
  
आत्मा चित्तम्  
  
ज्ञानं बन्धः ॥ २॥  
  
ज्ञानम् बन्धः  
  
कलादिनां तत्त्वानामविवेको माया ॥ ३॥  
  
कला आदिनाम् तत्त्वानाम् अविवेकः माया  
  
शरीरं संहारः कलानाम् ॥ ४॥  
  
शरीरम् संहारः कलानाम्  
  
नाडीसंहार-भूतजय-भूतकैवल्य-भूतपृथक्त्वानि ॥ ५॥  
  
नाडी संहार भूतजय भूतकैवल्य भूतपृथक्त्वानि  
  
मोहावरणात्सिद्धिः ॥ ६॥  
  
मोह आवरणात् सिद्धिः  
  
मोहजयादनन्ताभोगात्शजविद्याजयः ॥ ७॥  
  
मोह जयात् अनन्त आभोगात् सहजविद्या जयः  
  
जाग्रद्द्वितीयकरः ॥ ८॥  
  
जाग्रत् द्वितीय करः  
  
नर्तक आत्मा ॥ ९॥  
  
नर्तकः आत्मा  
  
रङ्गोऽन्तरात्मा ॥ १०॥  
  
रङ्गः अन्तरात्मा  
  
प्रेक्षकाणीन्द्रियाणि ॥ ११॥  
  
प्रेक्षकाणि इन्द्रियाणि  
  
धीवशात्सत्त्वसिद्धिः ॥ १२॥  
  
धी वशात् सत्त्व सिद्धिः  
  
सिद्धः स्वतन्त्रभावः ॥ १३॥  
  
सिद्धः स्वतन्त्र भावः  
  
यथातत्र तथान्यत्र ॥ १४॥  
  
यथा तत्र तथा अन्यत्र  
  
बीजावधानम् ॥ १५॥  
  
बीज अवधानम्  
  
आसनस्थो सुखं ह्रदे निमज्जति ॥ १६॥  
  
आसनस्थः सुखम् ह्रदे निमज्जति  
  
स्वमात्रनिर्माणमापादयति ॥ १७॥  
  
स्व मात्रा निर्माणम् आपादयति  
  
विद्याविनाशे जन्मविनाशः ॥ १८॥  
  
विद्या विनशे जन्म विनाशः  
  
कवर्गादिषु माहेश्वर्याद्याः पशुमातरः ॥ १९॥  
  
कवर्गादिषु माहेश्वरी आद्याः पशु मातरः  
  
त्रिषु चतुर्थं तैलवदासेच्यम् ॥ २०॥  
  
त्रिषु चतुर्थम् तैलवत् आसेच्यम्  
  
मग्नः स्वचित्तेन प्रविशेत् ॥ २१॥  
  
मग्नः स्वचित्तेन प्रविशेत्  
  
प्राणसमाचारे समदर्शनम् ॥ २२॥  
  
प्राण समाचरे सम दर्शनम्  
  
मध्येऽवरः प्रसवः ॥ २३॥  
  
मध्ये अवरः प्रसवः  
  
मात्रावप्रत्ययसन्धाने नष्टस्य पुनरुत्थानम् ॥ २४॥  
  
मात्रा स्वप्रत्यय सन्धाने नष्टस्य पुनः उत्थानम्  
  
शिवतुल्यो जायते ॥ २५॥  
  
शिव तुल्यः जायते  
  
हरीरवृत्तिर्व्रतम् ॥ २६॥  
  
शरीर वृत्तिः व्रतम्  
  
कथा जपः ॥ २७॥  
  
कथा जपः  
  
दानमात्मज्ञानम् ॥ २८॥  
  
दानम् आत्मज्ञानम्  
  
योऽविपस्थो ज्ञाहेतुश्च ॥ २९॥  
  
यो अविपस्थः ज्ञा हेतुः च  
  
स्वशक्तिप्रचयो विश्वम् ॥ ३०॥  
  
स्व शक्ति प्रचयः विश्वम्  
  
स्थितिलयौ ॥ ३१॥  
  
स्थिति लयौ  
  
तत्प्रवृत्तावप्यनिरासः संवेतृभावात् ॥ ३२॥  
  
तत् प्रवृत्तौ अपि अनिरासः संवेतृ भावात्  
  
सुखासुखयोर्बहिर्मननम् ॥ ३३॥  
  
सुख असुखयोः बहिः मननम्  
  
तद्विमुक्तस्तु केवली ॥ ३४॥  
  
तत् विमुक्तः तु केवली  
  
मोहप्रतिसंहतस्तु कर्मात्मा ॥ ३५॥  
  
मोह प्रतिसंहतः तु कर्मात्मा  
  
भेदतिरस्कारे सर्गान्तरकर्मत्वम् ॥ ३६॥  
  
भेद तिरस्कारे सर्ग अन्तर कर्मत्वम्  
  
करणशक्तिः स्वतोऽनुभवात् ॥ ३७॥  
  
करणशक्तिः स्वतः अनुभवात्  
  
त्रिपदाद्यनुप्राणनम् ॥ ३८॥  
  
त्रिपद आदि अनुप्राणनम्  
  
चित्तस्थितिवच्छरीरकरणबाह्येषु ॥ ३९॥  
  
चित्तस्थिति वत् शरीर करण बाह्येषु  
  
अभिलाषद्बहिर्गतिः संवाह्यस्य ॥ ४०॥  
  
अभिलाषात् बहिः गतिः संवाह्यस्य  
  
तदारूढप्रमितेस्तत्क्षयाज्जीवसङ्क्षयः ॥ ४१॥  
  
तत् आरूढ प्रमितेः तत् क्षयात् जीव सङ्क्षयः  
  
भूतकञ्चुकी तदा विमुक्तो भूयः पतिसमः परः ॥ ४२॥  
  
भूत कञ्चुकी तदा विमुक्तः भूयः पति समः परः  
  
नैसर्गिकः प्राणसम्बन्धः ॥ ४३॥  
  
नैसर्गिकः प्राण सम्बन्धः  
  
नासिकान्तर्मध्यसंयमात्किमत्र सव्यापसव्यसौषुम्णेषु ॥ ४४॥  
  
नासिका अन्तर्मध्य संयमात् किमत्र सव्य अपसव्य सौषुम्णेषु  
  
भूयः स्यात्प्रतिमीलनम् ॥ ४५॥  
  
भूयः स्यात् प्रतिमीलनम्  
  
   ॥ इति ॥  
  
  
  
