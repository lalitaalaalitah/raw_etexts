---
Category: shiva
Description-comments: Brihatstotraratnakara 1, Narayana Ram Acharya, Nirnayasagar,
  stotrasankhyA 211
File name: mahArudrastotram.itx
Language: Sanskrit
Latest update: January 19, 2017
Location: doc_shiva
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: mahArudrastotram
engtitle: mahArudrastotram
itxtitle: mahArudrastotram
title: महारुद्रस्तोत्रम्

---
  
 महारुद्रस्तोत्रम्   
  
श्रीगणेशाय नमः ।  
वाण्या ॐङ्काररूपिण्या अन्त उक्तोऽस्य नान्यथा ।  
सुरस्त्रिभुवनेशः स नः सर्वान्तःस्थितोऽवतु ॥ १॥  
  
देवोऽयं सर्वदेवाद्यः सूरिरुन्मत्तवत्स्थितः ।  
वाहो बलीवर्दकोऽस्य याञ्चकस्येष्टदः स तु ॥ २॥  
  
नन्दिस्कन्धाधिरूढोऽपि त्रिप्रमित्यतिगः स्वभूः ।  
दशा यस्य न शम्भुं तं सन्तं वन्देऽखिलात्मकम् ॥ ३॥  
  
सद्योजातोऽष्टमूर्तिः स भूतवन्दिस्तुतो जितः ।  
रक्ष मन्मथहन्नाथ तोकधर्माणमद्य माम् ॥ ४॥  
  
स्वतो हेतोर्जगद्धेतो दयानाथाम्बिकापते ।  
तीव्रासुहृत्त्रिविधहृत्तापान्मृत्योश्च मामव ॥ ५॥  
  
कृतागसमपि त्राह्यत्रेर्मृत्योस्त्वं च भिषक्तमः ।  
तत्सन्धिं भिन्धि सर्वाकयोनेर्मुञ्चस्व मां शिव ॥ ६॥  
  
श्रीद पुष्टिद ते व्याप्तं दिक्षु क्षीरनिभं यशः ।  
रुङ्मार्ष्टिकृद्रक्ष मां त्वं गङ्गा यन्मूर्ध्नि चर्क्षराट् ॥ ७॥  
  
द्रष्टा वसति सर्वत्र बत मामीक्षसे न किम् ।  
स्तुतेर्धर्मेशशक्तिर्निरस्तमृत्योनमेजते ॥ ८॥  
  
तिष्ठानन्दद चित्ते मे समन्तात् परिपालय ॥ ९॥  
  
इति श्रीवासुदेवानन्दसरस्वतीविरचितं महाख्यस्तोत्रं सम्पूर्णम् ॥  
  
  
Proofread by PSA Easwaran psaeaswaran at gmail.com  
  
