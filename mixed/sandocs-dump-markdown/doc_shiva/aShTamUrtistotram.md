+++
"Text title" = "aShTamUrtistotram"
"File name" = "aShTamUrtistotram.itx"
itxtitle = "aShTamUrtistotram"
engtitle = "aShTamUrtistotram"
Category = "shiva"
Location = "doc_shiva"
Sublocation = "shiva"
Language = "Sanskrit"
Subject = "philosophy/hinduism/religion"
"Proofread by" = "Pallasena Narayanaswami ppnswami at gmail.com"
Description-comments = "Brihatstotraratnakara 1, Narayana Ram Acharya, Nirnayasagar, stotrasankhyA 211"
"Latest update" = "February 20, 2017"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "अष्टमूर्तिस्तोत्रम्"

+++
  
 अष्टमूर्तिस्तोत्रम्   
  
श्रीगणेशाय नमः ॥  
  
ईशा वास्यमिदं सर्वं चक्षोः सूर्यो अजायत ।  
इति श्रुतिरुवाचातो महादेवः परावरः ॥ १॥  
  
अष्टमूर्तेरसौ सूर्यौ मूर्तित्वं परिकल्पितः ।  
नेत्रत्रिलोचनस्यैकमसौ सूर्यस्तदाश्रितः ॥ २॥  
  
यस्य भासा सर्वमिदं विभातीदि श्रुतेरिमे ।  
तमेव भान्तमीशानमनुभान्ति खगादयः ॥ ३॥  
  
ईशानः सर्वविद्यानां भूतानां चेति च श्रुतेः ।  
वेदादीनामप्यधीशः स ब्रह्मा कैर्न पूज्यते ॥ ४॥  
  
यस्य संहारकाले तु न किञ्चिदवशिष्यते ।  
सृष्टिकाले पुनः सर्वं स एकः सृजति प्रभुः ॥ ५॥  
  
सूर्याचद्रमसौ धाता यथापूर्वमकल्पयत् ।  
इति श्रुतेर्महादेवः श्रेष्ठोऽर्यः सकलाश्रितः ॥ ६॥  
  
विश्वं भूतं भवद्भयं सर्वं रुद्रात्मकं श्रुतम् ।  
मृत्युञ्जयस्तारकोऽतः स यज्ञस्य प्रसाधनः ॥ ७॥  
  
विषमाक्षोऽपि समदृक् सशिवोऽपि शिवः स च ।  
वृषसंस्थोऽध्यतिवृषो गुणात्माऽप्यगुगुणोऽमलः ॥ ८॥  
  
यदाज्ञामुद्वहन्त्यत्र शिरसा सासुराः सुराः ।  
अभ्रं वातो वर्षं इतीषवो यस्य स विश्वपाः ॥ ९॥  
  
भिषक्रमं त्वा भिषजां शृणोमीति श्रुतेरवम् ।  
स्वभक्तसंसारमहारोगहर्ताऽपि शङ्करः ॥ १०॥  
  
इत्यष्टमूर्तिस्तोत्रं सम्पूर्णम् ।  
  
Proofread by Pallasena Narayanaswami ppnswami at gmail.com  
  
