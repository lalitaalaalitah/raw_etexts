---
Acknowledge-Permission: http://kshetrayaatra.blogspot.com
Category: shiva, aShTaka
File name: dakShiNAmUrtyaShTakam.itx
Language: Sanskrit
Latest update: July 27, 2018
Location: doc_shiva
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: dakShiNAmUrtyaShTakam
engtitle: dakShiNAmUrtyaShTakam
itxtitle: dakShiNAmUrtyaShTakam
title: दक्षिणामूर्त्यष्टकम्

---
  
 श्रीदक्षिणामूर्त्यष्टकं   
अगणितगुणगणमप्रमेमाद्यं  
सकलजगत्स्थितिसम्यमादिहेतुम् ।  
उपरतमनोयोगिहृन्मन्दिरम्तं  
सततमहं दक्षिणामूर्तिमीडे ॥ १॥  
  
निरवधिसुखमिष्टदातारमीड्यं  
नतजनमनस्तापभेदैकदक्षम् ।  
भवविपिनदवाग्निनामधेयं  
सततमहं दक्षिणामूर्तिमीडे ॥ २॥  
  
त्रिभुवनगुरुमागमैकप्रमाणं  
त्रिजगत्कारणसूत्रयोगमायम् ।  
रविशतभास्वरमीहितप्रधानं  
सततमहं दक्षिणामूर्तिमीडे ॥ ३॥  
  
अविरतभवभावनादिदूरं  
पदपद्मद्वयभाविनामदूरम् ।  
भवजलधिसुतारणमङ्घ्रिपोतं  
सततमहं दक्षिणामूर्तिमीडे ॥ ४॥  
  
कृतनिलयमनिशं वटाकमूले  
निगमशिखाव्रातबोधितैकरूपम् ।  
धृतमुद्राङ्गुळिगम्यचारुरूपं  
सततमहं दक्षिणामूर्तिमीडे ॥ ५॥  
  
द्रुहिणसुतपूजिताङ्घ्रिपद्मं  
पदपद्मानतमोक्षदानदक्षम् ।  
कृतगुरुकुलवासयोगिमित्रं  
सततमहं दक्षिणामूर्तिमीडे ॥ ६॥  
  
यतिवरहृदये सदा विभान्तं  
रतिपतिशतकोटिसुन्दराङ्गमाद्यम् ।  
परहितनिरतात्मनं सुसेव्यं  
सततमहं दक्षिणामूर्तिमीडे ॥ ७॥  
  
स्मितधवळविकासिताननाब्जं  
श्रुतिसुलभं वृषभाधिरूढगात्रम् ।  
सितजलजसुशोभिदेहकान्तिं  
सततमहं दक्षिणामूर्तिमीडे ॥ ८॥  
  
वृषभकृतमिदमिष्टसिद्धिदं  
गुरुवरदेवसन्निधौ पठेद्यः ।  
सकलदुरितदुःखवर्गहानिं  
व्रजति चिरं ज्ञानवान् शम्भुलोकम् ॥ ९॥  
  
इति श्रीदक्षिणामूर्त्यष्टकं सम्पूर्णम् ।  
  
Proofread by PSA Easwaran psaeaswaran at gmail.com  
  
