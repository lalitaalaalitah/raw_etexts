---
Category: shiva, kavacha
Description/comments: Rudrayamala
File name: mahAkAlakavacham.itx
Indexextra: (Scan)
Language: Sanskrit
Latest update: December 26, 2019
Location: doc_shiva
Proofread by: Sivakumar Thyagarajan Iyer, PSA Easwaran
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: Mahakala Kavacham
Transliterated by: Sivakumar Thyagarajan Iyer shivakumar24 at  gmail.com
engtitle: mahAkAlakavacham
itxtitle: mahAkAlakavacham athavA vishvamaNgalakavacham (shrIrudrayAmale tantre)
title: महाकालकवचम् अथवा विश्वमण्गलकवचम् (श्रीरुद्रयामले तन्त्रे)

---
  
 श्री महाकालकवचम्   
ॐ श्रीगणेशाय नमः ।  
श्रीभैरव उवाच  
अथ वक्ष्यामि देवेशि कवचम् मन्त्रगर्भकम् ।  
मूलमन्त्रस्वरूपं च विश्वमङ्गलकाभिधम् ॥ १॥  
  
सर्वसम्पत्प्रदं चैव महाकालस्य पार्वति ।  
गुह्यातिगुह्यपरमं मूलविद्यामयं ध्रुवम् ॥ २॥  
  
परमार्थप्रदं नित्यं भोगमोक्षैककारणम् ।  
महाभयहरं देवि महैश्वर्यप्रदं शिवे ॥ ३॥  
  
कवचस्यास्य देवेशि ऋषिर्भैरव ईरितः।  
अनुष्टुप्छन्द इत्युक्तं महाकालश्च देवता ॥ ४॥  
  
कूर्चबीजं पराशक्तिस्तारं कीलकमीरितम् ।  
धर्मार्थकाममोक्षार्थे विनियोगः प्रकीर्तितः॥ ५॥  
  
अथ ध्यानम् ।  
श्यामवर्णं महाकायं महाकालं त्रिलोचनम् ।  
नीलकण्ठं स्वतेजस्कं नेत्रत्रयविभूषितम् ॥ ६॥  
  
खट्वाङ्गचर्मधरं देवं वरदाभयपाणिकम् ।  
शूलहस्तं च खट्वाङ्गधारिणं मन्त्रनायकम् ॥ ७॥  
  
पिनाकहस्तं देवेशं तोमरं बिभ्रतं विभुम् ।  
प्रातः पठेत्सहस्रं वै भैरवं तु सदा स्मरेत् ।  
एवं विधेन ध्यानेन मनसा चिन्तयेद्विभुम् ॥ ८॥  
  
अथ कवचम् ।  
ॐ ह्रं शिरः पातु मे कालः ललाटे ह्रीं सदा मम ।  
ह्रं कारकं प्रतीच्यां मे बीजद्वयस्वरूपिणी ॥ १॥  
  
ह्रीं पातु लोचनद्वन्द्वं मुखं ह्रीम्बीजरूपिणि ।  
ह्रीं कारकं कण्ठदेशे ह्रीं पातु स्कन्धयोर्मम ॥ २॥  
  
महाकालः सदा पातु भुजौ सव्ये नसौ मम ।  
ह्रीङ्कारं हॄदयं पातु ह्रं मेऽव्यादुदरं सदा ॥ ३॥  
  
ह्रीं नाभिं पातु सततं देवी ह्रीङ्काररूपिणी ।  
अव्यान्मे लिङ्गदेशं च ह्रीं रक्षेद्गुह्यदेशके ॥ ४॥  
  
कूर्चयुग्मं पातु पादौ स्वाहा पादतलं मम ।  
श्रीषोडशाक्षरः पातु सर्वाङ्गे मम सर्वदा ॥ ५॥  
  
अन्तर्वह्निश्च मां पातु देवदत्तश्च भैरवः।  
नगलिङ्गामृतप्रीतः सर्वसन्धिषु रक्षतु ॥ ६॥  
  
महोग्रो मां सदा पातु ममेन्द्रियसमूहकम् ।  
शिवो ममेन्द्रियार्थेषु रक्षयेद्दक्षिणेष्वपि ॥ ७॥  
  
महाकालः पश्चिमेऽव्याद्दक्षिणे देवदत्तकः।  
भगलिङ्गामृतं प्रीतो भगलिङ्गस्वरूपकः॥ ८॥  
  
उदीच्यामूर्ध्वगः पातु पूर्वे सम्हारभैरवः।  
दिगम्बरः श्मशानस्थः पातु दिक्षु विदिक्षु च ॥ ९॥  
  
फलश्रुतिः ।  
शतलक्षं प्रजप्तोऽपि तस्य मन्त्रं न सिध्यति ।  
स शास्त्रज्ञानमाप्नोति सोऽचिरान्मृत्युमाप्नुयात् ॥ १०॥  
  
मन्त्रेण म्रियते योगी रक्षयेत् कवचं ततः ।  
त्रिसन्ध्यं पठनादस्य कवचस्य तु पार्वति ॥ ११॥  
  
सिद्धयोऽष्टौ करे तस्य महेश इव चापरः ।  
रूपेण स्मरतुल्येष्टो  कामिनीनां प्रियो भवेत् ॥ १२॥  
  
तस्मादेतत्सुकवचं न देयं यस्यकस्यचित् ।  
भक्तियुक्ताय शान्ताय दानशीलाय धीमते ॥ १३॥  
  
यो ददाति सुशिष्येभ्यो वश्ये तस्य जगद्भवेत् ।  
गुह्याद्गुह्यतरं गुह्यं महारुद्रेण भाषितम् ॥ १४॥  
  
रवौ भूर्जे लिखेद्वर्म स्वयम्भूः कुसुमस्त्रजा ।  
कुङ्कुमेनाष्टगन्धेन रक्तेन निजरेतसा ॥। १५॥  
  
धारयन्मूर्ध्नि वा बाहौ प्राप्नुयात्परमां गतिम् ।  
धनकामो लभेद्वित्तं पुत्रकामो लभेत्प्रजाम् ॥ १६॥  
  
सर्वान् रिपून् रणे जित्वा कल्याणी गृहमाविशेत् ।  
यस्य कण्ठगतं तस्य करस्थाः सर्वसिद्धयः॥ १७॥  
  
श्रीविश्वकवचं नाम कवचं न प्रकाशयेत् ।  
रहस्यातिरहस्यं च गोपनीयं स्वयोनिवत् ॥ १८॥  
  
इति श्रीरुद्रयामले तन्त्रे विश्वमङ्गलं नाम महाकालकवचं सम्पूर्णम् ।  
  
  
Encoded by Sivakumar Thyagarajan Iyer shivakumar24 at  gmail.com  
Proofread by Sivakumar Thyagarajan Iyer, PSA Easwaran  
  
