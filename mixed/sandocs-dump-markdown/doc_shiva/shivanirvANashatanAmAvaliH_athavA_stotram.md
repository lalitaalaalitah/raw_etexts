---
Category: shiva, aShTottarashatanAmAvalI
File name: shivanirvANastotram.itx
Indexextra: (Scan)
Language: Sanskrit
Latest update: December 25, 2018
Location: doc_shiva
Proofread by: Ganesh Kandu kanduganesh at gmail.com, NA
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: shivanirvANastotram
Transliterated by: Ganesh Kandu kanduganesh at gmail.com
engtitle: shivanirvANastotram
itxtitle: shivanirvANashatanAmAvaliH athavA stotram
title: शिवनिर्वाणशतनामावलिः अथवा स्तोत्रम्

---
  
 शिवनिर्वाणस्तोत्रम्   
ॐ नमः शिवाय ।  
ॐ जयत्यनन्यसामान्यप्रकृष्टगुणवैभवः ।  
संसारनाटकारम्भनिर्वाहणकविः शिवः ॥ १॥  
  
ॐ नमः शिवाय भूतभव्यभाविभावभाविने ।  
ॐ नमः शिवाय मातृमानमेयकल्पनाजुषे ।  
ॐ नमः शिवाय भीमकान्तशान्तशक्तिशालिने ।  
ॐ नमः शिवाय शाश्वताय शङ्कराय शम्भवे ।  
ॐ नमः शिवाय निर्निकेतनिःस्वभावमूर्तये ।  
ॐ नमः शिवाय निर्विकल्पनिष्प्रपञ्चसिद्धये ।  
ॐ नमः शिवाय निर्विवादनिष्प्रमाणसिद्धये ।  
ॐ नमः शिवाय निर्मलाय निष्कलाय वेधसे ।  
ॐ नमः शिवाय पार्थिवाय गन्धमात्रसंविदे ।  
ॐ नमः शिवाय षड्रसादिसामरस्यतृप्तये । १०  
ॐ नमः शिवाय तैजसाय रूपतानिरूपिणे ।  
ॐ नमः शिवाय पावनाय सर्वभावसंस्पृशे ।  
ॐ नमः शिवाय नाभसाय शब्दमात्रराविणे ।  
ॐ नमः शिवाय निर्गलन्मलव्यपायपायवे ।  
ॐ नमः शिवाय विश्वसृष्टिसौष्टवैकमीढुषे ।  
ॐ नमः शिवाय सर्वतः प्रसारिपादसम्पदे ।  
ॐ नमः शिवाय विश्वभोग्यभागयोग्यपाणये ।  
ॐ नमः शिवाय वाचकप्रपञ्चवाच्यवाचिने ।  
ॐ नमः शिवाय नस्यगन्धसर्वगन्धबन्धवे ।  
ॐ नमः शिवाय पुद्गलालिलोलिकाप्रशालिने । २०  
ॐ नमः शिवाय चाक्षुषाय विश्वरूपसन्दृशे ।  
ॐ नमः शिवाय सद्गुणत्रयाविभागभूमये ।  
ॐ नमः शिवाय पूरुषाय भोक्तृताभिमानिने ।  
ॐ नमः शिवाय सर्वतो नियन्तृतानियामिने ।  
ॐ नमः शिवाय कालभेदकल्पनोपकल्पिने ।  
ॐ नमः शिवाय किञ्चिदेवकर्तृतोपपादिने ।  
ॐ नमः शिवाय शुद्धविद्यतत्वमन्त्ररूपिणे ।  
ॐ नमः शिवाय दृक्क्रियाविकस्वरेश्वरात्मने ।  
ॐ नमः शिवाय सर्ववित्प्रभो सदाशिवाय ते ।  
ॐ नमः शिवाय वाच्यवाचकाध्वषट्कभित्तये । ३०  
ॐ नमः शिवाय वर्णमन्त्रसत्पदोपपदिने ।  
ॐ नमः शिवाय पञ्चधाकलाप्रपञ्चपञ्चिने ।  
ॐ नमः शिवाय सौरजैनबौद्धशुद्धिहेतवे ।  
ॐ नमः शिवाय भक्तिमात्रलभ्यदर्शनाय ते ।  
ॐ नमः शिवाय सर्वतो गरीयसां गरीयसे ।  
ॐ नमः शिवाय सर्वतो महीयसां महीयसे ।  
ॐ नमः शिवाय सर्वतः स्थवीयसां स्थवीयसे ।  
ॐ नमः शिवाय तुभ्यमऽस्त्वऽणीयसामऽणीयसे ।  
ॐ नमः शिवाय मन्दराद्रिकन्दराधिशायिने ।  
ॐ नमः शिवाय जाह्नवीजलोज्ज्वलाभजूटीने । ४०  
ॐ नमः शिवाय बालचन्द्रचन्द्रिकाकिरीटिने ।  
ॐ नमः शिवाय सोमसूर्यवह्निमात्रनेत्र ते ।  
ॐ नमः शिवाय कालकूटकण्ठपीठसुश्रिये ।  
ॐ नमः शिवाय धर्मरूपपुङ्गवध्वजाय ते ।  
ॐ नमः शिवाय भस्मधूलिशालिने त्रिशूलिने ।  
ॐ नमः शिवाय सर्वलोकपालिने कपालिने ।  
ॐ नमः शिवाय सर्वदैत्यमर्दिने कपर्दिने ।  
ॐ नमः शिवाय नित्यनम्रनाकिने पिनाकिने ।  
ॐ नमः शिवाय नागराजहारिणे विहारिणे ।  
ॐ नमः शिवाय शैलजाविलासने सुखासिने । ५०  
ॐ नमः शिवाय मन्मथप्रमाथिने पुरप्लुषे ।  
ॐ नमः शिवाय कालदेहदाहयुक्तिकारिणे ।  
ॐ नमः शिवाय नागकृत्तिवाससेऽप्यऽवाससे ।  
ॐ नमः शिवाय भीषणश्मशानभूमिवासिने ।  
ॐ नमः शिवाय पीठशक्तिपीठकोपभेदिने ।  
ॐ नमः शिवाय सिद्धमन्त्रयोगिने वियोगिने ।  
ॐ नमः शिवाय सर्वदिक्चतुर्नयाधिकारिणे ।  
ॐ नमः शिवाय सर्वतीर्थतीर्थताविधायिने ।  
ॐ नमः शिवाय साङ्गवेदतद्विचारचारवे ।  
ॐ नमः शिवाय षट्पादार्थषोडशार्थवादिने । ६०  
ॐ नमः शिवाय साङ्ख्ययोगपाञ्चरात्रपञ्चिने ।  
ॐ नमः शिवाय भोग्यदायिभोग्यदानतन्त्रिणे ।  
ॐ नमः शिवाय पारगाय पारणाय मन्त्रिणे ।  
ॐ नमः शिवाय पारपार्थिवस्वरूपरूपिणे ।  
ॐ नमः शिवाय सर्वमण्डलाधिपत्यशालिने ।  
ॐ नमः शिवाय सर्वशक्तिवासनानिवासिने ।  
ॐ नमः शिवाय सर्वतन्त्रवासनारसात्मने ।  
ॐ नमः शिवाय सर्वमन्त्रदेवतानियोआगिने ।  
ॐ नमः शिवाय स्वस्थिताय नित्यकर्ममायिने ।  
ॐ नमः शिवाय कालकल्पकल्पिने सुताल्पने । ७०  
ॐ नमः शिवाय भक्तकायसाख्यदाय शम्भवे ।  
ॐ नमः शिवाय भूर्भुवःस्वरात्मलक्ष्यलक्षिणे ।  
ॐ नमः शिवाय शून्यभावशान्तरूपधारिणे ।  
ॐ नमः शिवाय सर्वभावशुद्धशुद्धिहेतवे ।  
ॐ नमः शिवाय भास्वते ।  
ॐ नमः शिवाय भर्ग ते ।  
ॐ नमः शिवाय शर्व ते ।  
ॐ नमः शिवाय गर्व ते ।  
ॐ नमः शिवाय खर्व ते ।  
ॐ नमः शिवाय पर्व ते । ८०  
ॐ नमः शिवाय रुद्र ते ।  
ॐ नमः शिवाय भीम ते ।  
ॐ नमः शिवाय विष्णुवे ।  
ॐ नमः शिवाय जिष्णवे ।  
ॐ नमः शिवाय घन्विने ।  
ॐ नमः शिवाय खडुगिने ।  
ॐ नमः शिवाय चर्मिणे ।  
ॐ नमः शिवाय वर्मिणे ।  
ॐ नमः शिवाय भामिने ।  
ॐ नमः शिवाय कामिने । ९०  
ॐ नमः शिवाय योगिने ।  
ॐ नमः शिवाय भोगिने ।  
ॐ नमः शिवाय तिष्ठते ।  
ॐ नमः शिवाय गच्छते ।  
ॐ नमः शिवाय हेतवे ।  
ॐ नमः शिवाय सेतवे ।  
ॐ नमः शिवाय सर्वतः ।  
ॐ नमः शिवाय सर्वशः ।  
ॐ नमः शिवाय सर्वथा ।  
ॐ नमः शिवाय सर्वदा । १००  
शिव भव शर्व रुद्र हर शङ्कर भूतपते  
     गिरिश गिरीश भर्ग शशिशेखर नीलगल ।  
त्रिनयन वामदेव गिरिजाधव माररिपो जय  
     जय देव देव भगवन् भवतेऽस्तु नमः ॥  
  
एतामष्टोत्तरशतनमस्कारसंस्कारपूतां  
     भूतार्थव्याहृतिनुतिमुदाहृत्य मृत्युञ्जयस्य ।  
कश्चिद्विद्वान्यदिह कुशलं सञ्चिनोति स्म लोके  
     तेनान्येषां भवतु पठतां वान्छितार्थस्यसिद्धिः ॥  
  
इति श्रीव्यासमुनिना विरचितं शिवनिर्वाणस्तोत्रं सम्पूर्णं ।  
  
  
Encoded and proofread by Ganesh Kandu kanduganesh at gmail.com, NA  
  
