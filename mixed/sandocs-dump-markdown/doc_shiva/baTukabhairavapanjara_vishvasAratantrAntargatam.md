---
Category: shiva, panjara
Description/comments: Vishvasaratantra
File name: baTukabhairavapanjara.itx
Language: Sanskrit
Latest update: October 1, 2018
Location: doc_shiva
Proofread by: Gopal Upadhyay gopal.j.upadhyay at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: baTukabhairavapanjara
Transliterated by: Gopal Upadhyay gopal.j.upadhyay at gmail.com
engtitle: baTukabhairavapanjara
itxtitle: baTukabhairavapanjara (vishvasAratantrAntargatam)
title: बटुकभैरवपञ्जर (विश्वसारतन्त्रान्तर्गतम्)

---
  
 श्री विश्वसारोक्त बटुकभैरवपञ्जरस्तोत्रम्   
श्रीगणेशाय नमः ।  
श्रीउमामहेश्वराभ्यां नमः ।  
श्रीगुरवै नमः ।  
श्रीभैरवाय नमः ।  
देव्युवाच ।  
देवदेव महादेव भक्ताभीष्टप्रदायकः ।  
पूर्वं मे सूचितं नाथ ब्रूहित्वं कृपयाधुनाम् ॥ १॥  
  
पञ्जरं बटुकस्यैव सर्वसिद्धिप्रदायकम् ।  
साधकानां हितार्थाय प्रकाशं कुरु भैरव् ॥ २॥  
  
भैरव उवाच ।  
श्रृणु देवि प्रवक्ष्यामि बटुकस्य च पञ्जरम् ।  
पञ्जरस्यास्य देवेशि बृहदारण्यको ऋषिः ।  
छन्दोऽनुष्टुप् देवेशि बटुको नाम देवता ॥ ३॥  
  
ह्रीं बीजं बटुकायेति शक्तिस्तु परिकीर्तिता ।  
प्रणवं कीलकं प्रोक्त मागमज्ञैर्विनिश्चितम् ।  
सर्वार्थसाधने देवि विनियोगः परिकीर्तितः ॥ ४॥  
  
अस्य श्रीबटुकभैरवपञ्जरस्य बृहदारण्यक ऋषिः ।  
अनुष्टुप् छन्दः । श्री बटुक भैरवः देवता । ह्रीं बीजम् ।  
बटुकायेति शक्तिः । प्रणवः कीलकम् ।  
सर्वार्थ साधने (सर्वाभीष्टसिद्ध्यर्थे जपे/पाठे) विनियोगः ॥  
  
बटुकोव्याच्छिरोदेशेललाटेभैरवेश्वरः ।  
कपोलौक्षेत्रपालश्चभूभागेचासिताङ्गकः ॥ ५॥  
  
खट्वाङ्गधारीनासायां नेत्रयोर्भूतनायकः ।  
उर्ध्वोष्टे(ष्ठे)रुरुनाथश्चाधरोष्टे(ष्ठे)धनेश्वरः ॥ ६॥  
  
चिबुकेकुलनाथोव्यान्महेशोमुखमण्डले ।  
क्षेत्रेशोकण्ठदेशोव्यात्स्कन्धयोर्वासिनीपतिः ॥ ७॥  
  
हृदयेकामनाथोव्यात्काम्यघ्नोभुजमण्डले ।  
पाणौरक्षेन्महाकालोमार्तण्डोचाङ्गुलीषुच ॥ ८॥  
  
उदरेकालकालोव्यात्सर्वज्ञोनाभिमण्डले ।  
रक्ताक्षोलिङ्गव्यातण्डकोषेसुरेश्वरः ॥ ९॥  
  
कट्यांशूलभृत्पातुवस्तिदेशेअघान्तकः ।  
घोरान्तकोपातुचोर्धोर्जघनेशत्रुतापनः ॥ १०॥  
  
पादयोः पातुकन्दर्पो कल्पान्तो चाङ्गुलीषु च ।  
आकेशात्पादपर्यन्तं पातुमां भैरवेश्वरः ॥ ११॥  
  
प्रतीच्यां पातु भूतेशो याम्ये बलिहरोऽवतु ।  
प्राच्यां कालविधिः पातु उदीच्यां प्रथमेश्वरः ॥ १२॥  
  
आग्नेय्यां च शिखी पातु नैऋत्यां प्रेतयोऽवतु ।  
वायव्यां प्राणदः पातु एशान्यामीश्वरोऽवतु ॥ १३॥  
  
इतीदं पञ्जरं देवि सर्वमन्त्ररहस्यकम् ।  
पठनात्पाठनाद्देवि स्वयं सिद्धिश्वरो भवेत् ॥ १४॥  
  
प्रातःकाले पठेद्यस्तु मुच्यते व्याधिबन्धनात् ।  
भानौ मध्ये गते यस्तु पठनाद्धनवान्भवेत् ॥ १५॥  
  
सायङ्काले प्रपठनात्सर्वसिद्धिमवाप्नुयात् ।  
अर्धरात्रे पठेद्यस्तु श्रुतिस्तद्गत्मानसः ॥ १६॥  
  
साक्षाद्भैरवरुपोऽसौ जायते भुवि मानवः ।  
पञ्जरं भूर्जपत्रेषु चाष्टाङ्गन्धेनलेखयेत् ॥ १७॥  
  
धारयेत्करकण्ठेचबाह्वोशिरसि यं पुमान् ।  
तस्यसर्वार्थसिद्धिः स्यान्नात्रकार्याविचारणात् ॥ १८॥  
  
शत्रुदस्यु भयं नैव नैव भूतादिजं भयम् ।  
अस्यधारण मात्रेण साधको भुवि जायते ॥ १९॥  
  
अज्ञात्वा पञ्जरं देवि अज्ञात्वा कूटपञ्जरम् ।  
नाधिकारीभवेत्सोऽपि अजप्त्वा नरकं व्रजेत् ।  
तस्मात्पठेत्सदाभक्त्या पातकान्मुच्यते ध्रुवम् ॥ २०॥  
  
॥ इति श्रीविश्वसारोक्त बटुकभैरवपञ्जरं सम्पूर्णम् ॥  
  
  
Encoded and proofread by Gopal Upadhyay gopal.j.upadhyay at gmail.com  
  
