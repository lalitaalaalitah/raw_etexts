---
Category: shiva, aShTaka
File name: hATakeshvarAShTakam.itx
Indexextra: (Audio 1, 2, 3, 4, Info)
Language: Sanskrit
Latest update: December 26, 2019
Location: doc_shiva
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: Shri Hatakeshvara Ashtakam
engtitle: hATakeshvarAShTakam
itxtitle: hATakeshvarAShTakam
title: हाटकेश्वराष्टकम्

---
  
 श्रीहाटकेश्वराष्टकम्   
जटातटान्तरोलसत्सुरापगोर्मिभास्वरं  
     ललाटनेत्रमिन्दुनाविराजमानशेखरम् ।  
लसद्विभूतिभूषितं फणीन्द्रहारमीश्वरं  
     नमामि नाटकेश्वरं भजामि हाटकेश्वरम् ॥ १॥  
  
पुरान्धकादिदाहकं मनोभवप्रदाहकं  
     महाधराशिनाशकमभीप्सितार्थदायकम् ।  
जगत्त्रयैककारकं विभाकरं विदारकं  
     नमामि नाटकेश्वरं भजामि हाटकेश्वरम् ॥ २॥  
  
मदीय मानसस्थले सदास्तु ते पदद्वयं  
     मदीय वक्त्रपङ्कजे शिवेति चाक्षरद्वयम् ।  
मदीय लोचनाग्रतः सदार्धचन्द्रविग्रहं  
     नमामि नाटकेश्वरं भजामि हाटकेश्वरम् ॥ ३॥  
  
भजन्ति हाटकेश्वरं सुभक्तिभावतोत्रये  
     भवन्ति हाटकेश्वरः प्रमाणमात्र नागरः ।  
धनेन तेज साधिका कुलेन चाखिलोन्नता  
     नमामि नाटकेश्वरं भजामि हाटकेश्वरम् ॥ ४॥  
  
सदाशिवोऽहमित्यहर्निशं भजेत यो जनः  
     सदा शिवं करोति तं न संशयोत्र कश्चन ।  
अहो दयालुता महेश्वरस्य दृश्यतां बुधा  
     नमामि नाटकेश्वरं भजामि हाटकेश्वरम् ॥ ५॥  
  
धराधरात्मजापते त्रिलोचनेश शङ्कर  
     गिरीश चन्द्रशेखराहिराज भूषणेश्वरः ।  
महेश नन्दिवाहनेति सङ्घटन्नहर्निशं  
     नमामि नाटकेश्वरं भजामि हाटकेश्वरम् ॥ ६॥  
  
महेश पाहि मां मुदा गिरीश पाहि मां सदा  
     भवार्णवे निमज्जितो त्वमेवमेऽसि तारकः ।  
करावलम्बनं झटित्य होधुनां प्रदीयतां  
     नमामि नाटकेश्वरं भजामि हाटकेश्वरम् ॥ ७॥  
  
धराधरेश्वरेश्वरं शिवं निधीश्वरेश्वरं  
     सुरासुरेश्वरं रमापतिश्वरं महेश्वरम् ।  
प्रचण्ड चण्डीकेश्वरं विनीत नन्दिकेश्वरं  
     नमामि नाटकेश्वरं भजामि हाटकेश्वरम् ॥ ८॥  
  
हाटकेशस्य भक्त्या यो हाटकेशाष्टकं पठेत् ।  
हाटकेश प्रसादेन हाटकेशत्वमाप्नुयात् ॥  
  
     इति श्रीहाटकेश्वराष्टकं सम्पूर्णम् ।  
  
  
