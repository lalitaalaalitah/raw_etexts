---
Author: Atmarama
Category: shiva
Description/comments: Batuka Bhairava Upasana
File name: shrIbaTukabhairavAparAdhakShamApana.itx
Indexextra: (Scan)
Language: Sanskrit
Latest update: August 18, 2018
Location: doc_shiva
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: baTukabhairavAparAdhakShamApana
engtitle: Batukabhairava Aparadhakshamapana
itxtitle: baTukabhairavAparAdhakShamApana stotram (AtmArAmavirachitam)
title: बटुकभैरवापराधक्षमापन स्तोत्रम् (आत्मारामविरचितम्)

---
  
 श्रीबटुकभैरवापराधक्षमापनस्तोत्रम्   
ॐ गुरोः सेवां त्यक्त्वा गुरुवचनशक्तोपि न भवे  
भवत्पूजाध्यानाज्जपहवनयागाद्विरहितः ।  
त्वदर्च्चानिर्माणे क्वचिदपि न यत्नं व कृतवा-  
ञ्जगज्जालग्रसतो झटिति कुरु हार्द्दं मयि विभो ॥ १॥  
  
प्रभो दुर्गासूनो तव शरणतां सोऽधिगतवान्-  
कृपालो दुःखार्तः कमपि भवदन्यं प्रकथये ।  
सुहृत्सम्पत्तेऽहं सरलविरलः साधकजन-  
स्त्वदन्यः कस्त्राता भवदहनदाहं शमयति ॥ २॥  
  
वदान्यो मान्यस्त्वं विविधजनपालो भवसि वै  
दयालुर्दीनार्तान् भवजलधिपारं गमयसि ।  
अतस्त्वत्तो याचे नतिनियमतोऽकिञ्चनधनः  
सदा भूयाद्भावः पदनलिनयोस्ते तिमिरहा ॥ ३॥  
  
अजापूर्वो विप्रो मिलपदपरो योऽतिपतितो  
महामूर्खो दुष्टो वृजननिरतः पामरनृपः ।  
असत्पानासक्तो यवनयुवतीव्रातरमणः  
प्रभावात्त्वन्नाम्नः परमपदवीं सोऽप्यधिगतः ॥ ४॥  
  
दयां दीर्घां दीने बटुक कुरु विश्वम्भर मयि  
न चान्यस्सन्त्राता परमशिव मां पालय विभो ।  
महाश्चर्यं प्राप्तस्तव सरलदृष्ट्या विरहितः  
कृपापूर्णैर्नेत्रैः कजदलनिमैर्माखचयतात् ॥ ५॥  
  
सहस्ये किं हंसो नहि तपति दीनं जनचयङ्-  
घनान्ते किं चन्द्रोऽसमकरनिपातो भुवितले ।  
कृपादृष्टेस्तेहं भयहर विभो किं विरहितो  
जले वा हर्म्ये वा घनरसमुयातो न विषमः ॥ ६॥ घनरसनिपातो  
  
त्रिमूर्तिस्त्वं गीतो हरिहरविधातात्मकगुणो  
निराकारः शुद्धः परतरपरः सोऽप्यविषयः ।  
दयारूपं शान्तं मुनिगणनुतं भक्तदयितं  
कदा पश्यामि त्वां कुटिलकचशोभित्रिनयनम् ॥ ७॥  
  
तपोयोगं साङ्ख्यं यमनियमचेतः प्रयजनं  
न कौलार्च्चाचक्रं हरिहरविधीनां प्रियतमम् । प्रियतरम्  
न जाने ते भक्तिं परममुनिमार्गं मधुविधिं  
तथाप्येषा वाणी परिरटति नित्यं तव यशः ॥ ८॥  
  
न मे काङ्क्षा धर्मे न वसुनिचये राज्यनिवहे  
न मे स्त्रीणां भोगे सखिसुतकुटुम्बेषु न च मे ।  
यदा यद्यद्भाव्यं भवतु भगवन् पूर्वसुकृतान्  
ममैतत्तु प्रार्थ्यं तव विमलभक्तिः प्रभवतात् ॥ ९॥  
  
कियाँस्तेस्मद्भारः पतितपतिताँस्तारयसि भो !  
मदन्यः कः पापी यजनविमुखः पाठरहितः ।  
दृढो मे विश्वासस्तव नियतिरुद्धारविषया  
सदा स्याद् विश्रम्भः क्वचिदपि मृषा मा च भवतात् ॥ १०॥  
  
भवद्भावाद्भिन्नो व्यसननिरतः को मदपरो  
मदान्धः पापात्मा बटुक ! शिव ! ते नामरहितः ।  
उदारात्मन्बन्धो नहि तवकतुल्यः कलुषहा  
पुनस्सञ्चिन्त्यैवं कुरु हृदि यथाचेच्छसि तथा ॥ ११॥  
  
जपान्ते स्नानान्ते ह्युषसि च निशीथे पठति यो  var  जपति  
महासौख्यं देवो वितरति नु तस्मै प्रमुदितः ।  
अहोरात्रं पार्श्वे परिवसति भक्तानुगमनो  
वयोन्ते संहृष्टः परिनयति भक्तान् स्वभुवनम् ॥ १२॥  
  
इति श्रीसिद्धयोगीश्वरश्रीघनैयालालशिषेणात्मारामेण विरचितं  
बटुकभैरवप्रार्थनापराधक्षमापन स्तोत्र ॥  
  
  
  
