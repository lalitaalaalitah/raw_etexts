---
Category: shiva
Description/comments: Rudrayamala
File name: baTukabhairavAShTakam.itx
Indexextra: (Manuscript)
Language: Sanskrit
Latest update: May 18, 2018
Location: doc_shiva
Proofread by: Gopal Upadhyay, Shashtri Pulkitbhai Vyas
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: baTukabhairavAShTakam
Transliterated by: Gopal Upadhyay gopal.j.upadhyay at gmail.com
engtitle: baTukabhairavAShTakam, aShTaka
itxtitle: baTukabhairavAShTakam athavA mahAbhairavAShTakam (rudrayAmalatantrAntargatam)
title: बटुकभैरवाष्टकम् अथवा महाभैरवाष्टकम् (रुद्रयामलतन्त्रान्तर्गतम्)

---
  
 श्रीबटुकभैरवाष्टकस्तोत्रम् अथवा महाभैरवाष्टकम्   
श्रीगणेशाय नमः ।  
श्रीउमामहेश्वराभ्यां नमः ।  
श्रीगुरवे नमः ।  
श्रीभैरवाय नमः ।  
  
अस्य श्रीबटुकभैरवाष्टकस्तोत्रमन्त्रस्य ईश्वर ऋषिः ।  
गायत्री छन्दः । बटुकभैरवो देवताः । ह्रीं बीजम् । बटुकायेतिशक्तिः ।  
प्रणवः कीलकम् । धर्मार्म्मार्थकाममोक्षार्थे पाठे विनियोगः ॥  
  
अथ करन्यासः ।  
कं अङ्गुष्टाभ्यां नमः । हं तर्जनीभ्यां स्वाहा ।  
खं मध्यमाभ्यां वषट् । सं अनामिकाभ्यां हूं ।  
गं कनिष्टिकाभ्यां वौषट् । क्षं करतलकरपृष्टाभ्यां फट् ॥  
  
अथ हृदयादिन्यासः ।  
कं हृदयाय नमः । हं शिरसे स्वाहा ।  
खं शिखायै वषट् । सं कवचाय हूं ।  
गं नेत्रत्रयाय वौषट् । क्षं अस्त्राय फट् ॥  
  
अथाङ्ग न्यासः ।  
क्षं नमः हृदि । कं नमः नासिकयोः ।  
हं नमः ललाटे । खं नमः मुखे ।  
सं नमः जिह्वायाम् । रं नमः कण्ठे ।  
मं नमः स्तनयोः । नमः नमः सर्वाङ्गेषु ।  
  
आज्ञा ।  
  
तीक्ष्णदंष्ट्र महाकाय कल्पान्त दहनोपम ।  
भैरवाय नमस्तुभ्यमनुज्ञान्दातुमर्हसि ॥ १॥  
  
अथ ध्यानम् ।  
  
करकलितकपालः कुण्डलीदण्डपाणि  
      स्तरुणतिमिरनीलोव्यालयज्ञोपवीती ।  
क्रतुसमयसपर्या विघ्नविच्छेदहेतु-  
      र्जयतिबटुकनाथः सिद्धिदः साधकानाम् ॥ २॥  
  
इति ध्यानम् ।  
  
पूर्वे आसिताङ्गभैरवाय नमः पूर्वदिशि मां रक्ष रक्ष  
कालकण्टकान् भक्ष भक्ष आवाहयाम्यहमत्रतिष्ट तिष्ट हूं फट् स्वाहा ।  
  
आग्नेये रुरुभैरवाय नमः आग्नेये मां रक्ष रक्ष  
कालकण्टकान् भक्ष भक्ष आवाहयाम्यहमत्रतिष्ट तिष्ट हूं फट् स्वाहा ।  
  
दक्षिणे चण्डभैरवाय नमः दक्षिणे मां रक्ष रक्ष  
कालकण्टकान् भक्ष भक्ष आवाहयाम्यहमत्रतिष्ट तिष्ट हूं फट् स्वाहा ।  
  
नैऋत्ये क्रोधभैरवाय नमः नैऋत्यां मां रक्ष रक्ष  
कालकण्टकान् भक्ष भक्ष आवाहयाम्यहमत्रतिष्ट तिष्ट हूं फट् स्वाहा ।  
  
प्रतिच्यां उन्मत्तभैरवाय नमः प्रतिच्यां मां रक्ष रक्ष  
कालकण्टकान् भक्ष भक्ष आवाहयाम्यहमत्रतिष्ट तिष्ट हूं फट् स्वाहा ।  
  
वायव्ये कपालभैरवाय नमः वायव्ये मां रक्ष रक्ष  
कालकण्टकान् भक्ष भक्ष आवाहयाम्यहमत्रतिष्ट तिष्ट हूं फट् स्वाहा ।  
  
उदिच्यां भीषणभैरवाय नमः उदिच्यां मां रक्ष रक्ष  
कालकण्टकान् भक्ष भक्ष आवाहयाम्यहमत्रतिष्ट तिष्ट हूं फट् स्वाहा ।  
  
ईशान्यां संहारभैरवाय नमः ईशाने मां रक्ष रक्ष  
कालकण्टकान् भक्ष भक्ष आवाहयाम्यहमत्रतिष्ट तिष्ट हूं फट् स्वाहा ।  
  
॥ नमो भगवते भैरवाय नमः क्लीं क्लीं क्लीं ॥  
  
इति मन्त्रमष्टोत्तर शतं जप्त्वा चतुर्विध पुरुषार्थसिद्धये  
महासिद्धिकरभैरवाष्टकस्तोत्र पाठे विनियोगः ॥  
  
यं यं यं यक्षरूपं दिशिचकृतपदं भूमिकम्पायमानं  
सं सं संहारमूर्तिं शिरमुकुट्जटा भालदेशेऽर्धचन्द्रम् ।  
दं दं दं दीर्घकायं विकृतनख मुखं चोर्ध्वरोमं करालं  
पं पं पं पापनाशं नतिरिह सततं भैरवं क्षेत्रपालम् ॥ १॥  
  
रं रं रं रक्तवर्णं कटिनतनुमयं तीक्ष्णदंष्ट्रं च भीमं  
घं घं घं घोरघोषं घ घ घनघटितं घुर्घुरा घोरनादम् ।  
कं कं कं कालपाशं ध्रिकि ध्रिकि चकितं कालमेघावभासं  
तं तं तं दिव्यदेहं नतिरिह सततं भैरवं क्षेत्रपालम् ॥ २॥  
  
लं लं लं लम्बदन्तं ल ल ल लितल ल्लोलजिह्वा करालं  
धूं धूं धूं धूम्रवर्णं स्फुट विकृतनखमुखं भास्वरं भीमरूपम् ।  
रुं रुं रुं रूण्डमालं रुधिरमयतनुं ताम्रनेत्रं सुभीमं  
नं नं नं नग्नरूपं नतिरिह सततं भैरवं क्षेत्रपालम् ॥ ३॥  
  
वं वं वं वायुवेगं ग्रहगणनमितं ब्रह्मरुद्रैस्सुसेव्यं  
खं खं खं खड्गहस्तं त्रिभुवननिलयं घोररूपं महोग्रम् ।  
चं चं चं व्यालहस्तं चालित चल चला चालितं भूतचक्रं  
मं मं मं मातृरूपं नतिरिह सततं भैरवं क्षेत्रपालम् ॥ ४॥  
  
शं शं शं शङ्खहस्तं शशिशकलयरं सर्पयज्ञोपवीतं  
मं मं मं मन्त्रवर्णं सकलजननुतं मन्त्र सूक्ष्मं सुनित्यम् ।  
भं भं भं भूतनाथं किलिकिलिकिलितं गेहगेहेरटन्तं  
अं अं अं मुख्यदेवं नतिरिह सततं भैरवं क्षेत्रपालम् ॥ ५॥  
  
खं खं खं खड्गभेदं विषममृतमयं कालकालं सुकालं  
क्षं क्षं क्षं क्षिप्रवेगं दहदहदहनं तप्तसन्तप्तमानम् ।  
हं हं हं कारनादं प्रकटितदपातं गर्जितां भोपिभूमिं  
बं बं बं बाललीलं नतिरिह सततं भैरवं क्षेत्रपालम् ॥ ६॥  
  
सं सं सं सिद्धियोगं सकलगुणमयं रौद्ररूपं सुरौद्रं  
पं पं पं पद्मनाभं हरिहरनुतं चन्द्रसूर्याग्नि नेत्रम् ।  
ऐं ऐं ऐं ऐश्वर्यरूपं सततभयहरं सर्वदेवस्वरूपं  
रौं रौं रौं रौद्रनादं नतिरिह सततं भैरवं क्षेत्रपालम् ॥ ७॥  
  
हं हं हं हंसहास्यं कलितकरतलेकालदण्डं करालं  
थं थं थं स्थैर्यरूपं शिरकपिलजटं मुक्तिदं दीर्घहास्यम् ।  
टं टं टङ्कारभीमं त्रिदशवरनुतं लटलटं कामिनां दर्पहारं  
भूं भूं भूं (भुं भुं भुं) भूतनाथं  
                         नतिरिह सततं भैरवं क्षेत्रपालम् ॥ ८॥  
  
भैरवस्याष्टकं स्तोत्रं पवित्रं पापनाशनम् ।  
महाभयहरं दिव्यं सिद्धिदं रोगनाशनम् ॥  
  
इति श्रीरुद्रयामलेतन्त्रे महाभैरवाष्टकं सम्पूर्णम् ।  
  
Encoded by Gopal Upadhyay gopal.j.upadhyay at gmail.com from a manuscript  
Proofread by Gopal Upadhyay, Shashtri Pulkitbhai Vyas  
  
