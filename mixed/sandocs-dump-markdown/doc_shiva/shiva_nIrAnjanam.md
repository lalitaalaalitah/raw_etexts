---
Author: Traditional
Category: AratI, shiva
Description-comments: From shivananda site, possible he is the author
File name: shivanIrAjana.itx
Indexextra: (video with pAThabheda)
Language: Sanskrit
Latest update: October 30, 2008
Location: doc_shiva
Proofread by: Sunder Hattangadi sunderh at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: shiva nIrAjanam
Transliterated by: Sunder Hattangadi sunderh at hotmail.com
engtitle: shiva nIrA.njanam
itxtitle: shiva nIrAnjanam
title: शिव नीराञ्जनम्

---
  
 श्रीशिव नीराञ्जनम्   
  
हरिः ॐ नमोऽत्वनन्ताय सहस्रमूर्तये सहस्रपादाक्षिशिरोरुवाहवे ।  
सहस्रनाम्ने पुरुषाय शाश्वते सहस्रकोटियुगधारिणे नमः ॥ १॥  
  
ॐ जय गङ्गाधर हर शिव, जय गिरिजाधीश शिव, जय  
गौरीनाथ ।  
त्वं मां पालय नित्यं, त्वं मां पालय शम्भो, कृपया जगदीश ।  
ॐ हर हर हर महादेव ॥ २॥  
  
कैलासे गिरिशिखरे कल्पद्रुमविपिने, शिव कल्पद्रुमविपिने  
गुञ्जति मधुकर पुञ्जे, गुञ्जति मधुकरपुञ्जे गहने ।  
कोकिलः कूजति खेलति, हंसावलिललिता रचयति  
कलाकलापं रचयति, कलाकलापं नृत्यति मुदसहिता ।  
ॐ हर हर हर महादेव ॥ ३॥  
  
तस्मिँल्ललितसुदेशे शालामणिरचिता, शिव शालामपिरचिता,  
तन्मध्ये हरनिकटे तन्मध्ये हरनिकटे, गौरी मुदसहिता ।  
क्रीडां रचयति भूषां रञ्जितनिजमीशम्, शिव रञ्जितनिजमीशं  
इन्द्रादिकसुरसेवित ब्रह्मादिकसुरसेवित, प्रणमति ते शीर्षम्,  
ॐ हर हर हर महादेव ॥ ४॥  
  
विबुधवधूर्बहु नृत्यति हृदये मुदसहिता, शिव हृदये मुदसहिता,  
किन्नरगानं कुरुते किन्नरगानं कुरुते, सप्तस्वर सहिता ।  
धिनकत थै थै धिनकत मृदङ्गं वादयते, शिव  
मृदङ्गं वादयते,  
क्वणक्वपललिता वेणुं मधुरं नादयते ।  
ॐ हर हर हर महादेव ॥ ५॥  
  
कण कण-चरणे रचयति नूपुरमुज्वलितं, शिवनूपुरमुज्वलितं.  
चक्राकारं भ्रमयति चक्राकारं भ्रमयति, कुरुते तां धिकताम् ।  
तां तां लुप-चुप तालं नादयते, शिव तालं नादयते,  
अङ्गुष्ठाङ्गुलिनादं अङ्गुष्ठाङ्गुलिनादं लास्यकतां कुरुते ।  
ॐ हर हर हर महादेव ॥ ६॥  
  
कर्पुरद्युतिगौरं पञ्चाननसहितम्, शिव पञ्चाननसहितं,  
विनयन शशधरमौले, विनयन विषधरमौले कण्ठयुतम् ।  
सुन्दरजटाकलापं पावकयुत फालम्, शिव पावकशशिफालं,  
डमरुत्रिशूलपिनाकं डमरुत्रिशूलपिनाकं करधृतनृकपालम् ।  
ॐ हर हर हर महादेव ॥ ७॥  
  
शङ्खननादं कृत्वा झल्लरि नादयते, शिव झल्लरि नादयते,  
नीराजयते ब्रह्मा, नीराजयते विष्णुर्वेद-ऋचं पठते ।  
इति मृदुचरणसरोजं हृदि कमले धृत्वा, शिव हृदि कमले धृत्वा  
अवलोकयति महेशं, शिवलोकयति सुरेशं, ईशं अभिनत्वा ।  
ॐ हर हर महादेव ॥ ८॥  
  
रुण्डै रचयति मालां पन्नगमुपवीतं, शिव पन्नगमुपवीतं,  
वामविभागे गिरिजा, वामविभागे गौरी, रूपं अतिललितम् ।  
सुन्दरसकलशरीरे कृतभस्माभरणं, शिव कृत भस्माभरणम्,  
इति वृषभध्वजरूपं, हर-शिव-शङ्कर-रूपं तापत्रयहरणम् ।  
ॐ हर हर हर महादेव ॥ ९॥  
  
ध्यानं आरतिसमये हृदये इति कृत्वा, शिव हृदये इति कृत्वा,  
रामं त्रिजटानाथं, शम्भुं विजटानाथं ईशं अभिनत्वा ।  
सङ्गीतमेवं प्रतिदिनपठनं यः कुरुते, शिव पठनं यः कुरुते,  
शिवसायुज्यं गच्छति, हरसायुज्यं गच्छति, भक्त्या यः शृणुते ।  
ॐ हर हर हर महादेव ॥ १०॥  
  
ॐ जय गङ्गाधर हर शिव, जय गिरिजाधीश शिव, जय  
गौरीनाथ ।  
त्वं मां पालय नित्यं त्वं मां पालय शम्भो कृपया जगदीश ।  
ॐ हर हर हर महादेव ॥ ११॥  
  
  
This can be sung in traditional Hindi Aratis, like OM jaya jagadIsha hare.  
Encoded and proofread by Sunder Hattangadi sunderh@hotmail.com  
  
