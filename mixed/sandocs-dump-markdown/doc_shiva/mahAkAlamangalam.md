---
Category: shiva, mangala
File name: mahAkAlamangalam.itx
Language: Sanskrit
Latest update: December 28, 2019
Location: doc_shiva
Proofread by: Sivakumar Thyagarajan Iyer, PSA Easwaran
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: Mahakala Mangalam Stotram
Transliterated by: Sivakumar Thyagarajan Iyer shivakumar24 gmail.com
engtitle: mahAkAlamangalastotram
itxtitle: mahAkAlamangalam
title: महाकालमङ्गलम्

---
  
 श्रीमहाकालमङ्गलम्   
ॐ श्रीगणेशाय नमः ।  
यो लोकेशादि विश्वं जनयति सकलं यश्चतुर्वर्गबीजं  
     सद्भक्तेच्छानुरूपं वितरति कृपया वेदवेद्यस्वरूपम् ।  
ज्योतिःशास्त्राधिदेवं स्थितिकरणभयुग्वासरार्कादिमूर्ति -  
     स्तं वन्दे स्कन्दगौरीगणपतिसहितं श्रीमहाकालमीशम् ॥ १॥  
  
स्तष्टारोऽपि प्रजानां प्रबलभवभयाद्यं नमस्यन्ति देवा  
     यो ह्यव्यक्तो प्रविष्टः प्रविहितमनसां ध्यानयुक्तात्मनां च ।  
बिभ्राणः सोमलेखामहिवलययुतं व्यक्तलिङ्गं कपालं  
     लोकानामदिदेवः स जयतु भगवान् श्रीमहाकलनामा ॥ २॥  
  
क्रीडाकुण्डलितोरगेश्वरतनूकारादिरूठम्भरा-  
     ऽनुस्वारं कलयन्नकाररुचिराकारः कृपार्द्रः प्रभुः।  
विष्णोर्विश्वतनोरवन्तिनगरीहृत्पुण्डरीके वस-  
     न्नोङ्काराक्षरमूर्तिरस्यतु सदा कालोऽन्तकालोऽसताम् ॥ ३॥  
  
भर्तुः कण्ठच्छविरिति गणैः सादरं वीक्ष्यमाणः  
     पुण्यं यायास्त्रिभुवनगुरोर्धाम चण्डीश्वरस्य ।  
धृतोद्यानं कुवलयरजोगन्धिभिर्गन्धवत्या-  
     स्तोयक्रीडानिरतयुवतिस्नानसिक्तैर्मरुद्भिः ॥ ४॥  
  
अप्यस्मिञ्जलधर ! महाकालमासाद्य कले  
     स्थातव्यं ते नयनविषयं यावदत्येति भानुः ।  
कुर्वन् सन्ध्याबलिपटहतां शूलिनः श्लाघनीया-  
     मामन्त्राणां फलमविकलं लप्स्यसे गर्जितानाम् ॥ ५॥  
  
इति श्रीमहाकालमङ्गलं स्तोत्रं सम्पूर्णम् ।  
  
Encoded by Sivakumar Thyagarajan Iyer shivakumar24 gmail.com  
Proofread by Sivakumar Thyagarajan Iyer, PSA Easwaran  
  
