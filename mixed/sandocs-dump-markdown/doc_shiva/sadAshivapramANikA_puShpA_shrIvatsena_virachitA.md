---
Author: Pushpa Srivatsan
Category: shiva, puShpAshrIvatsan
File name: sadAshivapramANikA.itx
Language: Sanskrit
Latest update: September 30, 2017
Location: doc_shiva
Proofread by: N V Vathsan nvvathsan at gmail.com
Send corrections to: Sanskrit@cheerful.com
Site access: https://sanskritdocuments.org
Source: Stotra Pushapavali 2017
Subject: philosophy/hinduism/religion
Sublocation: shiva
Text title: sadAshivapramANikA
Texttype: svara
Transliterated by: N V Vathsan nvvathsan at gmail.com
engtitle: sadAshivapramANikA
itxtitle: sadAshivapramANikA (puShpA shrIvatsena virachitA)
title: सदाशिवप्रमाणिका (पुष्पा श्रीवत्सेन विरचिता)

---
  
 श्रीसदाशिवप्रमाणिका   
                ॐ  
           श्रीरामजयम् ।  
ॐ सद्गुरुश्रीत्यागराजस्वामिने नमो नमः ।  
ॐ सदाशिवाय विद्महे । गङ्गाधराय धीमहि ।  
तन्नो भद्रः प्रचोदयात् ।  
  
     अथ श्रीसदाशिवप्रमाणिका ।  
सदाशिवं मुदामयं सुधाकरप्रभासखम् ।  
सदा भजे सुगङ्गिकं स्वरात्मकं स्वरासरम् ॥ १॥  
  
सुपञ्चवक्त्रगारसं गुरुप्रगीतकीर्तनम् ।  
सुपञ्चवारिवासनं गुरुप्रगेयरासकम् ॥ २॥  
  
सुनृत्यलासगालयं शिवामयं शिवासहम् ।  
सुशङ्करं वशङ्करं भयापहं यमापहम् ॥ ३॥  
  
कुकालवैरिणं भवं भवाब्धितारिणं भगम् ।  
सुरामनामतन्मयं सुनामकीर्तनालयम् ॥ ४॥  
  
सरीगमापधानिसासुसप्तनादमोदितम्।  
नमामि तं शिवात्मकं वरप्रदं शुभप्रदम् ॥ ५॥  
  
सुपुष्पमालिकार्पणं सुपुष्पनादसौरभम्।  
प्रमाणपुष्पवर्षणं प्रमाणितातिमङ्गलम् ॥ ६॥  
  
सदाशिवप्रमाणिका सदाशिवप्रचोदिता।  
सदाप्रमोददायिका सदाशिवा सुमङ्गला ॥ ७॥  
  
सदाशिवाय मङ्गलं उमावराय मङ्गलम्।  
स्वरोदयाय मङ्गलं सुभेषजाय मङ्गलम् ॥ ८॥  
  
सद्गुरुत्यागराजार्यशिष्यापुष्पासुगीतिका ।  
सदाशिवगुरुप्रीता सदामङ्गलदायिका ॥ ९॥  
  
इति सद्गुरुश्रीत्यागराजस्वामिनः शिष्यया भक्तया पुष्पया कृता  
श्रीसदाशिवप्रमाणिका गुरौ समर्पिता ।  
ॐ शुभमस्तु ।  
  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
