---
Category: aShTottarashatanAma, shiva
Description-comments: Brihatstotraratnakara 1, Narayana Ram Acharya, Nirnayasagar,
  stotrasankhyA 211
File name: shivAShTottaranAmashatakastotram2.itx
Language: Sanskrit
Latest update: January 19, 2017
Location: doc_shiva
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Source: skandapurANe sahyAdrikhaNDe
Subject: philosophy/hinduism/religion
Sublocation: shiva
Text title: shivAShTottaranAmashatakastotram2
engtitle: shivAShTottaranAmashatakastotram2
itxtitle: shivAShTottaranAmashatakastotram2 (skandapurANAntargatam)
title: शिवाष्टोत्तरनामशतकस्तोत्रम्२ (स्कन्दपुराणान्तर्गतम्)

---
  
 शिवाष्टोत्तरनामशतकस्तोत्रम् २   
  
श्रीगणेशाय नमः ।  
देवा ऊचुः ।  
जय शम्भो विभो रुद्र स्वयम्भो जय शङ्कर ।  
जयेश्वर जयेशान जय सर्वज्ञ कामद ॥ १॥  
  
नीलकण्ठ जय श्रीद श्रीकण्ठ जय धूर्जटे ।  
अष्टमूर्तेऽनन्तमूर्ते महामूर्ते जयानघ ॥ २॥  
  
जय पापहरानङ्गनिःसङ्गाभङ्गनाशन ।  
जय त्वं त्रिदशाधार त्रिलोकेश त्रिलोचन ॥ ३॥  
  
जय त्वं त्रिपथाधार त्रिमार्ग त्रिभिरूर्जित ।  
त्रिपुरारे त्रिधामूर्ते जयैकत्रिजटात्मक ॥ ४॥  
  
शशिशेखर शूलेश पशुपाल शिवाप्रिय ।  
शिवात्मक शिव श्रीद सुहृच्छ्रीशतनो जय ॥ ५॥  
  
सर्व सर्वेश भूतेश गिरिश त्वं गिरीश्वर ।  
जयोग्ररूप मीमेश भव भर्ग जय प्रभो ॥ ६॥  
  
जय दक्षाध्वरध्वंसिन्नन्धकध्वंसकारक ।  
रुण्डमालिन् कपालिंस्थं भुजङ्गाजिनभूषण ॥ ७॥  
  
दिगम्बर दिशां नाथ व्योमकश चिताम्पते ।  
जयाधार निराधार भस्माधार धराधर ॥ ८॥  
  
देवदेव महादेव देवतेशादिदैवत ।  
वह्निवीर्य जय स्थाणो जयायोनिजसम्भव ॥ ९॥  
  
भव शर्व महाकाल भस्माङ्ग सर्पभूषण ।  
त्र्यम्बक स्थपते वाचाम्पते भो जगताम्पते ॥ १०॥  
  
शिपिविष्ट विरूपाक्ष जय लिङ्ग वृषध्वज ।  
नीललोहित पिङ्गाक्ष जय खट्वाङ्गमण्डन ॥ ११॥  
  
कृत्तिवास अहिर्बुध्न्य मृडानीश जटाम्बुभृत् ।  
जगद्भ्रातर्जगन्मातर्जगत्तात जगद्गुरो ॥ १२॥  
  
पञ्चवक्त्र महावक्त्र कालवक्त्र गजास्यभृत् ।  
दशबाहो महाबाहो महावीर्य महाबल ॥ १३॥  
  
अघोरघोरवक्त्र त्वं सद्योजात उमापते ।  
सदानन्द महानन्द नन्दमूर्ते जयेश्वर ॥ १४॥  
  
एवमष्टोत्तरशतं नाम्नां देवकृतं तु ये ।  
शम्भोर्भक्त्या स्मरन्तीह शृण्वन्ति च पठन्ति च ॥ १५॥  
  
न तापास्त्रिविधास्तेषां न शोको न रुजादयः ।  
ग्रहगोचरपीडा च तेषां क्वापि न विद्यते ॥ १६॥  
  
श्रीः प्रज्ञाऽऽरोग्यमायुष्यं सौभाग्यं भाग्यमुन्नतिम् ।  
विद्या धर्मे मतिः शम्भोर्भक्तिस्तेषां न संशयः ॥ १७॥  
  
इति श्रीस्कन्दपुराणे सह्याद्रिखण्डे  
             शिवाष्टोत्तरनामशतकस्तोत्रं सम्पूर्णम् ॥  
  
  
Proofread by PSA Easwaran psaeaswaran at gmail.com  
  
