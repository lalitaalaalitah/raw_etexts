---
Author: chandrashekharabhAratI
Category: shiva, chandrashekharabhAratI
File name: tANDaveshvarastotram.itx
Indexextra: (Tandaveshvara)
Language: Sanskrit
Latest update: June 3, 2020
Location: doc_shiva
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: Shri Tandaveshvara Stotram
engtitle: Shri Tandaveshvara Stotram
itxtitle: tANDaveshvarastotram (chandrashekharabhAratI virachitam)
title: ताण्डवेश्वरस्तोत्रम् (चन्द्रशेखरभारती विरचितम्)

---
  
 श्रीताण्डवेश्वरस्तोत्रम्   
वृथा किं संसारे भ्रमथ मनुजा दुःखबहुले  
     पदाम्भोजं दुःखप्रशमनमरं संश्रयत मे ।  
इतीशानस्सर्वान्परमकरुणानीरधिरहो  
     पदाब्जं ह्युद्धृत्याबुजनिभ करेणोपदिशति ॥ १॥  
  
संसारानलतापतप्त हृदयास्सर्वे जवान्मत्पदं  
     सेवध्वं मनुजा भयं भवतु मा युष्माकमित्यद्रिशः ।  
हस्तेऽग्निं दधदेष भीतिहरणं हस्तं च पादाम्भुजं  
     ह्युद्धृत्योपदिशत्यहो करसरोजातेन कारुण्यधिः ॥ २॥  
  
ताण्डवेश्वर ताण्डवेश्वर ताण्डवेश्वर पाहि माम् ।  
ताण्डवेश्वर ताण्डवेश्वर ताण्डवेश्वर रक्ष माम् ॥ ३॥  
  
गाण्डिवेश्वर पाण्डवार्चित पङ्कजाभपदद्वयं  
     चण्डमुण्डविनाशिनी हृत वामभागमनीश्वरं ।  
दण्डपाणि कपाल भैरव तण्डुमुख्य गणैर्युतं  
     मण्डिताखिल विनष्टपं विजितान्धकं प्रणमाम्यहम् ॥ ४॥  
  
भासमान शरीर कान्ति विभासिताखिल विष्टपं  
     वासवाद्यमृताशसेवित पादपङ्कज संयुतम् ।  
कासमान मुखारविन्द जितामृतांशुमशेषहृत्  
     वासताण्डव शङ्कर सकलाघनाशकमाश्रये ॥ ५॥  
  
मेरुपर्वतकार्मुकं त्रिपुरार्तनिर्जरयाचितं  
     ज्याकृताखिलसर्पराज महीशतल्प सुसायकम् ।  
ज्यारथं चतुरागमाश्वमजेन सारथिसंयुतं  
     संहृतत्रिपुरं महीध्रसुतानु मोदकमाश्रये ॥ ६॥  
  
गदाभृद्ब्रह्मेन्द्राद्यखिल सुरवृन्दार्च्य चरणं  
     ददानं भक्तेभ्यश्चितिमखिल रूपामनवधिम् ।  
पदास्पृष्टोक्षानं जितमनसिजं शान्तमानसं  
     सदा शम्भुं वन्दे शुभदगिरिजाष्लिष्टवपुषम् ॥ ७॥  
  
इति श्रीजगद्रुरु श्रीशृङ्गेरीपीठाधिप श्रीचन्द्रशेखरभारती  
     श्रीपादैः विरचितं श्रीताण्डवेश्वरस्तोत्रम् सम्पूर्णम् ।  
  
  
