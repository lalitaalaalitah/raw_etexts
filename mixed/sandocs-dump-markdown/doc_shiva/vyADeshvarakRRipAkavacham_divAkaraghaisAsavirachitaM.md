---
Author: Diwakar Anant Ghaisas guruji (Brihatstotraratnakara, Dhavale Prakashan)
Category: shiva, kavacha
File name: vyADeshvarakRRipAkavacham.itx
Indexextra: (Info)
Language: Sanskrit
Latest update: January 14, 2019
Location: doc_shiva
Proofread by: NA
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: VyAdeshvara Kripa Kavacham
Transliterated by: NA
engtitle: vyADeshvarakRRipAkavacham
itxtitle: vyADeshvarakRRipAkavacham (divAkaraghaisAsavirachitaM)
title: व्याडेश्वरकृपाकवचम् (दिवाकरघैसासविरचितं)

---
  
 श्रीव्याडेश्वरकृपाकवचम्   
श्रीगणेशाय नमः ।  
गुहागरस्थितः साक्षान्महाव्याडेश्वरः शिवः ।  
पातु मां सङ्कटात्सत्यं शरणागतवत्सलः ॥ १॥  
  
स मामवतु दुर्भिक्षे सुखे दुःखे दिने दिने ।  
परिवारं सदा पातु सदनं त्रिपुरान्तकः ॥ २॥  
  
मम चेतश्च बुद्धिं च धूर्जटी पातु मे मनः ।  
वृत्तिं पातु पिनाकी मे व्यवसायं जटाधरः ॥ ३॥  
  
भूमौ तथा पितृलोके लोकनाथः सदाशिवः ।  
स्वर्गे रक्षतु सर्वेशो महादेवश्च सर्वदा ॥ ४॥  
  
शीर्षं मे शङ्करः पातु भालं रक्षतु वै भवः ।  
नेत्रौ दृष्टिं नीलकण्ठः श्रुतिं भूतेश्वरस्तथा ॥ ५॥  
  
भार्गवस्थापितः स्थाणुर्मस्तकं मे सदाऽवतु ।  
घ्राणं मृत्युञ्जयः पातु मुखं कोङ्कणरक्षकः ॥ ६॥  
  
ओष्ठौ वाणी च जिह्वां च रक्षतां चन्द्रशेखरः ।  
कन्धरामीश्वरः पातु भुजौ पञ्चाननस्तथा ॥ ७॥  
  
स्कन्धौ महेश्वरः पातु करौ मे शैलजापतिः ।  
हस्तौ रक्षेदाशुतोषो विश्वनाथः कराङ्गुलीः ॥ ८॥  
  
भस्मधारी करपृष्ठे शूली करतले तथा ।  
हृदयं पातु योगीशः उरो मे पार्वतीप्रियः ॥ ९॥  
  
जठरं हव्यवाण्नेत्रो नाभिं भक्तमनोगतः ।  
स्मरान्तकः कटी पातु सक्थिनी विमलान्तरः ॥ १०॥  
  
गुहग्रामेश्वरः पातु जङ्घे ऊरू च गुह्यकम् ।  
जानुनी स्थाणुरूपेण रक्षेन्मम पुरान्तकः ॥ ११॥  
  
गुल्फ गुहपिता रक्षेच्चरणौ कुलदैवतम् ।  
सर्वाङ्गाणि विभू रक्षेत् त्वग्रक्षेद्भयनाशनः ॥ १२॥  
  
धर्मं मेऽवतु संहर्ता कर्म रक्षेत्पिनाकवान् ।  
पुण्यं मे पातु काशीशो धैर्यं रक्षतु वै हरः ॥ १३॥  
  
रुद्रो मे सन्ततिं पातु पशून्पशुपतिस्तथा ।  
वाहनं सर्वगः शम्भुः शीलं त्र्यम्बकवैभवः ॥ १४॥  
  
वर्त्म कैलासनाथश्च पातु मे कुलदैवतम् ।  
सम्पदं साम्ब आनन्दं पातु नर्तनपण्डितः ॥ १५॥  
  
सर्वस्थानेषु कालेषु रक्षेन्मां गिरिजापतिः ।  
कवचस्मरणेनैव पातु व्याडेश्वरः स्वयम् ॥ १६॥  
  
प्रभाते वा प्रदोषे वा दिने रात्र्यां पठेन्नरः ।  
विघ्नानि तस्य नश्येयुः सर्वदा सुखभाग्भवेत् ॥ १७॥  
  
अरुणोदयकाले वा जपेद्दीपकसन्निधौ ।  
अमोघं कवचं भूयात्प्रज्ञाङ्कुरप्रवर्तनम् ॥ १८॥  
  
अष्टादशेषु लोकेषु रक्षां व्याडेश्वरकृताम् ।  
प्राप्य भक्तो भवेन्नित्यं सदा शिवकृपाङ्कितः ॥ १९॥  
  
ध्यायेद्व्याडेश्वरं नित्यं जपेन्नाम शिवस्य च ।  
सद्धर्मकर्मसंयुक्तः सदाचारी सुखी भवेत् ॥ २०॥  
  
एतत्तु कवचं श्रद्धाभक्तियुक्तेन चेतसा ।  
दिवाकरकविप्राप्तं हृदयानन्दकारणम् ॥ २१॥  
  
इति श्रीअनन्तसुत-श्रीदिवाकरविरचितं श्रीव्याडेश्वरकृपाकवचं सम्पूर्णम् ॥  
  
  
  
