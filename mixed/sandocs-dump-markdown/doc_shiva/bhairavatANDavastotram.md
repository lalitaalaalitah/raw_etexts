---
Category: shiva
File name: bhairavatANDavastotram.itx
Language: Sanskrit
Latest update: January 15, 2018
Location: doc_shiva
Proofread by: Gopal Upadhyay, PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: bhairavatANDavastotram
Texttype: stotra
Transliterated by: Gopal Upadhyay gopal.j.upadhyay at gmail.coM
engtitle: bhairavatANDavastotram
itxtitle: bhairavatANDavastotram
title: भैरवताण्डवस्तोत्रम्

---
  
 श्रीभैरवताण्डवस्तोत्रम्   
श्रीगणेशाय नमः ।  
श्रीउमामहेश्वराभ्यां नमः ।  
श्रीगुरवे नमः ।  
श्रीभैरवाय नमः ॥  
  
अथ श्रीभैरवताण्डवस्तोत्रम् ।  
ॐ चण्डं प्रतिचण्डं करधृतदण्डं कृतरिपुखण्डं सौख्यकरं  
लोकं सुखयन्तं विलसितवन्तं प्रकटितदन्तं नृत्यकरम् ।  
डमरुध्वनिशङ्खं तरलवतंसं मधुरहसन्तं लोकभरं  
भज भज भूतेशं प्रकटमहेशं भैरववेषं कष्टहरम् ॥ १॥  
  
चर्चितसिन्दूरं रणभूविदूरं दुष्टविदूरं श्रीनिकरं  
किङ्किणिगणरावं त्रिभुवनपावं खर्प्परसावं पुण्यभरम् ।  
करुणामयवेशं सकलसुरेशं मुक्तसुकेशं पापहरं  
भज भज भूतेशं प्रकटमहेशं श्रीभैरववेषं कष्टहरम् ॥ २॥  
  
कलिमलसंहारं मदनविहारं फणिपतिहारं शीघ्रकरं  
कलुषं शमयन्तं परिभृतसन्तं मत्तदृगन्तं शुद्धतरम् ।  
गतिनिन्दितकेशं नर्तनदेशं स्वच्छकशं सन्मुण्डकरं  
भज भज भूतेशं प्रकटमहेशं श्रीभैरववेशं कष्टहरम् ॥ ३॥  
  
कठिनस्तनकुम्भं सुकृतं सुलभं कालीडिम्भं खड्गधरं  
वृतभूतपिशाचं स्फुटमृदुवाचं स्निग्धसुकाचं भक्तभरम् ।  
तनुभाजितशेषं विलमसुदेशं कष्टसुरेशं प्रीतिनरं  
भज भज भूतेशं प्रकटमहेशं श्रीभैरववेशं कष्टहरम् ॥ ४॥  
  
ललिताननचन्द्रं सुमनवितन्द्रं बोधितमन्द्रं श्रेष्ठवरं  
सुखिताखिललोकं परिगतशोकं शुद्धविलोकं पुष्टिकरम् ।  
वरदाभयहारं तरलिततारं क्षुद्रविदारं तुष्टिकरं  
भज भज भूतेशं प्रकटमहेशं श्रीभैरववेषं कष्टहरम् ॥ ५॥  
  
सकलायुधभारं विजनविहारं सुश्रविशारं भ्रष्टमलं  
शरणागतपालं मृगमदभालं सञ्जितकालं स्वेष्टबलम् ।  
पदनूपूरसिञ्जं त्रिनयनकञ्जं गुणिजनरञ्जन कुष्टहरं  
भज भज भूतेशं प्रकटमहेशं श्रीभैरववेषं कष्टहरम् ॥ ६॥  
  
मर्दयितुसरावं प्रकटितभावं विश्वसुभावं ज्ञानपदं  
रक्तांशुकजोषं परिकृततोषं नाशितदोषं सन्मतिदम् ।  
कुटिलभ्रुकुटीकं ज्वरधननीकं विसरन्धीकं प्रेमभरं  
भज भज भूतेशं प्रकटमहेशं श्रीभैरववेषं कष्टहरम् ॥ ७॥  
  
परिनिर्जितकामं विलसितवामं योगिजनाभं योगेशं  
बहुमद्यपनाथं गीतसुगाथं कष्टसुनाथं वीरेशम् ।  
कलयन्तमशेषं भृतजनदेशं नृत्यसुरेशं वीरेशं  
भज भज भूतेशं प्रकटमहेशं श्रीभैरववेषं कष्टहरम् ॥ ८॥  
  
इति श्रीभैरवताण्डवस्तोत्रं सम्पूर्णम् ॥  
  
  
Encoded by Gopal Upadhyay gopal.j.upadhyay at gmail.com  
Proofread by Gopal Upadhyay, PSA Easwaran psaeaswaran at gmail.com  
  
