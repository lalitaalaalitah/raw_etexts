---
Category: shiva, kavacha
File name: mallArIkavacham.itx
Language: Sanskrit
Latest update: August 20, 2018
Location: doc_shiva
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: mallAri mallhArI kavacham
engtitle: mallArikavacham
itxtitle: mallArikavacham mallhArikavacham
title: मल्लारिकवचम् मल्ल्हारिकवचम्

---
  
 श्रीमल्लारिकवचम्   
मल्हारिकवचम्  
श्रीगणेशाय नमः ।  
अस्य श्रीमल्लारिकवचमन्त्रस्य स्कन्दऋषिः ।  
अनुष्ठुप्छन्दः । श्रीमल्लारिदेवता ।  
श्रीमल्लारिकवचजपे विनियोगः ॥  
  
अथ ध्यानम् ।  
ध्यायेन्मल्लारिदेवं कनकगिरीनिभं म्हालसाभूषिताङ्कं  
श्वेताश्वं खड्गहस्तं विबुधबुधगणैस्सेव्यमानं कृतार्थे ।  
युक्ताङ्घ्रि दैत्यमूर्घ्नी डमरुविलसितं नैशचूर्णाभिरामं  
नित्यम्भक्तेषु तुष्टं श्वगणपरिवृतं नित्यमोङ्काररूपम् ॥  
  
अथ कवचम् ।  
सनत्कुमार उवाच ।  
मुनीनां सप्तकोटीनां वरदं भक्तवत्सलम् ।  
दुष्टमर्दनदेवेशं वन्देऽहं म्हालसापतिम् ॥ १॥  
  
अनुग्रहाय देवानां मणिरत्नगिरी स्थितम् ।  
प्रसन्नवदनं नित्यं वन्देऽहं मल्लवैरिणम् ॥ २॥  
  
सर्वदेवमयं शान्तं कौमारं करुणाकरम् ।  
आदिरुद्रं महारुद्रं वन्देऽहं सात्विकप्रियम् ॥ ३॥  
  
भुक्तिमुक्तिप्रदं देवं सर्वाभरणभूषितम् ।  
कोटिसूर्यप्रतीकाशं वन्देऽहमसुरान्तकम् ॥ ४॥  
  
आदिदेवं महादेवं मल्लारिपरमेश्वरम् ।  
वीरसत्त्वं विरूपाक्षं वन्देऽहं भक्तवत्सलम् ॥ ५॥  
  
भोगरूपपरञ्ज्योतिः शिरोमालाविभूषितम् ।  
त्रिशूलादिधरं देवं वन्देऽहं लोकरक्षकम् ॥ ६॥  
  
इदं पठति यो भक्त्या मल्लारिप्रीतिकारकम् ।  
भक्तानां वरदं नित्यं प्रणतोऽस्मि महेश्वरम् ॥ ७॥  
  
फलश्रुतिः -  
वने रणे महादुर्गे राजचोरभयोऽप्लुते ।  
शाकिनीडाकिनीभूतपिशाचोरगराक्षसाः ।  
ग्रहपीडासु रोगेषु विषसर्पभयेषु च ॥ ८॥  
  
सदा मल्लारिमल्लारिमल्लारिरिति कीर्तनम् ।  
सप्तजन्मकृतं पापं तत्क्षणादेव नश्यति ॥ ९॥  
  
त्रिकाले तु पठेन्नित्यं विष्णुलोकं स गच्छती ।  
देहान्ते तु तं प्राप्नोती सर्वलोके महीयते ॥ १०॥  
  
इति श्रीब्रह्माण्डपुराणे क्षेत्रखण्डे मल्लारिमाहात्म्ये   
श्रीमल्हारिकवचं सम्पूर्णम् ।  
  
Proofread by PSA Easwaran psaeaswaran at gmail.com  
  
