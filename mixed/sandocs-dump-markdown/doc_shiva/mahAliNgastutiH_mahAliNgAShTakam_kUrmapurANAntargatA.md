---
Category: shiva, aShTaka
Description/comments: kUrmapurANa
File name: mahAlingastutiH.itx
Indexextra: (Telugu)
Language: Sanskrit
Latest update: July 7, 2019
Location: doc_shiva
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: Mahalingastuti or Mahalingashtakam
engtitle: mahAlingastutiH
itxtitle: mahAliNgastutiH mahAliNgAShTakam (kUrmapurANAntargatA)
title: महालिण्गस्तुतिः महालिण्गाष्टकम् (कूर्मपुराणान्तर्गता)

---
  
 श्रीमहालिङ्गस्तुतिः   
अनादिमलसंसार रोगवैद्याय शम्भवे ।  
नमश्शिवाय शान्ताय ब्रह्मणे लिङ्गमूर्तये ॥ १॥  
  
आदिमध्यान्तहीनाय स्वभावानलदीप्तये ।  
नमश्शिवाय शान्ताय ब्रह्मणे लिङ्गमूर्तये ॥ २॥  
  
प्रलयार्णवसंस्थाय प्रलयोत्पत्तिहेतवे ।  
नमश्शिवाय शान्ताय ब्रह्मणे लिङ्गमूर्तये ॥ ३॥  
  
ज्वालामालावृताङ्गाय ज्वलनस्तम्भरूपिणे ।  
नमश्शिवाय शान्ताय ब्रह्मणे लिङ्गमूर्तये ॥ ४॥  
  
महादेवाय महते ज्योतिषेऽनन्ततेजसे ।  
नमश्शिवाय शान्ताय ब्रह्मणे लिङ्गमूर्तये ॥ ५॥  
  
प्रधानपुरुषेशाय व्योमरूपाय वेधसे ।  
नमश्शिवाय शान्ताय ब्रह्मणे लिङ्गमूर्तये ॥ ६॥  
  
निर्विकाराय नित्याय सत्यायामलतेजसे ।  
नमश्शिवाय शान्ताय ब्रह्मणे लिङ्गमूर्तये ॥ ७॥  
  
वेदान्तसाररूपाय कालरूपाय धीमते ।  
नमश्शिवाय शान्ताय ब्रह्मणे लिङ्गमूर्तये ॥ ८॥  
  
इति श्रीकूर्मपुराणान्तर्गतं श्रीमहालिङ्गस्तुतिः समाप्ता ।  
  
  
  
