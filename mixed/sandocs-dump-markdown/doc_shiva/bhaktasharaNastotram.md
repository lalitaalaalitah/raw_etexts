---
Category: shiva
Description-comments: Brihatstotraratnakara 1, Narayana Ram Acharya, Nirnayasagar,
  stotrasankhyA 211
File name: bhaktasharaNastotram.itx
Language: Sanskrit
Latest update: February 24, 2017
Location: doc_shiva
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: bhaktasharaNastotram
engtitle: bhaktasharaNastotram
itxtitle: bhaktasharaNastotram
title: भक्तशरणस्तोत्रम्

---
  
 भक्तशरणस्तोत्रम्   
श्रीगणेशाय नमः ॥  
  
आर्द्रान्तःकरणस्त्वं यस्मादीशान भक्तवृन्देषु ।  
आर्द्रोत्सवप्रियोऽतः श्रीकण्ठात्रास्ति नैव सन्देहः ॥ १॥  
  
द्रष्टॄंस्तवोत्सवस्य हि लोकान्यपात्तथा मृत्योः ।  
भा भीरस्त्विति शम्भो मध्ये तिर्यग्गतागतैर्ब्रूषे ॥ २॥  
  
प्रकरोति करुणयाऽऽर्द्रान् शम्भुर्नम्रानिति प्रबोधाय ।  
धर्मोऽयं किल लोकानार्द्रान्कुरुतेऽद्य गौरीश ॥ ३॥  
  
आद्रा नटेशस्य मनोऽब्जवृत्तिरित्यर्थसम्बोधकृते जनानाम् ।  
आर्द्रर्क्ष एवोत्सवमाह शस्तं पुराणजालं तव पार्वतीश ॥ ४॥  
  
बाणार्चने भगवतः परमेश्वरस्य  
       प्रीतिभवेन्निरुपमेति यतः पुराणैः ।  
सम्बोध्यते परशिवस्य ततः करोति  
       बाणार्चनं जगति भक्तियुता जनालिः ॥ ५॥  
  
यथान्धकं त्वं विनिहत्य शीघ्रं लोकस्य रक्षामकरोः कृपाब्धे ।  
तथाज्ञतां मे विनिवार्य शीघ्रं विद्यां प्रयच्छाशु सभाधिनाथ ॥ ६॥  
  
इति भक्तशरणस्तोत्रं सम्पूर्णम् ॥  
  
  
Proofread by PSA Easwaran psaeaswaran at gmail.com  
  
