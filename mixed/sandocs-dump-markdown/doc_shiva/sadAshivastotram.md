---
Category: shiva
File name: sadAshivastotram.itx
Indexextra: (Meaning)
Language: Sanskrit
Latest update: August 11, 2019
Location: doc_shiva
Proofread by: NA, Sunder Hattangadi sunderh at hotmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: Shri Sadashiva Stotram
engtitle: sadAshivastotram
itxtitle: sadAshivastotram
title: सदाशिवस्तोत्रम्

---
  
 श्रीसदाशिवस्तोत्रम्   
पङ्कजोद्भव प्रपूजिताङ्घ्रि पङ्कजद्वयं  
किङ्करिकृतमरोगमप्रमेयमव्ययम् ।  
सङ्कटापहं समस्तलोकपालनोत्सुकं  
चिन्तयामहे सदाशिवं शिवार्धविग्रहम् ॥ १॥  
  
आगमान्तचारिणं निकृतमतवारणं  
वागतीतमद्वयं विराजवाहनप्रियम् ।  
नागभूषणं कुरङ्गधारिणं विरागिनं  
चिन्तयामहे सदाशिवं शिवार्धविग्रहम् ॥ २॥  
  
फालनेत्रदग्धमन्मथ प्रमुग्धविग्रहं  
भालस्थिते भानुमौलिमाद्रिराजसायकम् ।  
नीललोहितं निशीधिनीश निर्मलाङ्गकं  
चिन्तयामहे सदाशिवं शिवार्धविग्रहम् ॥ ३॥  
  
पादयुग्मसार साश्रितद्वयपादपं  
नादरूपमद्रिजा घनस्तनप्रमर्दिनम् ।  
वेदवेद्यमादिदेवमुग्रमुक्शवाहनं  
चिन्तयामहे सदाशिवं शिवार्धविग्रहम् ॥ ४॥  
  
देवनिम्नगा तरङ्ग शीखरोल्लसज्जटं  
भावनाविधूरगं कपालिनं पिनाकिनम् ।  
पावनं पुरातनं पुरात्रयप्रभञ्जनम्  
चिन्तयामहे सदाशिवं शिवार्धविग्रहम् ॥ ५॥  
  
शीतलचलात्मज हृदम्बुज भास्करं  
वीतराग योगिवृन्द चिदारङ्गनर्तकम् ।  
सारगं सनातनं समाधिकं सदानतं  
चिन्तयामहे सदाशिवं शिवार्धविग्रहम् ॥ ६॥  
  
रामनाममन्त्र तत्त्वचिन्तनैकचेतसां  
कामनाशनं कृषाणु लोचनं निरञ्जनम् ।  
व्योमकेशमीश्वरं भवम्भवाब्धि तारकं  
चिन्तयामहे सदाशिवं शिवार्धविग्रहम् ॥ ७॥  
  
बन्धहीन लोकबन्धु मन्दकान्तकं  
सिन्दुरास्य बाहुलेय लालनलोलुपम् ।  
दण्डिचर्मचेलमीहितार्थधं  सुखास्पदं  
चिन्तयामहे सदाशिवं शिवार्धविग्रहम् ॥ ८॥  
  
सत्यचिद्घनं विकल्पहीनमक्शयं परं  
नित्यमीश्वरं कृशाणुरेतसं निरागसम् ।  
मृत्युभीतिभेदकं मृगेन्दुपुत्रपालकं  
चिन्तयामहे सदाशिवं शिवार्धविग्रहम् ॥ ९॥  
  
विष्टपोद्भवस्थिति प्रनाशकारणं शिवं  
दुष्टदैत्यसूदनं कपालशूलधारणम् ।  
शिष्टपालनं गिरीशमष्टमूर्तिमन्वहं  
चिन्तयामहे सदाशिवं शिवार्धविग्रहम् ॥ १०॥  
  
भूतनायकं विभूतिभूषणं विषाशिनं  
पाथगौकनाशनं पवित्रमस्थिमालिनम् ।  
जाटरूपकान्तिकाम्यकेशपाशशोभिनं  
चिन्तयामहे सदाशिवं शिवार्धविग्रहम् ॥ ११॥  
  
तारकेश शेखरं तमालनील कन्धरं  
तारकस्वरूपकं त्रिवर्गसिद्धिदायकम् ।  
तारकारि तोषणैक तत्परं दिगम्बरं  
चिन्तयामहे सदाशिवं शिवार्धविग्रहम् ॥ १२॥  
  
स्तोत्रमेतदुत्तमं समस्तसूरिभावितं  
गोत्रनन्दिनीपति प्रियङ्करं शिवङ्करम् ।  
श्रोत्रसौख्यहेतुकं मुदा सदापि यः पठेद्-  
सार्द्रया सुगीत पूतमच्युतं पदं लभेत् ॥ १३॥  
  
इति श्रीसदाशिवस्तोत्रं सम्पूर्णम् ।  
  
  
Proofread by NA, Sunder Hattangadi sunderh at hotmail.com  
  
