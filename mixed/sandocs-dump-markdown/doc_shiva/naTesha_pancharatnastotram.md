---
Category: pancharatna, shiva
File name: naTeshapancharatnam.itx
Language: Sanskrit
Latest update: April 6, 2009
Location: doc_shiva
Proofread by: Arun Shantharam shantharam.arun  at  gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: naTesha pancharatnam
Transliterated by: Arun Shantharam shantharam.arun  at  gmail.com
engtitle: naTesha pancharatna stotra
itxtitle: naTesha pancharatnastotram
title: नटेश पञ्चरत्नस्तोत्रम्

---
  
 श्रीनटेश पञ्चरत्नस्तोत्र   
  
        ॥ ध्यानम् ॥  
  
वामे भूधरजा पुरश्च वृषराट् पश्चान्मुनिर्जैमिनिः ।  
श्री मद्-व्यास पतञ्जलीत्युभयतः वाय्वादिकोणेषु च ॥  
  
श्रीमत्तिल्लवनैकवासिमखिनः ब्रह्मादिवृन्दारकाः  
मध्ये स्वर्ण सभापतिर्विजयते हृत्पुण्डरीके पुरे ॥  
  
॥ अथ श्री नटेश पञ्चरत्नम् ॥  
  
श्रीमच्चिदम्बरनटनात् नटराजराजात्  
विद्याधिपात् विविधमङ्गलदानशौण्डात् ।  
पूर्णेन्दु सुन्दर मुखात् द्विजराजचूडात्  
भर्गात्परं किमपि तत्त्वमहं न जाने ॥ १॥  
  
डक्काविभूशितकरात् विषनीलकण्टात् ।  
फुल्लारविन्दनयनात् फणिराजवन्द्यात् ।  
व्याघ्राङ्घ्रि पूज्यचरणात् शिवकुञ्चिताङ्घ्रेः  
शम्भोः परं किमपि तत्त्वमहं न जाने ॥ २॥  
  
श्रीनाथमृग्यचरणात् विधिमृग्यचूडात्  
श्रीपुण्डरीक निलयात् श्रितदुःखनाशात् ।  
श्रीमद्गुहस्य जनकात् सुखटत्तराजात्  
श्रीशात्परं किमपि तत्त्वमहं न जाने ॥ ३॥  
  
श्रीमद्गणेशजनकात् मखिवृन्दपूज्यात्  
तिल्लीटवीसुनिलयात् त्रिपुराम्बिकेशात् ।  
व्याघ्राजिनाम्बरधरात् उरूरोगनाशात्  
रुद्रात्परं किमपि तत्त्वमहं न जाने ॥ ४॥  
  
श्रिमद्-व्याघ्रपुरेश्चरात् फणिराजभूषात्  
संसार रोगभिषजः निखिलाण्डपालात् ।  
श्रीमद्धेमसभेश्वरात् ललिताम्बिकेशात्  
स्थाणोः परं किमपि तत्त्वमहं न जाने ॥ ५॥  
  
        ॥ अथ फलश्रुतिः ॥  
  
पञ्चरत्नं नटेशस्य सोमशेखरयज्वभिः ।  
संस्तुतं यः पठेन्नित्यं शाश्वतं तस्य मङ्गलम् ॥  
  
॥ इति श्री नटेश पञ्चरत्नम् सम्पूर्णम् ॥  
  
  
Encoded and proofread by Arun Shantharam shantharam.arun@ gmail.com  
  
