---
Author: Swami Vivekanand
Category: shiva, stotra, vivekAnanda
File name: shivastotra.itx
Indexextra: (Swami Vivekananda)
Language: Sanskrit
Latest update: December 28,1997
Location: doc_shiva
Proofread by: Sunder Hattangadi sunderh at hotmail
Send corrections to: Sanskrit@cheerful.com
Site access: https://sanskritdocuments.org
Subject: Religious hymn
Sublocation: shiva
Text title: shivastotra
Texttype: stotra
Transliterated by: Sunder Hattangadi sunderh at hotmail
engtitle: shiva stotra by Swami Vivekananda
itxtitle: shivastotram (svAmI vivekAnandavirachitam)
title: शिवस्तोत्रम् (स्वामी विवेकानन्दविरचितम्)

---
  
 श्रीशिवस्तोत्रम् - स्वामी विवेकानन्दविरचितम्   
  
ॐ नमः शिवाय ।  
  
निखिलभुवनजन्मस्थमभङ्गप्ररोहाः  
           अकलितमहिमानः कल्पिता यत्र तस्मिन् ।  
सुविमलगगनाभे ईशसंस्थेऽप्यनीशे  
           मम भवतु भवेऽस्मिन् भासुरो भावबन्धः ॥  
  
निहतनिखिलमोहेऽधीशता यत्र रूढा  
           प्रकटितपरप्रेम्ना यो महादेव सञ्ज्ञः ।  
अशिथिलपरिरम्भः प्रेमरूपस्य यस्य  
           प्रणयति हृदि विश्वं व्याजमात्रं विभुत्वम् ॥  
  
वहति विपुलवातः पूर्व संस्काररूपः  
           प्रमथति बलवृन्दं घूर्णितेवोर्मिमाला ।  
प्रचलति खलु युग्मं युष्मदस्मत्प्रतीतम्  
           अतिविकलितरूपं नौमि चित्तं शिवस्थम् ॥  
  
जनकजनितभावो वृत्तयः संस्कृताश्च  
           अगणनबहुरूपा यत्र एको यथार्थः ।  
शमितविकृतवाते यत्र नान्तर्बहिश्च  
           तमहह हरमौडे चित्तवृत्तेर्निरोधम् ॥  
  
गलिततिमिरमालः शुभ्रतेजःप्रकाशः  
           धवलकमलशोभः ज्ञानपुञ्जाट्टहासः ।  
यमिजनहृदिगम्यः निष्कलं ध्यायमानः  
           प्रणतमवतु मं सः मानसो राजहंसः ॥  
  
दुरितदलनदक्षं दक्षजादत्तदोषम्  
           कलितकलिकलङ्कं कम्रकल्हारकान्तम् ।  
परहितकरणाय प्राणविच्छेदसूत्कम्  
           नतनयननियुक्तं नीलकण्ठं नमामः ॥  
  
                                    -- स्वामी विवेकानन्द  
  
Encoded and proofread by Sunder Hattangadi (sunderh at hotmail.com)  
  
