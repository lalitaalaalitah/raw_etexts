---
Author: Traditional
Category: shiva, raama, aShTaka
Description-comments: From Brihatstotraratnakara with 408 stotras
File name: shivarAmAShTakam.itx
Language: Sanskrit
Latest update: June 10, 2016
Location: doc_shiva
Proofread by: Nat Natarajan nat.natarajan at gmail.com, NA
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: shivarAmAShTakam
engtitle: shivarAmAShTakam
itxtitle: shivarAmAShTakam
title: शिवरामाष्टकम्

---
  
 शिवरामाष्टकम्   
श्रीगणेशाय नमः ।  
शिव हरे शिवरामसखे प्रभो त्रिविधतापनिवारण हे प्रभो ।  
अज जनेश्वर यादव पाहि मां शिव हरे विजयं कुरु मे वरम् ॥ १॥  
  
कमललोचन राम दयानिधे हर गुरो गजरक्षक गोपते ।  
शिवतनो भव शङ्कर पाहि मां शिव हरे विजयं कुरु मे वरम् ॥ २॥  
  
स्वजनरञ्जनमङ्गलमन्दिरं भजति ते पुरुषाः परमं पदम् ।  
भवति तस्य सुखं परमाद्भुतं शिव हरे विजयं कुरु मे वरम् ॥ ३॥  
  
जय युधिष्ठिरवल्लभ भूपते जय जयार्जित पुण्यपयोनिधे ।  
जय कृपामय कृष्ण नमोऽस्तु ते शिव हरे विजयं कुरु मे वरम् ॥ ४॥  
  
भवविमोचन माधव मापते सुकविमानसहंस शिवारते ।  
जनकजारत राघव रक्ष मां शिव हरे विजयं कुरु मे वरम् ॥ ५॥  
  
अवनिमण्डलमङ्गल मापते जलदसुन्दर राम रमापते ।  
निगमकीर्तिगुणार्णव गोपते शिव हरे विजयं कुरु मे वरम् ॥ ६॥  
  
पतितपावन नाममयी लता तव यशो विमलं परिगीयते ।  
तदपि माधव मां किमुपेक्षसे शिव हरे विजयं कुरु मे वरम् ॥ ७॥  
  
अमरतापरदेव रमापते विजयस्तव नामघनोपमे ।  
मयि कथं करुणार्णव जायते शिव हरे विजयं कुरु मे वरम् ॥ ८॥  
  
हनुमतः प्रियतोषकर प्रभो सुरसरिदूधृतशेखर हे गुरो ।  
मम विभो किमु विस्मरणं कृतं शिव हरे विजयं कुरु मे वरम् ॥ ९॥  
  
नरहरे रतिरञ्जनसुन्दरं पठति यः शिवरामकृतस्तवम् ।  
विशति रामरमाचरणाम्बुजे शिव हरे विजयं कुरु मे वरम् ॥ १०॥  
  
प्रातरुत्थाय यो भक्त्या पठेदेकाग्रमानसः ।  
विजयो जायते तस्य विष्णुमाराध्यमाप्नुयात् ॥ ११॥  
  
इति श्रीरामानन्दविरचितं शिवरामस्तोत्रम् ।  
  
  
Proofread by Nat Natarajan nat.natarajan at gmail.com, NA  
  
