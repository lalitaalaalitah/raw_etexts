---
Author: Traditional
Category: aShTaka, shiva
File name: vaidyanaatha8.itx
Language: Sanskrit
Latest update: November 21, 2000
Location: doc_shiva
Proofread by: Subramanian Ganesh sgesh at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: vaidyanAthAShTakam
Transliterated by: Subramanian Ganesh sgesh at hotmail.com
engtitle: vaidyanAthAShTakam
itxtitle: vaidyanAthAShTakam
title: वैद्यनाथाष्टकम्

---
  
 वैद्यनाथाष्टकम्   
  
श्रीरामसौमित्रिजटायुवेद षडाननादित्य कुजार्चिताय ।  
श्रीनीलकण्ठाय दयामयाय श्रीवैद्यनाथाय नमःशिवाय ॥ १॥  
  
शम्भो महादेव शम्भो महादेव शम्भो महादेव शम्भो महादेव ।  
शम्भो महादेव शम्भो महादेव शम्भो महादेव शम्भो महादेव ॥  
  
गङ्गाप्रवाहेन्दु जटाधराय त्रिलोचनाय स्मर कालहन्त्रे ।  
समस्त देवैरभिपूजिताय श्रीवैद्यनाथाय  नमः शिवाय ॥ २॥  
  
शम्भो महादेव ....  
  
भक्तःप्रियाय त्रिपुरान्तकाय पिनाकिने दुष्टहराय नित्यम् ।  
प्रत्यक्षलीलाय मनुष्यलोके श्रीवैद्यनाथाय नमः शिवाय ॥ ३॥  
  
शम्भो महादेव ....  
  
प्रभूतवातादि समस्तरोग प्रनाशकर्त्रे मुनिवन्दिताय ।  
प्रभाकरेन्द्वग्नि विलोचनाय श्रीवैद्यनाथाय नमः शिवाय ॥ ४॥  
  
शम्भो महादेव ....  
  
वाक् श्रोत्र नेत्राङ्घ्रि विहीनजन्तोः वाक्श्रोत्रनेत्राङ्घ्रिसुखप्रदाय ।  
कुष्ठादिसर्वोन्नतरोगहन्त्रे श्रीवैद्यनाथाय नमः शिवाय ॥ ५॥  
  
शम्भो महादेव ....  
  
वेदान्तवेद्याय जगन्मयाय योगीश्वरद्येय पदाम्बुजाय ।  
त्रिमूर्तिरूपाय सहस्रनाम्ने श्रीवैद्यनाथाय नमः शिवाय ॥ ६॥  
  
शम्भो महादेव ....  
  
स्वतीर्थमृद्भस्मभृताङ्गभाजां पिशाचदुःखार्तिभयापहाय ।  
आत्मस्वरूपाय शरीरभाजां श्रीवैद्यनाथाय नमः शिवाय ॥ ७॥  
  
शम्भो महादेव ....  
  
श्रीनीलकण्ठाय वृषध्वजाय स्रक्गन्ध भस्माद्यभिशोभिताय ।  
सुपुत्रदारादि सुभाग्यदाय श्रीवैद्यनाथाय नमः शिवाय ॥ ८॥  
  
शम्भो महादेव ....  
  
वालाम्बिकेश वैद्येश भवरोगहरेति च ।  
जपेन्नामत्रयं नित्यं महारोगनिवारणम् ॥ ९॥  
  
शम्भो महादेव ....  
  
   ॥ इति श्री वैद्यनाथाष्टकम् ॥  
  
  
  
  
  
Encoded by Subramanian Ganesh sgesh@hotmail.com  
  
