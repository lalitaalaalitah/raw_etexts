---
Category: shiva
Description-comments: Brihatstotraratnakara 1 newer, Narayana Ram Acharya, Nirnayasagar,
  stotrasankhyA 225
File name: gaurIshvarastutiH.itx
Language: Sanskrit
Latest update: March 25, 2017
Location: doc_shiva
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: gaurIshvarastutiH
engtitle: gaurIshvarastutiH
itxtitle: gaurIshvarastutiH
title: गौरीश्वरस्तुतिः

---
  
 गौरीश्वरस्तुतिः   
  
श्रीगणेशाय नमः ॥  
  
दिव्यं वारि कथं यतः सुरधुनी मौलौ कथं पावको  
     दिव्यं तद्धि विलोचनं कथमहिर्दिव्यं स चाङ्गे तव ।  
तस्माद्द्यूतविधौ त्वयाद्य मुषितो हारः परित्यज्यता-  
     मित्थं शैलभुवा विहस्य लपितः शम्भुः शिवायास्तु वः ॥ १॥  
  
श्रीकण्ठस्य सकृत्तिकाऽऽर्तभरणी मूर्तिः सदा रोहिणी  
     ज्येष्ठा भाद्रपदा पुनर्वसुयुता चित्रा विशाखान्विता ।  
दिश्यादक्षतहस्तमूलघटिताषाढा मघालङ्कृता  
     श्रेयो वैश्रवणान्विता भगवतो नक्षत्रपालीव वः ॥ २॥  
  
एषा ते हर का सुगात्रि कतमा मूर्घ्नि स्थिता किं जटा  
     हंसः किं भजते जटां न हि शशी चन्द्रो जलं सेवते ।  
मुग्धे भूतिरियं कुतोऽत्र सलिलं भूतिस्तरङ्गायते  
     एवं यो विनिगूहते त्रिपथगां पायात्स वः शङ्करः ॥ ३॥  
  
इति गौरीश्वरस्तुतिः समाप्ता ।  
  
  
Proofread by PSA Easwaran psaeaswaran at gmail.com  
  
