---
Category: pancharatna, shiva
Description-comments: Brihatstotraratnakara 1, Narayana Ram Acharya, Nirnayasagar,
  stotrasankhyA 211
File name: sadAshivapancharatnam.itx
Language: Sanskrit
Latest update: January 19, 2017
Location: doc_shiva
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: sadAshivapancharatnam
engtitle: sadAshivapancharatnam
itxtitle: sadAshivapancharatnam
title: सदाशिवपञ्चरत्नम्

---
  
 सदाशिवपञ्चरत्नम्   
  
श्रीगणेशाय नमः ।  
यत्सन्दर्शनमात्राद्भक्तिर्जाताप्यविद्धकर्णस्य ।  
तत्सन्दर्शनमधुना कृत्वा नूनं कृतार्थोऽस्मि ॥ १॥  
  
योऽनिशमात्मन्येव ह्यात्मानं सदधद्वीथ्याम् ।  
भस्मच्छज्ञानल इव जडाकृतिश्चरति तं नौमि ॥ २॥  
  
यस्य विलोकनमात्राच्चेतसि सञ्जायते शीघ्रम् ।  
वैराग्यमचलमखिलेष्वपि विषयेषु प्रणौमि तं यमिनम् ॥ ३॥  
  
पुरतो भवतु कृपाब्धिः पुरवैरिनिविष्टमानसः सोऽयम् ।  
परमशिवेन्द्रकराम्बुजसञ्जातो यः सदाशिवेन्द्रो मे ॥ ४॥  
  
उन्मत्तवत्सञ्चरतीह शिष्यस्तवेति लोकस्य वचांसि शृण्वन् ।  
खिद्यन्नुवाचास्य गुरुः पुराहो ह्युन्मत्तता मे न हि तादृशीति ॥ ५॥  
  
पञ्चकमेतद्भक्त्या श्लोकानां विरचितं लोके ।  
यः पठति सोऽपि लभते करुणां शीघ्रं सदाशिवेन्द्रस्य ॥ ६॥  
  
इति सदाशिवपञ्चरत्नं सम्पूर्णम् ॥  
  
  
Proofread by PSA Easwaran psaeaswaran at gmail.com  
  
