---
Category: shiva
File name: shivastutiHrati.itx
Indexextra: (Scan)
Language: Sanskrit
Latest update: December 31, 2018
Location: doc_shiva
Proofread by: Jonathan Wiener wiener78 at sbcglobal.net, NA
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: shivastutiH by rati
Transliterated by: Jonathan Wiener wiener78 at sbcglobal.net
engtitle: shivastutiH by rati
itxtitle: shivastutiH (ratikRitA)
title: शिवस्तुतिः (रतिकृइता)

---
  
 रतिकृता शिवस्तुतिः   
नमः शिवायास्तु निरामयाय नमो शिवायास्तु मनोमयाय ।  
नमः शिवायास्तु सुरार्चिताय तुभ्यं सदा भक्तकृपापराय ॥ २६०॥ १॥  
  
नमो भवायास्तु भवोद्भवाय नमोऽस्तु ते ध्वस्तमनोभवाय ।   
नमोऽस्तु ते गूढमहाव्रताय नमोऽस्तु मायागहनाश्रयाय ॥ १॥  
  
नमोऽस्तु शर्वाय नमः शिवाय नमोऽस्तु सिद्धाय पुरातनाय ।   
नमोऽस्तु कालाय नमः कलाय नमोऽस्तु ते ज्ञानवरप्रदाय ॥ २॥  
  
नमोऽस्तु ते कालकलातिगाय नमो निसर्गामलभूषणाय ।   
नमोऽस्त्वमेयान्धकमर्दकाय नमः शरण्याय नमोऽगुणाय ॥ ३॥  
  
नमोऽस्तु ते भीमगणानुगाय नमोऽस्तु नानाभुवनादिकर्त्रे ।   
नमोऽस्तु नानाजगतां विधात्रे नमोऽस्तु ते चित्रफलप्रयोक्त्रे ॥ ४॥  
  
सर्वावसाने ह्यविनाशनेत्रे नमोऽस्तु चित्राध्वरभागभोक्त्रे ।  सविनाशनेत्रे  
नमोऽस्तु भक्ताभिमतप्रदात्रे नमः सदा ते भवसङ्गहर्त्रे ॥ ५॥  
  
अनन्तरूपाय सदैव तुभ्यमसह्यकोपाय नमोऽस्तु तुभ्यम् ।  
शशाङ्कचिह्नाय सदैव तुभ्यममेयमानाय नमः स्तुताय ॥ ६॥  
  
वृषेन्द्रयानाय पुरान्तकाय नमः प्रसिद्धाय महौषधाय ।   
नमोऽस्तु भक्त्याऽभिमतप्रदाय नमोऽस्तु सर्वार्त्तिहराय तुभ्यम् ॥ ७॥   
चराचराचारविचारवर्यमाचार्यमुत्प्रेक्षितभूतसर्गम् ।   
त्वामिन्दुमौलिं शरणं प्रपन्ना प्रियाप्रमेयं महतां महेशम् ॥ ८॥  
  
प्रयच्छ मे कामयशःसमृद्धिं, पुनः प्रभो जीवतु कामदेवः ॥   
प्रियं विना त्वां प्रियजीवितेषु त्वत्तोऽपरः को भुवनेष्विहास्ति ॥ ९॥  
  
प्रभुः प्रियायाः प्रसवः प्रियाणां प्रणीतपर्यायपरापरार्थः ।   
त्वमेवमेको भुवनस्य नाथो दयालुरुन्मीलितभक्तभीतिः ॥ २७०॥ ११॥  
  
इति मत्स्यपुराणान्तर्गता रतिकृता शिवस्तुतिः समाप्ता ।  
  
  
(matsyapurANam, 154. 260-270)  
Proofread by Jonathan Wiener wiener78 at sbcglobal.net, NA  
  
