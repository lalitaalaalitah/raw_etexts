---
Category: kavacha, shiva
File name: rudrakavach.itx
Indexextra: (skandapurANa)
Language: Sanskrit
Latest update: November 1, 2010
Location: doc_shiva
Proofread by: K. Sree Hari sg at tulblr.unisys.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: rudrakavacham (ska.ndapurANa)
Transliterated by: K. Sree Hari sg at tulblr.unisys.com
engtitle: rudrakavacham (ska.ndapurANa)
itxtitle: rudrakavacham (skandapurANAntargatam)
title: रुद्रकवचम् (स्कन्दपुराणान्तर्गतम्)

---
  
 रुद्रकवचम् ( स्कन्दपुराण )   
  
        ॥ अथ श्री रुद्रकवचम् ॥  
  
ॐ अस्य श्री रुद्र कवच स्तोत्र महा मन्त्रस्य  
दूर्वासऋषिः अनुष्ठुप् छन्दः त्र्यम्बक रुद्रो देवता  
ह्राम् बीजम् श्रीम् शक्तिः ह्रीम् कीलकम्  
मम मनसोभीष्टसिद्ध्यर्थे जपे विनियोगः  
ह्रामित्यादिषड्बीजैः षडङ्गन्यासः ॥  
  
          ॥ ध्यानम् ॥  
  
शान्तम् पद्मासनस्थम् शशिधरमकुटम्  
पञ्चवक्त्रम् त्रिनेत्रम् शूलम् वज्रञ्च खड्गम्  
परशुमभयदम् दक्षभागे महन्तम् ।  
नागम् पाशम् च घण्टाम् प्रळय हुतवहम्  
साङ्कुशम् वामभागे नानालङ्कारयुक्तम्  
स्फटिकमणिनिभम् पार्वतीशम् नमामि ॥  
  
          ॥ दूर्वास उवाच ॥  
  
प्रणम्य शिरसा देवम् स्वयम्भु परमेश्वरम् ।  
एकम् सर्वगतम् देवम् सर्वदेवमयम् विभुम् ।  
रुद्र वर्म प्रवक्ष्यामि अङ्ग प्राणस्य रक्षये ।  
अहोरात्रमयम् देवम् रक्षार्थम् निर्मितम् पुरा ॥  
  
रुद्रो मे जाग्रतः पातु पातु पार्श्वौहरस्तथा ।  
शिरोमे ईश्वरः पातु ललाटम् नीललोहितः ।  
नेत्रयोस्त्र्यम्बकः पातु मुखम् पातु महेश्वरः ।  
कर्णयोः पातु मे शम्भुः नासिकायाम् सदाशिवः ।  
वागीशः पातु मे जिह्वाम् ओष्ठौ पात्वम्बिकापतिः ।  
श्रीकण्ठः पातु मे ग्रीवाम् बाहो चैव पिनाकधृत् ।  
हृदयम् मे महादेवः ईश्वरोव्यात् स्सनान्तरम् ।  
नाभिम् कटिम् च वक्षश्च पातु सर्वम् उमापतिः ।  
बाहुमध्यान्तरम् चैव सूक्ष्म रूपस्सदाशिवः ।  
स्वरंरक्षतु मेश्वरो गात्राणि च यथा क्रमम्  
वज्रम् च शक्तिदम् चैव पाशाङ्कुशधरम् तथा ।  
गण्डशूलधरान्नित्यम् रक्षतु त्रिदशेश्वरः ।  
प्रस्तानेषु पदे चैव वृक्षमूले नदीतटे  
सन्ध्यायाम् राजभवने विरूपाक्षस्तु पातु माम् ।  
शीतोष्णा दथकालेषु तुहिनद्रुमकण्टके ।  
निर्मनुष्ये समे मार्गे पाहि माम् वृषभध्वज ।  
इत्येतद्द्रुद्रकवचम् पवित्रम् पापनाशनम् ।  
महादेव प्रसादेन दूर्वास मुनिकल्पितम् ।  
ममाख्यातम् समासेन नभयम् तेनविद्यते ।  
प्राप्नोति परम आरोग्यम् पुण्यमायुष्यवर्धनम्  
विद्यार्थी लभते विद्याम् धनार्थी लभते धनम् ।  
कन्यार्थी लभते कन्याम् नभय विन्दते क्वचित् ।  
अपुत्रो लभते पुत्रम् मोक्षार्थी मोक्ष माप्नुयात् ।  
त्राहि त्राहि महादेव त्राहि त्राहि त्रयीमय ।  
त्राहिमाम् पार्वतीनाथ त्राहिमाम् त्रिपुरन्तक  
पाशम् खट्वाङ्ग दिव्यास्त्रम् त्रिशूलम् रुद्रमेवच ।  
नमस्करोमि देवेश त्राहिमाम् जगदीश्वर ।  
शत्रु मध्ये सभामध्ये ग्राममध्ये गृहान्तरे ।  
गमनेगमने चैव त्राहिमाम् भक्तवत्सल ।  
त्वम् चित्वमादितश्चैव त्वम् बुद्धिस्त्वम् परायणम् ।  
कर्मणामनसा चैव त्वम्बुद्धिश्च यथा सदा ।  
सर्व ज्वर भयम् छिन्दि सर्व शत्रून्निवक्त्याय ।  
सर्व व्याधिनिवारणम् रुद्रलोकम् सगच्छति  
रुद्रलोकम् सगच्छत्योन्नमः ॥  
  
॥ इति स्कन्दपुराणे दूर्वास प्रोक्तम् रुद्रकवचम् सम्पूर्णम् ॥  
  
  
Encoded and proofread by K . Sree Hari sg at tulblr.unisys.com  
  
