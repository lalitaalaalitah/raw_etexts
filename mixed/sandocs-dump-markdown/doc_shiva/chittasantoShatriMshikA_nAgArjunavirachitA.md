---
Author: Nagarjuna
Category: shiva, triMshikA
File name: chittasantoShatriMshikA.itx
Indexextra: (Scan)
Language: Sanskrit
Latest update: December 6, 2019
Location: doc_shiva
Proofread by: Girdhari Lal Koul glkoul.18 at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: chittasantoShatriMshikA
Transliterated by: Girdhari Lal Koul glkoul.18 at gmail.com
engtitle: chittasantoShatriMshikA
itxtitle: chittasantoShatriMshikA (nAgArjunavirachitA)
title: चित्तसन्तोषत्रिंशिका (नागार्जुनविरचिता)

---
  
 नागार्जुनकृता चित्तसन्तोषत्रिंशिका   
लोकोत्तरानुभवसस्मितघूर्णमान-  
     स्वानन्द सुन्दर विनिर्मल निर्निमेषा ।  
यत्स्फारतः पशुरपीश्वरतां प्रयाति  
     सा कापि दृक्-विजयते गुरुपुङ्गवानाम् ॥ १॥  
  
दिष्ट्या भवानलशिखा शत ताप तप्तं  
     जन्माटवीषु विषमासु कदर्थितं यत् ।  
चेतस्तदेत दधुनामल चित्सुधाब्धि-  
     मध्ये निमग्नमसमां भजते प्रशान्तिम् ॥ २॥  
  
व्यामूढमन्धमिव संशयदोषदुष्टं  
     चेतो यदेतद भवद्भवदुःख पात्रम् ।  
जातं तदद्य गुरुपाद सरोज सेवा  
     सञ्जात निर्मल विबोध महाप्रकाशम् ॥ ३॥  
  
सङ्कोचमाश्रितवतो निबिडं विमोहात्  
     यस्याभवद्भय मिहेन्द्रियपन्नगेभ्यः ।  
चेतस्तदाप्य विमलोर्जित संविदाज्ञां  
     निशङ्कमद्य रमते विषयाटवीषु ॥ ४॥  
  
कन्दर्पबाणविषमं हरिणेक्षणाभिः  
     पीत हतं कवलितं मुषितं यदासीत् ।  
तत्पात्रतामुपगतं परमोक्षलक्ष्मी  
     प्रेमामृतप्लुतकटाक्ष परम्पराणाम् ॥ ५॥  
  
क्लिष्टं यदेतदभजज्जपकष्टहोम-  
     प्राण प्रवाहि विनिरोधक दर्थनाभिः ।  
चेतस्तदद्य परमाद्वयसामरस्य  
     सञ्जात सम्मदर सासवमत्तमद्य ॥ ६॥  
  
यो भेदतीव्र शिशिरप्रसरोपघात-  
     भीतो मनो मधुकरो हतशक्तिरासीत् ।  
आसाद्य सोऽद्य शिवधाममधुं सदास्ते  
     संविल्लात कुसुमसौरभमानमत्तः ॥ ७॥  
  
व्यक्त स्वतन्त्र निजरूपमहाप्रभावं  
     यत्कर्म बिन्धुधरणीषु विलोनमासीत् ।  
स्वच्छ प्रभाप्रसर पूरित सर्वलोकं  
     चेतश्चिदम्बरपदेन तदध्य माति ॥ ८॥  
  
यत्नेन वाञ्छितमनल्प विकल्प-जाल  
     विध्-नंस्तिरस्कृतमवाप न यत्प्रवेशम् ।  
दुर्भेद भिन्नविषमार्ग लभिन्नमार्गां  
     चेतस्तदध्य रमते शिवमन्दिरान्तः ॥ ९॥  
  
योगव्रतादि नियमै रुपसे वितापिका  
     नावाप दर्शनपथं किल यस्य जातु ।  
संवित्प्रियासुभगमूर्जित भाग्यसम्पत्  
     चेतस्तदध्य न जहाति मुहूर्तमेकम् ॥ १०॥  
  
दुःखैक सारमिति भीम इति प्रयत्नात्  
     संसार एष किल यस्य बभूव हेयः ।  
दिष्ट्या स एव परचिद्रससामरस्य  
     सञ्जीवितः श्रयति तस्य विमुक्ति साम्यम् ॥ ११॥  
  
तृष्णा करालकरवाल विलुप्यमानं  
     यद्विस्मृतात्म विभवं कृपणं बभूव ।  
उच्चैरकिञ्चन तयापि तदध्य चेतः  
     स्वात्मा वमर्श परहर्ष मुदारमास्ते ॥ १२॥  
  
कस्योर्जितस्य सुकृतस्य फलं तदेतत्  
     पुण्योदयस्तव कुतोऽयमनन्यलभ्यः ।  
संविच्छिया गलितभेद विकल्पया यत्  
     एकं मुहूर्तमपि नैव विमुच्यसे त्वम् ॥ १३॥  
  
वर्तामहे क्वचन नाम न चित्त ! दिष्टया  
     वर्धामहे वयमहो मुदिता भवामः ।  
यत्त्वां सखे परनिरुत्तर शैवसम्पत्  
     सम्भोग मन्थरतरं परिलोकयामः ॥ १४॥  
  
ध्यानेऽर्चनेऽपि न कदाचन काञ्चनापि  
     कुत्रापि निर्वृति दशा वत यन्न लेभे ।  
दिष्ट्या निमग्नमपि संव्यवहारमध्ये  
     चेतस्तदध्य न विमुञ्चति पारिपूर्ण्यम् ॥ १५॥  
  
सर्वेषु चित्तमधुपो विषयद्रुमेषु  
     बभ्राम यः सतत मस्तमिताभिलाषः ।  
दैवादवाप्य परमेश्वरपारिजातं  
     तृप्तो विलीन इव मुश्चति चञ्चलत्वम् ॥ १६॥  
  
यैरिन्द्रियैरसि वशीकृतशक्ति चेतः!  
     पूर्वं कदर्थितमभूर हितैरि वोच्चैः ।  
स्वच्छा निकेत परचिद्रस संविभक्तैः  
     दिष्ट्याद्य तैरनुचरैरिव राजसे त्वम् ॥ १७॥  
  
चिन्तां ततान करुणं प्रललाप पूर्वं  
     यत्सङ्कुचत्स्थिति भयं रविजाद्विचार्य ।  
चेतस्तदद्वयमिदं निजरूपमीक्ष्य  
     दिष्ट्याद्य निर्भयम मन्दमुदात्तमास्ते ॥ १८॥  
  
नित्यं यदेतद भवद्विफलप्रयासं  
     हेवाकदुर्ललितम प्रथितात्मभावम् ।  
संवित्सुधारस चमत्कृति घूर्णमानं  
     दिष्ट्या तदद्य नितरां स्पृहणीयमास्ते ॥ १९॥  
  
चिन्ताशताकुलतरं न रतिं कदाचित  
     भीतं भवादभजतैकमपि क्षणं यत् ।  
चेतश्चिदात्मकमिदं सकलं विलोक्य  
     सुप्तप्रबुद्धमिव निर्वृत रूपमास्ते ॥ २०॥  
  
वन्दामहे किमु नुमः किमु गोरवेण  
     हर्षेण चित्त ! किमु नाम निषीडयामः ।  
सम्प्राप्त दुर्लभ महोदय शैव सम्पत्  
     त्वां कौतुकेन किमु मित्र ! विलोकयामः ॥ २१॥  
  
अपृच्छतामिय मनादि धनप्रबोध-  
     स्नेहानुविद्वहृदयात् हृदयाध्य माया ।  
संसेव्यतां सुभग शैवपद प्रवेश  
     सम्प्राप्त दुर्लभ महोदय मुक्ति लक्ष्मीः ॥ २२॥  
  
किं ब्रूमहेऽत्र भवते सुकृतेन सत्ये  
     सर्वाशिषाम विषये ननु वर्तसे त्वम् ।  
यत्कारणातिगत निर्मल निर्विकल्पा  
     स्वच्छन्द शङ्करपदे भजसेऽनुरागम् ॥ २३॥  
  
चित्रं यदेतद समं यदभूत सुखेषु  
     प्राप्तेषु निर्वृतिदशामनुवर्त मानम् ।  
दुःखेषु दुस्सहतरेष्वपि चित्तमध्य  
     पूर्ण प्रमोद रस निर्भरमेतदास्ते ॥ २४॥  
  
विश्वं निगोर्य सहसा कवलं विधाय  
     कालं प्रशान्त गगनोपम दिव्यमूर्तिः ।  
या राजते निरुपमामृत पूरपूर्णा,  
     सा कापि खेचर गतिर्जयति त्वदीया ॥ २५॥  
  
ते कारणादिपतयः प्रलयं प्रयान्ति  
     यस्मिन् महावटतटे विषमे गभीरे ।  
शक्तिर्निजं वपुरपि प्रसभं जहाति  
     तद्धाम संश्रयसि वीरवर ! त्वमेकम् ॥ २६॥  
  
विद्युद्विलास चपले विभवे नताङ्गी  
     भ्रूभङ्गभङ्गुरतरेऽपि च जीवितेऽस्मिन् ।  
चित्त त्वयैव विजितं श्रयता विनाशि  
     दिग्देश कालकलना रहितं पदं तत् ॥ २७॥  
  
स्वस्त्यस्तु तेऽम्बरविकस्वरसम्प्रदाय  
     सम्प्राप्त शङ्कर पदोदित सम्मदाय ।  
दुर्वारसं स्मृति दशास्वपि निर्विकार-  
     नित्यो दितात्म विभवाय भवाभवाय ॥ २८॥  
  
स्वच्छन्द निर्मल सदोदित निर्निकेत-  
     संवित्सुधार सचमत्कृति निर्भरोऽसि ।  
दिष्ट्याद्य सद्गुरुमुखाम्बुजमद्य लब्ध्वा-  
     नुच्चार्य चारुकथनो दयविस्मितोऽसि ॥ २९॥  
  
भवमरुभुवि श्रान्तो मोहात् य एष मनोऽध्वगो  
     विषम विषय प्रोध्यत् तृष्णानिवेश वशीकृतः ।  
शिवपदसुधासिन्धुं दैवाद्रवाप्य ससादरं  
     किमपि सुखिनो मज्जं मज्जं निमज्जति साम्प्रतम् ॥ ३०॥  
  
निरावरण चिद्व्योम परमामृतनिर्भरः ।  
नागार्जुनो व्यधादेनां चित्तसन्तोषत्रिंशिकाम् ॥  
  
इति विपश्चिद्वर-नागार्जुनविरचिता चित्तसन्तोषत्रिंशिका समाप्ता ।  
  
  
Encoded and proofread by Girdhari Lal Koul glkoul.18 at gmail.com  
  
  
