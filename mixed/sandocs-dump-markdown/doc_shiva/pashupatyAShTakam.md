---
Category: aShTaka, shiva
File name: pashu8.itx
Language: Sanskrit
Latest update: November 1, 2010
Location: doc_shiva
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: pashupatyAShTakaM
engtitle: pashupatyAShTakam
itxtitle: pashupatyAShTakam
title: पशुपत्याष्टकम्

---
  
 पशुपत्याष्टकं   
  
                ध्यानम् ।  
ध्यायेन्नित्यं महेशं रजतगिरिनिभं चारुचन्द्रावतंसं  
रत्नाकल्पोज्ज्वलाङ्गं परशुमृगवराभीतिहस्तं प्रसन्नम् ।  
पद्मासीनं समन्तात्स्तुतममरगणैर्व्याघ्रकृत्तिं वसानं  
विश्वाद्यं विश्वबीजं निखिलभयहरं पञ्चवक्त्रं त्रिनेत्रम् ॥  
  
                स्तोत्रम् ।  
पशुपतीन्दुपतिं धरणीपतिं भुजगलोकपतिं च सती पतिम् ॥  
  
गणत भक्तजनार्ति हरं परं भजत रे मनुजा गिरिजापतिम् ॥ १॥  
  
न जनको जननी न च सोदरो न तनयो न च भूरिबलं कुलम् ॥  
  
अवति कोऽपि न कालवशं गतं भजत रे मनुजा गिरिजापतिम् ॥ २॥  
  
मुरजडिण्डिवाद्यविलक्षणं मधुरपञ्चमनादविशारदम् ॥  
  
प्रथमभूत गणैरपि सेवितं भजत रे मनुजा गिरिजापतिम्  ॥ ३॥  
  
शरणदं सुखदं शरणान्वितं शिव शिवेति शिवेति नतं नृणाम् ॥  
  
अभयदं करुणा वरुणालयं भजत रे मनुजा गिरिजापतिम्  ॥ ४॥  
  
नरशिरोरचितं मणिकुण्डलं भुजगहारमुदं वृषभध्वजम् ॥  
  
चितिरजोधवली कृत विग्रहं भजत रे मनुजा गिरिजापतिम् ॥ ५॥  
  
मुखविनाशङ्करं शशिशेखरं सततमघ्वरं भाजि फलप्रदम् ॥  
  
प्रलयदग्धसुरासुरमानवं भजत रे मनुजा गिरिजापतिम् ॥ ६॥  
  
मदम पास्य चिरं हृदि संस्थितं मरण जन्म जरा भय पीडितम् ॥  
  
जगदुदीक्ष्य समीपभयाकुलं भजत रे मनुजा गिरिजापतिम् ॥ ७॥  
  
हरिविरिञ्चिसुराधिम्प  पूजितं यमजनेशधनेशनमस्कृतम् ॥  
  
त्रिनयनं भुवन त्रितयाधिपं भजत रे मनुजा गिरिजापतिम् ॥ ८॥  
  
पशुपतेरिदमष्टकमद्भुतं विरिचित पृथिवी पति सूरिणा ॥  
  
पठति संशृनुते मनुजः सदा शिवपुरिं वसते लभते मुदम् ॥ ९॥  
  
  
  
