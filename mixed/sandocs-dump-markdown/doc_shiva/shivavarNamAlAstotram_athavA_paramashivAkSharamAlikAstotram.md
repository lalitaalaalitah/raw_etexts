---
Category: shiva
File name: shivavarNamAlA.itx
Language: Sanskrit
Latest update: February 18, 2018
Location: doc_shiva
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: shivavarNamAlA
engtitle: shivavarNamAlA
itxtitle: shivavarNamAlAstotram athavA paramashivAkSharamAlikAstotram
title: शिववर्णमालास्तोत्रम् अथवा परमशिवाक्षरमालिकास्तोत्रम्

---
  
 श्रीशिववर्णमाला अथवा परमशिवाक्षरमालिकास्तोत्रम्   
  
हर साम्बसदाशिव साम्बसदाशिव साम्बसदाशिव साम्बशिव ॥ ध्रुवपद।  
  
अद्भुतविग्रह अमराधीश्वर अगणितगुणगण अमृतशिव ।  
साम्बसदाशिव साम्बसदाशिव साम्बसदाशिव साम्बशिव ॥ १  
आनन्दामृत आश्रितरक्षक आत्मानन्द महेश शिव ।  
इन्दुकलाधर इन्द्रादिप्रिय सुन्दररूप सुरेश शिव ।  
ईश सुरेश महेश जनप्रिय केशवसेवितपाद शिव ।  
उरगादिप्रियभूषण शङ्कर नरकविनाश नटेश शिव ।  
ऊर्जितदानवनाश परात्पर आर्जितपापविनाश शिव ।  
ऋग्वेदश्रुतिमौलिविभूषणरविचन्द्राग्नि त्रिनेत्र शिव ।  
ॠप मनादि प्रपञ्च विलक्षण तापनिवारणतत्त्व शिव ।  
ऌङ्गस्वरूप सर्वबुधप्रिय मङ्गलमूर्ति महेश शिव ।  
ॡऊताधीश्वररूपप्रिय शिव वेदान्तप्रियवेद्य शिव । १०  
एकानेक स्वरूप विश्वेश्वर योगिहृदिप्रियवास शिव ।  
ऐश्वर्याश्रय चिन्मय चिद्घन अच्युतानन्त महेश शिव ।  
ओङ्कारप्रिय उरगविभूषण ह्रीङ्कारादि महेश शिव ।  
औरसलालित अन्तकनाशन गौरीसमेत महेश शिव ।  
अम्बरवास चिदम्बरनायक तुम्बुरुनारदसेव्य शिव ।  
आहारप्रिय आदिगिरीश्वर भोगादिप्रिय पूर्ण शिव ।  
कमलास्यार्चित कैलासप्रिय करुणासागर काशि शिव ।  
खड्गशैलमृदुढक्काद्यायुध विक्रमरूप विश्वेश शिव ।  
गङ्गागिरिसुतवल्लभ गुणहित शङ्कर सर्वजनेश शिव ।  
घातुकभञ्जन पातकनाशन गौरीसमेत गिरीश शिव । २०  
ङङश्रितश्रुतिमौलिविभूषण वेदस्वरूप विश्वेश शिव ।  
चण्डविनाशन सकलजनप्रिय मण्डलाधीश महेश शिव ।  
छत्रकिरीटसुकुण्डलशोभित पुत्रप्रिय भुवनेश शिव ।  
जन्मजरामृतिनाशन कल्मषरहित तापविनाश शिव ।  
झङ्काराश्रय भृङ्गिरिटिप्रिय ओङ्कारेश महेश शिव ।  
ज्ञानाज्ञानविनाशक निर्मल दीनजनप्रिय दीप्त शिव ।  
टङ्काद्यायुधधारण सत्वर ह्रीङ्कारैद्य सुरेश शिव ।  
ठङ्कस्वरूप सहकारोत्तम वागीश्वर वरदेश शिव ।  
डम्बविनाशन डिण्डिमभूषण अम्बरवास चिदीश शिव ।  
ढण्ढण्डमरुक धरणीनिश्चल ढुण्ढिविनायकसेव्य शिव । ३०  
णलिनविलोचन नटनमनोहर अलिकुलभूषण अमृत शिव ।  
तत्त्वमसीत्यादि वाक्यस्वरूपक नित्यानन्द महेश शिव ।  
स्थावर जङ्गम भुवनविलक्षण भावुकमुनिवर सेव्य शिव ।  
दुःखविनाशक दलितमनोन्मन चन्दनलेपित चरण शिव ।  
धरणीधर शुभ धवलविभास्वर धनदादिप्रिय दान शिव ।  
नानामणिगणभूषण निर्गुण नटजनसुप्रियनाट्य शिव ।  
पन्नगभूषण पार्वतिनायक परमानन्द परेश शिव ।  
फालविलोचन भानुकोटिप्रभ हालाहलधर अमृत शिव ।  
बन्धविनाशन बृहदीशामरस्कन्दादिप्रिय कनक शिव ।  
भस्मविलोपन भवभयनाशन विस्मयरूप विश्वेस शिव । ४०  
मन्मथनाशन मधुपान प्रिय मन्दरपर्वतवास शिव ।  
यतिजनहृदयनिवासित ईश्वर विधिविष्ण्यादि सुरेश शिव ।  
रामेश्वररमणीयमुखाम्बुज सोमशेखर सुकृति शिव ।  
लङ्काधीश्वर सुरगणसेवित लावण्यामृतलसित शिव ।  
वरदाभयकर वासुकिभूषण वनमालादिविभूष शिव ।  
शान्तिस्वरूप जगत्त्रय चिन्मय कान्तिमतीप्रिय कनक शिव ।  
षण्मुखजनक सुरेन्द्रमुनिप्रिय षाड्गुण्यादिसमेत शिव ।  
संसारार्णव नाशन शाश्वत साधुहृदिप्रियवास शिव ।  
हर पुरुषोत्तम अद्वैतामृतपूर्ण मुरारि सुसेव्य शिव ।  
लालितभक्तजनेश निजेश्वर कां नटेश्वर काम शिव । ५०  
क्षररूपादिप्रियान्वित सुन्दर साक्षि जगत्त्रय स्वामि शिव ।  
साम्बसदाशिव साम्बसदाशिव साम्बसदाशिव साम्बशिव ॥ ५१  
  
इति श्रीशिववर्णमालास्तोत्रम् ।  
  
श्रीपरमेश्वरमातृकावर्णमालास्तोत्रम्  
  
Repeat   
hara sAmbasadAshiva sAmbasadAshiva sAmbasadAshiva sAmbashiva .  
after each line  
  
