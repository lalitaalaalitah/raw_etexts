---
Author: Sachchidananda Shivabhinava Nrisimha Bharati Swamigal
Category: shiva, sachchidAnanda-shivAbhinava-nRisiMhabhAratI
File name: gaurIshastutiH.itx
Indexextra: (Scans 1, 2)
Language: Sanskrit
Latest update: November 9, 2018
Location: doc_shiva
Proofread by: PSA Easwaran psawaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: gaurIshastutiH
engtitle: gaurIshastutiH
itxtitle: gaurIshastutiH (shivAbhinavanRisiMhabhAratIvirachitA)
title: गौरीशस्तुतिः (शिवाभिनवनृइसिंहभारतीविरचिता)

---
  
 श्रीगौरीशस्तुतिः   
(शिष्याशीर्वचनात्मकस्तवाः)  
बालं चाममहीमहेन्द्रसुकृतक्षीराब्धिमध्योद्भवं  
सोमं सोमशिशूत्तमाङ्ग सततं मौलौ निधायादरात् ।  
श्रीमत्कृष्णमहीपसञ्ज्ञमनिशं सिंहासनाध्यासिनं  
विद्याऽऽयुर्धननीतिभिः प्रतिपदं गौरीश संवर्धय ॥ १॥  
  
जित्वा मृत्युमथापमृत्युमखिलान् रोगांश्च हृत्वानिशं  
प्राणम्राखिललोकरक्षणविधावाबद्धदीक्ष प्रभो ।  
श्रीमत्कृष्णमहीपतिं ससहजं सिंहासनाध्यासिनं  
मार्कण्डेयमिवादरेण सततं गौरीश संवर्धय ॥ २॥  
  
शौर्यौदार्यमुखान्गुणाननितरप्राप्यान्ददत्सर्वदा  
प्रालेयाचलसेतुमध्यविलसद्भूपालवर्येड्यताम् ।  
दीर्घायुष्यमरोगतामपि ददच्छ्रीकृष्णभूपोत्तमं  
मात्राद्यैः सततं कृपाजलनिधे गौरीश संवर्धय ॥ ३॥  
  
सेनाधीशसुमन्त्रिभृत्यसहितं नव्योपमन्युं प्रभो  
कृत्वा दीनजनावनैकनिपुणं कारुण्यवारान्निधे ।  
बालं कृष्णमहीपसञ्ज्ञमनिशं दत्त्वा च भक्तिं स्थिरां  
हर्यक्षासनसंस्थितं ससहजं गौरीश संवर्धय ॥ ४॥  
  
इति शृङ्गेरि श्रीजगद्गुरु श्रीसच्चिदानन्दशिवाभिनवनृसिंह-  
भारतीस्वामिभिः विरचिता श्रीगौरीशस्तुतिः समाप्ता ।  
  
  
Proofread by PSA Easwaran psaeaswaran at gmail.com  
  
