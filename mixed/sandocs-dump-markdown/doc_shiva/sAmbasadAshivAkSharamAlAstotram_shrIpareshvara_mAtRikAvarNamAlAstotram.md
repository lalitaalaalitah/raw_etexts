---
Author: Traditional
Category: akSharamAlA, shiva
File name: sAmbaakshara.itx
Language: Sanskrit
Latest update: August 23, 2000
Location: doc_shiva
Proofread by: Subramanian Ganesh sgesh at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: sAMbaa sadAshiva aksharamAlA
Transliterated by: Subramanian Ganesh sgesh at hotmail.com
engtitle: shri sAMba sadAshiva akSharamAlA
itxtitle: sAmbasadAshivAkSharamAlAstotram shrIpareshvara mAtRikAvarNamAlAstotram
title: साम्बसदाशिवाक्षरमालास्तोत्रम् श्रीपरेश्वर मातृइकावर्णमालास्तोत्रम्

---
  
 श्रीसाम्बसदाशिव अक्षरमाला   
श्रीपरेश्वर मातृकावर्णमालास्तोत्रम् च  
अथ श्री साम्ब सदाशिव अक्षरमालास्तवः  
साम्ब सदाशिव साम्ब सदाशिव ।  
साम्ब सदाशिव साम्ब शिव ॥  
  
अद्भुतविग्रह अमराधीश्वर  
अगणित गुणगण अमृत शिव - हर - साम्ब  
आनन्दामृत आश्रितरक्षक  
आत्मानन्द महेश शिव - हर - साम्ब  
इन्दुकलादर इन्द्रादिप्रिय  
सुन्दररूप सुरेश शिव - हर - साम्ब  
ईश सुरेश महेश जनप्रिय  
केशव सेवित कीर्ति शिव - हर - साम्ब  
उरगादिप्रिय उरगविभूषण  
नरकविनाश नतेश शिव - हर - साम्ब  
ऊर्जितदान वनाश परात्पर  
आर्जितपापविनाश शिव - हर - साम्ब  
ऋग्वेदश्रुति मौलि विभूषण  
रवि चन्द्राग्नित्रिनेत्र शिव - हर - साम्ब  
ॠपनामादि प्रपञ्चविलक्षण  
तापनिवारण तत्व शिव - हर - साम्ब  
ऌल्लिस्वरूप सहस्रकरोत्तम  
वागीश्वर वरदेश शिव - हर - साम्ब  
ॡताधीश्वर रूपप्रिय हर  
वेदान्तप्रिय वेद्य शिव - हर - साम्ब  
एकानेक स्वरूप सदाशिव  
भोगादिप्रिय पूर्ण शिव - हर - साम्ब  
ऐश्वर्याश्रय चिन्मय चिद्घन  
सच्चिदानन्द सुरेश शिव - हर - साम्ब  
ओङ्कारप्रिय उरगविभूषण  
ह्रीङ्ङ्कारप्रिय ईश शिव - हर - साम्ब  
औरसलालित अन्तकनाशन  
गौरिसमेत गिरीश शिव - हर - साम्ब  
अम्बरवास चिदम्बर नायक  
तुम्बुरु नारद सेव्य शिव - हर - साम्ब  
आहारप्रिय अष्ट दिगीश्वर  
योगिहृदि प्रियवास शिव - हर - साम्ब  
कमलापूजित कैलासप्रिय  
करुणासागर काशि शिव - हर - साम्ब  
खड्गशूल मृग टङ्कधनुर्धर  
विक्रमरूप विश्वेश शिव - हर - साम्ब  
गङ्गा गिरिसुत वल्लभ शङ्कर  
गणहित सर्वजनेश शिव - हर - साम्ब  
घातकभञ्जन पातकनाशन  
दीनजनप्रिय दीप्ति शिव - हर - साम्ब  
ङान्तास्वरूपानन्द जनाश्रय  
वेदस्वरूप वेद्य शिव - हर - साम्ब  
चण्डविनाशन सकलजनप्रिय  
मण्डलाधीश महेश शिव - हर - साम्ब  
छत्रकिरीट सुकुण्डल शोभित  
पुत्रप्रिय भुवनेश शिव - हर - साम्ब  
जन्मजरा मृत्य्वादि विनाशन  
कल्मषरहित काशि शिव - हर - साम्ब  
झङ्कारप्रिय भृङ्गिरिटप्रिय  
ओङ्कारेश्वर विश्वेश शिव - हर - साम्ब  
ज्ञानाज्ञान विनाशन निर्मल  
दीनजनप्रिय दीप्ति शिव - हर - साम्ब  
टङ्कस्वरूप सहस्रकरोत्तम  
वागीश्वर वरदेश शिव - हर - साम्ब  
ठक्काद्यायुध सेवित सुरगण  
लावण्यामृत लसित शिव - हर - साम्ब  
डम्भविनाशन डिण्डिमभूषण  
अम्बरवास चिदेक शिव - हर - साम्ब  
ढण्ढण्डमरुक धरणीनिश्चल  
ढुण्ढिविनायक सेव्य शिव - हर - साम्ब  
णाणामणिगण भूषणनिर्गुण  
नतजनपूत सनाथ शिव - हर - साम्ब  
तत्वमस्यादि वाक्यार्थ स्वरूप  
नित्यस्वरूप निजेश शिव - हर - साम्ब  
स्थावरजङ्गम भुवनविलक्षण  
तापनिवारण तत्व शिव - हर - साम्ब  
दन्तिविनाशन दलितमनोभव  
चन्दन लेपित चरण शिव - हर - साम्ब  
धरणीधरशुभ धवलविभासित  
धनदादिप्रिय दान शिव - हर - साम्ब  
नलिनविलोचन नटनमनोहर  
अलिकुलभूषण अमृत शिव - हर - साम्ब  
पार्वतिनायक पन्नगभूषण  
परमानन्द परेश शिव - हर - शाम्ब  
फालविलोचन भानुकोटिप्रभ  
हालाहलधर अमृत शिव - हर - साम्ब  
बन्धविमोचन बृहतीपावन  
स्कन्दादिप्रिय कनक शिव - हर - साम्ब  
भस्मविलेपन भवभयमोचन  
विस्मयरूप विश्वेश शिव - हर - साम्ब  
मन्मथनाशन मधुरानायक  
मन्दरपर्वतवास शिव - हर - साम्ब  
यतिजन हृदयाधिनिवास  
विधिविष्ण्वादि सुरेश शिव - हर - साम्ब  
लङ्काधीश्वर सुरगण सेवित  
लावण्यामृत लसित शिव - हर - साम्ब  
वरदाभयकर वासुकिभूषण  
वनमालादि विभूष शिव - हर - साम्ब  
शान्ति स्वरूपातिप्रिय सुन्दर  
वागीश्वर वरदेश शिव - हर - साम्ब  
षण्मुखजनक सुरेन्द्रमुनिप्रिय  
षाड्गुण्यादि समेत शिव - हर - साम्ब  
संसारार्णव नाशन शाश्वत  
साधुजन प्रियवास शिव - हर - साम्ब  
हरपुरुषोत्तम अद्वैतामृत  
मुररिपुसेव्य मृदेश शिव - हर - साम्ब  
लालित भक्तजनेश निजेश्वर  
कालिनटेश्वर काम शिव - हर - साम्ब  
क्षररूपाभि प्रियान्वित सुन्दर साक्षात्  
स्वामिन्नम्बा समेत शिव - हर - साम्ब  
साम्ब सदाशिव साम्ब सदाशिव  
साम्ब सदाशिव साम्ब शिव  
  
  
Encoded by Subramanian Ganesh sgesh@hotmail.com  
  
