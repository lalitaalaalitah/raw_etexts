---
Author: sachchidAnanda-shivAbhinava-nRisiMhabhAratI
Category: shiva, sachchidAnanda-shivAbhinava-nRisiMhabhAratI
Description-comments: Brihatstotraratnakara 1, Narayana Ram Acharya, Nirnayasagar,
  stotrasankhyA 211
File name: chandramaulIshastotram.itx
Indexextra: (Scans 1, 2)
Language: Sanskrit
Latest update: November 7, 2017
Location: doc_shiva
Proofread by: Pallasena Narayanaswami ppnswami at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: chandramaulIshastotram
engtitle: chandramaulIshastotram
itxtitle: chandramaulIshastotram  (shivAbhinavanRisiMhabhAratIvirachitA)
title: चन्द्रमौलीशस्तोत्रम्  (शिवाभिनवनृइसिंहभारतीविरचिता)

---
  
 चन्द्रमौलीशस्तोत्रम्   
श्रीगणेशाय नमः ।  
ओङ्कारजपरतानामोङ्कारार्थं मुदा विवृण्वानम् ।  
ओजःप्रदं नतेभ्यस्तमहं प्रणमामि चद्रमौलीशम् ॥ १॥  
  
नम्रसुरासुरनिकरं नलिनाहङ्कारहारिपदयुगलम् ।  
नमदिष्टदानधीरं सततं प्रणमामि चन्द्रमौलीशम् ॥ २॥  
  
मननाद्यत्पदयोः खलु महतीं सिद्धिं जवात्प्रपद्यन्ते ।  
मन्देतरलक्ष्मीप्रदमनिशं प्रणमामि चद्रमौलीशम् ॥ ३॥  
  
शितिकण्ठमिन्दुदिनकरशुचिलोचनमम्बुजाक्षविधिसेव्यम् ।  
नतमतिदानधुरीणं सततं प्रणमामि चद्रमौलीशम् ॥ ४॥  
  
वाचो विनिवर्तते यस्मादप्राप्य सह हृदैवेति ।  
गीयन्ते श्रुतिततिभिस्तमहं प्रणमामि चद्रमौलीशम् ॥ ५॥  
  
यच्छन्ति यत्पदाम्बुजभक्ताः कुतुकात्स्वभक्तेभ्यः ।  
सर्वानपि पुरुषार्थांस्तमहं प्रणमामि चद्रमौलीशम् ॥ ६॥  
  
पञ्चाक्षरमनुवर्णैरादौ कॢप्तां स्तुतिं पठन्नेनाम् ।  
प्राप्य दृढां शिवभक्तिं भुक्त्वा भोगाँल्लभेत मुक्तिमपि ॥ ७॥  
  
इति शृङ्गेरि श्रीजगद्गुरु श्रीसच्चिदानन्दशिवाभिनवनृसिंह-  
भारतीस्वामिभिः विरचितं श्रीचन्द्रमौलीशस्तोत्रं सम्पूर्णम् ॥  
  
  
Proofread by Pallasena Narayanaswami ppnswami at gmail.com  
  
