---
Acknowledge-Permission: Koride Vishwanatha Sharma
Author: koriDe vishvanAthasharmA, dharmapurI
Category: shiva, koriDevishvanAthasharmA
File name: dharmapurIrAmaliNgeshvaramaNgalashAsanam.itx
Indexextra: (blog)
Language: Sanskrit
Latest update: February 18, 2018
Location: doc_shiva
Proofread by: koriDe vishvanAthasharmA
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Text title: Dharmapuri Ramalingeshvara Mangalashasanam
Transliterated by: koriDe vishvanAthasharmA
engtitle: dharmapurIrAmalingeshvaramangalashAsanam
itxtitle: dharmapurIrAmaliNgeshvaramaNgalashAsanam (koriDe vishvanAthasharmaNAvirachitam)
title: धर्मपुरीरामलिण्गेश्वरमण्गलशासनम् (कोरिडे विश्वनाथशर्मणाविरचितम्)

---
  
 श्रीधर्मपुरीरामलिङ्गेश्वर मङ्गलाशासनम्   
अथ श्री धर्मपुरीरामलिङ्गेश्वर मङ्गलाशासनम्   
एकस्मै जगतां भर्त्रे ह्यनेकाकृतिशोभने ।  
मङ्गलं धर्मपूर्वास ! रामलिङ्गेश्वराय ते ॥ १॥  
  
द्विजिह्व गलभूषाय द्विजेन्द्राश्रितमौलये ।  
मङ्गलं धर्मपूर्वास ! रामलिङ्गेश्वराय ते ॥ २॥  
  
त्रिनेत्राञ्चितरूपाय त्रिशूलायुधधारिणे ।  
मङ्गलं धर्मपूर्वास ! रामलिङ्गेश्वराय ते ॥ ३॥  
  
चतुरास्यसुसेव्याय चतुर्वेदस्वरूपिणे ।  
मङ्गलं धर्मपूर्वास ! रामलिङ्गेश्वराय ते ॥ ४॥  
  
पञ्चास्यशोभिने तस्मै पञ्चबाणविमर्दिने ।  
मङ्गलं धर्मपूर्वास ! रामलिङ्गेश्वराय ते ॥ ५॥  
  
षड्दर्शनैः सुवेद्याय षडानननुताय च ।  
मङ्गलं धर्मपूर्वास ! रामलिङ्गेश्वराय ते ॥ ६॥  
  
सप्तर्षिवर्यगीताय सप्ताश्वरथचक्षुषे ।  
मङ्गलं धर्मपूर्वास ! रामलिङ्गेश्वराय ते ॥ ७॥  
  
अष्टमूर्तिस्वरूपाय ह्यष्टैश्वर्य प्रदायिने ।  
मङ्गलं धर्मपूर्वास ! रामलिङ्गेश्वराय ते ॥ ८॥  
  
नवग्रहाणां शास्त्रे च नव द्रव्यात्मकाय च ।  
मङ्गलं धर्मपूर्वास ! रामलिङ्गेश्वराय ते ॥ ९॥  
  
दशदिग्व्याप्तदेहाय दशास्येन नुताय च ।  
मङ्गलं धर्मपूर्वास ! रामलिङ्गेश्वराय ते ॥ १०॥  
  
एकादशात्मरुद्राय ह्येकादशाघनाशिने ।  
मङ्गलं धर्मपूर्वास ! रामलिङ्गेश्वराय ते ॥ ११॥  
  
दाक्षायणी प्रियङ्कर्त्रे दक्षयज्ञविनाशिने ।  
मङ्गलं धर्मपूर्वास ! रामलिङ्गेश्वराय ते ॥ १२॥  
  
पार्वतीहृतदेहाय पर्वताग्रनिवासिने ।  
मङ्गलं धर्मपूर्वास ! रामलिङ्गेश्वराय ते ॥ १३॥  
  
यतीन्द्रप्रवारा यं हि नित्यं ध्यायन्ति तत्पराः ।  
मङ्गलं धर्मपूर्वास ! रामलिङ्गेश्वराय ते ॥ १४॥  
  
मयाहि कोरिडे कुलीन विश्वनाथशर्मणा  
     मुदा कृतं तु रामलिङ्ग सुप्रभात सेवनम् ।  
शिवाय चास्तु मोदकं प्रपाठकाय मोक्षदं  
     भवेन्नुताय शङ्करं सदा ह्यरिष्ट नाशकम् ॥ १५॥  
  
श्री धर्मपुरवास्तव्य कोर्डे वंशोद्भवेन हि ।  
राजन्नशास्त्रि पुत्रेण विश्वनाथेन शर्मणा ॥ १६॥  
  
कृता हि वाङ्मयी पूजा शिवानुग्रहकाङ्क्षिणा ।  
शिवाय प्रीतिदा भूयात् पाठकाय शिवङ्करी ॥ १७॥  
  
इति संस्कृतसाहित्यरत्नपदलाञ्छनस्य,  
बुधकोटिनुतस्य, प्रथितकविपण्डितगणाग्रणीवरस्य,  
अखिलशिष्यकोटिबृन्दार्चितपादपद्मयुगलस्य,  
आचार्यकोरिडेराजन्नशास्त्रिणः द्वितीयपुत्रेण कोरिडे विश्वनाथ शर्मणा  
विरचिता श्रीधर्मपुरीरामलिङ्गेश्वर वाङ्मयीपूजा समाप्ता ॥  
  
  
Composed by Koride Vishwanatha Sharma, Dharmapuri, Telangana  
Proofread by Koride Vishwanatha Sharma.  
  
