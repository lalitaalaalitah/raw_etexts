---
Category: shiva, aShTaka
File name: pArvatIvallabhanIlakaMThAShTakam.itx
Indexextra: (Videos 1, 2, 3, 4, 5, 6, 7)
Language: Sanskrit
Latest update: December 21, 2019
Location: doc_shiva
Proofread by: NA, PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: pArvatIvallabhanIlakaMThAShTakam
engtitle: pArvatIvallabhanIlakaMThAShTakam
itxtitle: pArvatIvallabhanIlakaMThAShTakam
title: पार्वतीवल्लभनीलकंठाष्टकम्

---
  
 पार्वतीवल्लभनीलकण्ठाष्टकम्   
नमो भूतनाथं नमो देवदेवं  
    नमः कालकालं नमो दिव्यतेजम् ।  
नमः कामभस्मं नमश्शान्तशीलं  
    भजे पार्वतीवल्लभं नीलकण्ठम् ॥ १॥  
  
सदा तीर्थसिद्धं सदा भक्तरक्षं  
    सदा शैवपूज्यं सदा शुभ्रभस्मम् ।  
सदा ध्यानयुक्तं सदा ज्ञानतल्पं  
    भजे पार्वतीवल्लभं नीलकण्ठम् ॥ २॥  
  
श्मशाने शयानं महास्थानवासं  
    शरीरं गजानं सदा चर्मवेष्टम् ।  
पिशाचं निशोचं पशूनां प्रतिष्ठं  
    भजे पार्वतीवल्लभं नीलकण्ठम् ॥ ३॥  
  
फणीनाग कण्ठे भुजङ्गाद्यनेकं  
    गले रुण्डमालं महावीर शूरम् ।  
कटिं व्याघ्रचर्मं चिताभस्मलेपं  
    भजे पार्वतीवल्लभं नीलकण्ठम् ॥ ४॥  
  
शिरश्शुद्धगङ्गा शिवा वामभागं  
    बृहद्दिव्यकेशं सदा मां त्रिनेत्रम् ।  var  बहूदीर्घ मां?  
फणी नागकर्णं सदा भालचन्द्रं  var  बालचन्द्रं  
    भजे पार्वतीवल्लभं नीलकण्ठम् ॥ ५॥  
  
करे शूलधारं महाकष्टनाशं  
    सुरेशं वरेशं महेशं जनेशम् ।  
धनेशस्तुतेशं ध्वजेशं गिरीशं  var  धने चारु ईशं  
    भजे पार्वतीवल्लभं नीलकण्ठम् ॥ ६॥  
  
उदानं सुदासं सुकैलासवासं   var  उदासं  
    धरा निर्धरं संस्थितं ह्यादिदेवम् ।  
अजा हेमकल्पद्रुमं कल्पसेव्यं  
    भजे पार्वतीवल्लभं नीलकण्ठम् ॥ ७॥  
  
मुनीनां वरेण्यं गुणं रूपवर्णं  
    द्विजानं पठन्तं शिवं वेदशास्त्रम् ।  
अहो दीनवत्सं कृपालुं शिवं हि  
    भजे पार्वतीवल्लभं नीलकण्ठम् ॥ ८॥  
  
सदा भावनाथं सदा सेव्यमानं  
    सदा भक्तिदेवं सदा पूज्यमानम् ।  
मया तीर्थवासं सदा सेव्यमेकं  
    भजे पार्वतीवल्लभं नीलकण्ठम् ॥ ९॥  
  
इति पार्वतीवल्लभ नीलकण्ठाष्टकं सम्पूर्णम् ।  
  
॥ शुभमस्तु ॥  
  
  
NA, PSA Easwaran  
  
