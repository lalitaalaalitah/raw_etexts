---
Acknowledge-Permission: Mahaperiaval Trust
Category: aShTaka, shiva
Description-comments: Subrahmanya Stuti Manjari, Mahaperiaval Trust
File name: rudrakoTIshvarAShTakam.itx
Language: Sanskrit
Latest update: December 22, 2016
Location: doc_shiva
Proofread by: Sivakumar Thyagarajan shivakumar24 at gmail, PSA Easwaran
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: rudrakoTIshvarAShTakam
engtitle: rudrakoTIshvarAShTakam
itxtitle: rudrakoTIshvarAShTakam
title: रुद्रकोटीश्वराष्टकम्

---
  
 श्रीरुद्रकोटीश्वराष्टकम्   
  
ॐ श्रीगणेशाय नमः ।  
  
क्षेत्रम् - तिरुकषुगुकुण्ड्रं  Tirukazhugukundram, TN  
  
व्योमानिलानलजलाचलचन्द्रसूर्य-  
चैतन्यकल्पितशरीरविराजिताय  
ऋग्वादि वेदगिरिशृङ्गनिकेतनाय  
श्रीरुद्रकोटिनिलयाय नमःशिवाय ॥ १॥  
  
कर्पूरशङ्खधवलाकृतिचन्द्रकान्त-  
मुक्ताफलस्पटिकवन्हिपविग्रहाय ।  
कस्तूरिकुङ्कुमहिमाम्बुविलेपनाय  
श्रीरुद्रकोटिनिलयाय नमःशिवाय ॥ २॥  
  
सौन्दर्यनायकिमुखाम्बुजभृङ्गभूत  
चन्द्रार्कवन्हिनिलयाय सदाशिवाय ।  
अणिमादिदाय करुणामृतसागराय  
श्रीरुद्रकोटिनिलयाय नमःशिवाय ॥ ३॥  
  
गङ्गाजलाग्रनिलयाय कलामयाय  
कामान्धकत्रिपुरदग्धविलेपनाय  
गङ्गाधराय गरुडध्वजसेविताय  
श्रीरुद्रकोटिनिलयाय नमःशिवाय ॥ ४॥  
  
गृध्राचलेन्द्रनिलयाय निरीश्वराय  
तत्त्वादि सिद्धसुपूजितवन्दिताय ।  
सिद्धादि योगपुरुषाय दिगम्बराय  
श्रीरुद्रकोटिनिलयाय नमःशिवाय ॥ ५॥  
  
पञ्चाक्षराय भवसागरतारणाय  
पञ्चास्यचर्मवसनाय परात्पराय  
पञ्चाक्षराय निगमाचलनायकाय  
श्रीरुद्रकोटिनिलयाय नमःशिवाय ॥ ६॥  
  
वेदान्तमुख्यविभवाय निरीश्वराय  
वेदान्तवेद्यसरसाय विचक्षणाय ।  
वेदाय वेददुर्गाय विक्षायनाय  
श्रीरुद्रकोटिनिलयाय नमःशिवाय ॥ ७॥  
  
आधारशक्तिकुटिलासनपञ्चकाय  
ब्रह्माण्डकल्पितकलामयविग्रहाय  
प्रासाद षोडशकलामय विश्वमूर्ति  
श्रीरुद्रकोटिनिलयाय नमःशिवाय ॥ ८॥  
  
इति श्रीरुद्रकोटीश्वराष्टकं सम्पूर्णम् ॥  
  
  
Proofread by Sivakumar Thyagarajan shivakumar24 at gmail.com,  
PSA Easwaran psaeaswaran at gmail.com  
  
