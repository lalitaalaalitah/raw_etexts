---
Category: shiva, dhyAnam
File name: aShTabhairavadhyAnastotram.itx
Language: Sanskrit
Latest update: July 19, 2019
Location: doc_shiva
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: Ashta Bhairava Dhyana Stotram
engtitle: aShTabhairavadhyAnastotram
itxtitle: aShTabhairavadhyAnastotram
title: अष्टभैरवध्यानस्तोत्रम्

---
  
 अष्टभैरव ध्यानस्तोत्रम्   
भैरवः पूर्णरूपोहि शङ्करस्य परात्मनः ।  
मूढास्तेवै न जानन्ति मोहिताः शिवमायया ॥  
  
ॐ हं षं नं गं कं सं खं महाकालभैरवाय नमः ।  
  
नमस्कार मन्त्रः -  
ॐ श्रीभैरव्यै, ॐ मं महाभैरव्यै, ॐ सिं सिंहभैरव्यै,  
ॐ धूं धूम्रभैरव्यै, ॐ भीं भीमभैरव्यै, ॐ उं उन्मत्तभैरव्यै,  
ॐ वं वशीकरणभैरव्यै, ॐ मों मोहनभैरव्यै ।  
  
॥ अष्टभैरव ध्यानम् ॥  
  
असिताङ्गोरुरुश्चण्डः क्रोधश्चोन्मत्तभैरवः ।  
कपालीभीषणश्चैव संहारश्चाष्टभैरवम् ॥  
  
१) असिताङ्गभैरव ध्यानम् ।  
रक्तज्वालजटाधरं शशियुतं रक्ताङ्ग तेजोमयं  
     अस्ते शूलकपालपाशडमरुं लोकस्य रक्षाकरम् ।  
निर्वाणं शुनवाहनन्त्रिनयनमानन्दकोलाहलं  
     वन्दे भूतपिशाचनाथ वटुकं क्षेत्रस्य पालं शिवम् ॥ १॥  
  
२) रूरुभैरव ध्यानम् ।  
निर्वाणं निर्विकल्पं निरूपजमलं निर्विकारं क्षकारं  
     हुङ्कारं वज्रदंष्ट्रं हुतवहनयनं रौद्रमुन्मत्तभावम् ।  
भट्कारं भक्तनागं भृकुटितमुखं भैरवं शूलपाणिं  
     वन्दे खड्गं कपालं डमरुकसहितं क्षेत्रपालन्नमामि ॥ २॥  
  
३) चण्डभैरव ध्यानम् ।  
बिभ्राणं शुभ्रवर्णं द्विगुणदशभुजं पञ्चवक्त्रन्त्रिनेत्रं  
     दानञ्छत्रेन्दुहस्तं रजतहिममृतं शङ्खभेषस्यचापम् ।  
शूलं खड्गञ्च बाणं डमरुकसिकतावञ्चिमालोक्य मालां  
     सर्वाभीतिञ्च दोर्भीं भुजतगिरियुतं भैरवं सर्वसिद्धिम् ॥ ३॥  
  
४) क्रोधभैरव ध्यानम् ।  
उद्यद्भास्कररूपनिभन्त्रिनयनं रक्ताङ्ग रागाम्बुजं  
     भस्माद्यं वरदं कपालमभयं शूलन्दधानं करे ।  
नीलग्रीवमुदारभूषणशतं शन्तेशु मूढोज्ज्वलं  
     बन्धूकारुण वास अस्तमभयं देवं सदा भावयेत् ॥ ४॥  
  
५) उन्मत्तभैरव ध्यानम् ।  
एकं खट्वाङ्गहस्तं पुनरपि भुजगं पाशमेकन्त्रिशूलं  
     कपालं खड्गहस्तं डमरुकसहितं वामहस्ते पिनाकम् ।  
चन्द्रार्कं केतुमालां विकृतिसुकृतिनं सर्वयज्ञोपवीतं  
     कालं कालान्तकारं मम भयहरं क्षेत्रपालन्नमामि ॥ ५॥  
  
६) कपालभैरव ध्यानम् ।  
वन्दे बालं स्फटिकसदृशं कुम्भलोल्लासिवक्त्रं  
     दिव्याकल्पैफणिमणिमयैकिङ्किणीनूपुरञ्च ।  
दिव्याकारं विशदवदनं सुप्रसन्नं द्विनेत्रं  
     हस्ताद्यां वा दधानान्त्रिशिवमनिभयं वक्रदण्डौ कपालम् ॥ ६॥  
  
७) भीषणभैरव ध्यानम् ।  
त्रिनेत्रं रक्तवर्णञ्च सर्वाभरणभूषितम् ।  
कपालं शूलहस्तञ्च वरदाभयपाणिनम् ॥  
  
सव्ये शूलधरं भीमं खट्वाङ्गं वामकेशवम् ।  
रक्तवस्त्रपरिधानं रक्तमाल्यानुलेपनम् ।  
नीलग्रीवञ्च सौम्यञ्च सर्वाभरणभूषितम् ॥  
  
नीलमेख समाख्यातं कूर्चकेशन्त्रिनेत्रकम् ।  
नागभूषञ्च रौद्रञ्च शिरोमालाविभूषितम् ॥  
  
नूपुरस्वनपादञ्च सर्प यज्ञोपवीतिनम् ।  
किङ्किणीमालिका भूष्यं भीमरूपं भयावहम् ॥ ७॥  
  
८) संहारभैरव ध्यानम् ।  
एकवक्त्रन्त्रिनेत्रञ्च हस्तयो द्वादशन्तथा ।  
डमरुञ्चाङ्कुशं बाणं खड्गं शूलं भयान्वितम् ॥  
  
धनुर्बाण कपालञ्च गदाग्निं वरदन्तथा ।  
वामसव्ये तु पार्श्वेन आयुधानां विधन्तथा ॥  
  
नीलमेखस्वरूपन्तु नीलवस्त्रोत्तरीयकम् ।  
कस्तूर्यादि निलेपञ्च श्वेतगन्धाक्षतन्तथा ॥  
  
श्वेतार्क पुष्पमालाञ्च त्रिकोट्यङ्गणसेविताम् ।  
सर्वालङ्कार संयुक्तां संहारञ्च प्रकीर्तितम् ॥ ८॥  
  
इति श्रीभैरव स्तुति निरुद्र कुरुते ।  
  
इति अष्टभैरव ध्यानस्तोत्रं सम्पूर्णम् ।  
  
  
