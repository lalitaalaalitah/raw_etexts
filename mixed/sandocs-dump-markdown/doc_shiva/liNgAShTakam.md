---
Category: aShTaka, shiva
File name: lingashh.itx
Indexextra: (video)
Language: Sanskrit
Latest update: Feb. 10, 1995November 1, 2010
Location: doc_shiva
Proofread by: Srinivas Sunder sunder at crystal.cirrus.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: liNgAShTakaM
Transliterated by: Srinivas Sunder sunder at crystal.cirrus.com
engtitle: liNgAShTakam
itxtitle: liNgAShTakam
title: लिण्गाष्टकम्

---
  
 लिङ्गाष्टकं   
  
          ॥ ॐ लिङ्गाष्टकम् ॥  
  
ब्रह्ममुरारिसुरार्चितलिङ्गम् निर्मलभासितशोभितलिङ्गम् ।  
जन्मजदुःखविनाशकलिङ्गम् तत् प्रणमामि सदाशिवलिङ्गम् ॥ १॥  
  
देवमुनिप्रवरार्चितलिङ्गम् कामदहम् करुणाकर लिङ्गम् ।  
रावणदर्पविनाशनलिङ्गम् तत् प्रणमामि सदाशिव लिङ्गम् ॥ २॥  
  
सर्वसुगन्धिसुलेपितलिङ्गम् बुद्धिविवर्धनकारणलिङ्गम् ।  
सिद्धसुरासुरवन्दितलिङ्गम् तत् प्रणमामि सदाशिव लिङ्गम् ॥ ३॥  
  
कनकमहामणिभूषितलिङ्गम् फनिपतिवेष्टित शोभित लिङ्गम् ।  
दक्षसुयज्ञ विनाशन लिङ्गम् तत् प्रणमामि सदाशिव लिङ्गम् ॥ ४॥  
  
कुङ्कुमचन्दनलेपितलिङ्गम् पङ्कजहारसुशोभितलिङ्गम् ।  
सञ्चितपापविनाशनलिङ्गम् तत् प्रणमामि सदाशिव लिङ्गम् ॥ ५॥  
  
देवगणार्चित सेवितलिङ्गम् भावैर्भक्तिभिरेव च लिङ्गम् ।  
दिनकरकोटिप्रभाकरलिङ्गम् तत् प्रणमामि सदाशिव लिङ्गम् ॥ ६॥  
  
अष्टदलोपरिवेष्टितलिङ्गम् सर्वसमुद्भवकारणलिङ्गम् ।  
अष्टदरिद्रविनाशितलिङ्गम् तत् प्रणमामि सदाशिव लिङ्गम् ॥ ७॥  
  
सुरगुरुसुरवरपूजित लिङ्गम् सुरवनपुष्प सदार्चित लिङ्गम् ।  
परात्परं परमात्मक लिङ्गम्  तत् प्रणमामि सदाशिव लिङ्गम् ॥ ८॥  
  
लिङ्गाष्टकमिदं पुण्यं यः पठेत् शिवसन्निधौ ।  
शिवलोकमवाप्नोति शिवेन सह मोदते ॥  
  
                        ॥ ॐ तत् सत् ॥  
  
  
  
Encoded and proofread by Srinivas Sunder sunder at crystal.cirrus.com  
  
