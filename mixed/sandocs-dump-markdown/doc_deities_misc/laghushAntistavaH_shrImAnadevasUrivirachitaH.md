---
Author: Shriman Devasuri
Category: deities_misc, jaina
File name: laghushAntistavaH.itx
Indexextra: (Scans 1, 2)
Language: Sanskrit
Latest update: March 31, 2019
Location: doc_deities_misc
Proofread by: DPD
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: deities_misc
Text title: laghushAntistavaH
engtitle: laghushAntistavaH
itxtitle: laghushAntistavaH (shrImAnadevasUrivirachitaH)
title: लघुशान्तिस्तवः (श्रीमानदेवसूरिविरचितः)

---
  
 श्रीलघुशान्तिस्तवः   
श्रीमानदेवसूरिसृत्रितः  
शान्तिं शन्तिनिशान्तं शातनं शान्ताशीवं नमस्कृत्य ।  
स्तोतः शान्तिनिमित्तं मन्त्रपदैः शान्तये स्तौमि ॥ १॥  
  
ओमितिनिश्चितवचसे नमो नमो भगवतेऽर्हते पूजाम् ।  
शान्तिजिनायजयवते यशस्विने स्वामिने दमिनाम् ॥ २॥  
  
सकलातिशेषकमहा सम्पत्तिसमन्विताय शस्याय ।  
त्रैलोक्यपूजिताय च नमो नमः शान्तिदेवाय ॥ ३॥  
  
सर्वामरसुसमूहस्वामिकसम्पूजिताय  न जिताय ।  
भुवनजनपालनोद्यननमाय मननं नमम्नम्मै ॥ ४॥  
  
सर्वदुरितौघनाशनकराय सर्वाशिवप्रशमनाय ।  
दुष्टग्रहभूतपिशाचशाकिनीनां प्रमथनाय ॥ ५॥ युग्मम् ॥  
  
यस्येतिनाममन्त्रप्रधानवाक्योपयोगकृततोषा ।  
विजया कुरुते जनहिनमिति च नुता !  नमत तं शान्तिम् ॥ ६॥  
  
भवतु नमस्ते भगवति !  विजये !  सुजये !  परापरैरजिते !  ।  
अपराजिते !  जगत्यां जयतीति जयावहे !  भवति !  ॥ ७॥  
  
सर्वस्यापि च सङ्घस्य भद्रकल्याणमङ्गलप्रददे !  ।  
साधूनां च सदा शिवसुतुष्टिपुष्टिप्रदे  !  जीयाः ॥ ८॥  
  
भव्यानां कृतसिद्धे !  निर्वृतिनिर्वाणजननि !  सत्त्वानाम् ।  
अभयपदाननिरते !  नमोऽस्तु स्वस्तिप्रदे !  तुभ्यम् ॥ ९॥  
  
भक्तानां जन्तूनां शुभावहे !  नित्यमुद्यते !  देवि !  ।  
सम्यग् दृष्टीनां धृतिरतिमतिबुद्धिप्रदानाय ॥ १०॥  
  
जिनशासननिरतानां शान्तिनतानां च जगति जनतानाम् ।  
श्रीसम्पत्कीर्तियशो वर्धनि ! जयदेवि !  विजयस्व ॥ ११॥ युग्मम् ।  
  
सलिलानलविषविषयधरदुष्टग्रहराजरोगरणभयतः ।  
राक्षसरिपुगणमारीचौरेतिश्वापदादिभ्यः ॥ १२॥  
  
अथ रक्ष रक्ष सुशिवं कुरु कुरु शान्तिं च कुरु कुरु सदेति ।  
तुष्टिं कुरु कुरु पुष्टिं कुरु कुरु स्वस्तिं च कुरु कुरु त्वम् ॥ १३॥ युग्मम् ॥  
  
भगवति !  गुणवति !  शिवशान्तितुष्टिपुष्टिस्वस्तीह कुरु कुरु जनानाम् ।  
ओमिति नमो नमो ह्राँ ह्रीं ह्रूँ यः क्षः ह्रीं फट् फट् स्वाहा ॥ १४॥  
  
एवं यन्नामाक्षरपुरस्सरं संस्तुता जया देवी ।  
कुरुते शान्तिं नमतां नमो नमः शान्तये तस्मै ॥ १५॥  
  
इति पूर्वसूरिदर्शितमन्त्रपदविदर्भितः स्तवः शान्तेः ।  
सलिलादिभयविनाशी शान्त्यादिकरश्च भक्तिमताम् ॥ १६॥  
  
यश्चैनं पठति सदा शृणोति भावयति वा यथायोगम् ।  
स हि शान्तिपदं यायात्सूरिः श्रीमानदेवश्च ॥ १७॥ युग्मम् ॥  
  
इति श्रीमानदेवसूरिसृत्रितः श्रीलघुशान्तिस्तवः समाप्तः ।  
  
Proofread by DPD  
  
