---
Category: aShTaka, deities_misc
File name: aashrayaashtakam.itx
Language: Sanskrit
Latest update: April 23, 2008
Location: doc_deities_misc
Proofread by: Antaratma antaratma at Safe-mail.net
Send corrections to: Sanskrit@cheerful.com
Site access: https://sanskritdocuments.org
Subject: Hinduism/religion/traditional
Sublocation: deities_misc
Text title: AshrayAShTakam
Transliterated by: Antaratma antaratma at Safe-mail.net
engtitle: ashrayAShTakam
itxtitle: AshrayAShTakam
title: आश्रयाष्टकम्

---
  
 आश्रयाष्टकम्   
  
गिरिचरं करुणामृत सागरं  
परिचरं परमं मृगयापरम् ।  
सुरुचिरं सुचराचरगोचरं  
हरिहरात्मजमीश्वरमाश्रये ॥ १  
प्रणतसञ्चयचिन्तित कल्पकं  
प्रणतमादिगुरुं सुरशिल्पकम् ।  
प्रणवरञ्जित मञ्जुळतल्पकं  
हरिहरात्मजमीश्वरमाश्रये ॥ २  
अरिसरोरुहशङ्खगदाधरं  
परिघमुद्गरबाणधनुर्धरम् ।  
क्षुरिक तोमर शक्तिलसत्करं  
हरिहरात्मजमीश्वरमाश्रये ॥ ३  
विमलमानस सारसभास्करं  
विपुलवेत्रधरं प्रयशस्करम् ।  
विमतखण्डन चण्डधनुष्करं  
हरिहरात्मजमीश्वरमाश्रये ॥ ४  
सकललोक नमस्कृत पादुकं  
सकृदुपासक सज्जनमोदकम् ।  
सुकृतभक्तजनावन दीक्षकं  
हरिहरात्मजमीश्वरमाश्रये ॥ ५  
शरणकीर्तन भक्तपरायणं  
चरणवारिधरात्मरसायनम् ।  
वरकरात्तविभूति विभूषणं  
हरिहरात्मजमीश्वरमाश्रये ॥ ६  
मृगमदाङ्गित सत्तिलकोज्वलं  
मृगगणाकलितं मृगयाकुलम् ।  
मृगवरासनमद्भुत दर्शनं  
हरिहरात्मजमीश्वरमाश्रये ॥ ७  
गुरुवरं करुणामृत लोचनं  
निरुपमं निखिलामयमोचनम् ।  
पुरुसुखप्रदमात्मनिदर्शनं  
हरिहरात्मजमीश्वरमाश्रये ॥ ८  
आश्रयाष्टकं सम्पूर्णम् ॥  
  
  
Encoded and proofread by Antaratma antaratma at Safe-mail.net  
  
