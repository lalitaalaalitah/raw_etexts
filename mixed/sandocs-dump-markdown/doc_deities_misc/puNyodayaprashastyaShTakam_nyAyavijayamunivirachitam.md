---
Acknowledge-Permission: https://stotra.wordpress.com
Author: nyAyavijayamuni
Category: deities_misc, gurudev, aShTaka
File name: puNyodayaprashastI.itx
Language: Sanskrit
Latest update: March 2, 2018
Location: doc_deities_misc
Proofread by: P. Jayaraman vyshupjr at gmail.com, NA
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: deities_misc
Text title: Punyodayaprashasti Ashtakam
Transliterated by: P. Jayaraman vyshupjr at gmail.com
engtitle: puNyodayaprashastI Ashtakam
itxtitle: puNyodayaprashastyaShTakam (nyAyavijayamunivirachitam)
title: पुण्योदयप्रशस्त्यष्टकम् (न्यायविजयमुनिविरचितम्)

---
  
 पुण्योदयप्रशस्त्यष्टकम्   
पुण्यमूर्तिः पुण्यचेताः पुण्यधीः पुण्यवाङ्महाः ।  
पुण्यकर्मा पुण्यशर्मा श्रीपुण्यविजयो मुनिः ॥ १॥  
  
निसर्गवत्सलो धीरो विशालहृदयस्तथा ।  
परोपकारप्रवणो नम्नसौम्यस्वभावभाक् ॥ २॥  
  
उदात्तचिन्तनो दीप्रप्रज्ञो वाचंयमस्तथा ।  
निर्भीकः सत्यसामर्थ्यप्रभाप्रसृमरोदयः ॥ ३॥  
  
जैन-वैदिक-बौद्धानां शास्त्रेषु सुविशारदः ।  
सम्माननीयो विदुषां विद्यासंस्थेव जङ्गमा ॥ ४॥  
  
यदीयो व्यवसायश्च मुख्यरूपेण वर्तते ।  
श्रेष्ठपद्धतितः प्राच्यशास्त्राणां परिशोधनम् ॥ ५॥  
  
बहुप्राचीनशास्त्राढ्यभाण्डागारावलोकनम् ।  
कृत्वा श्रमेण योऽकार्षीत् तेषामुद्धारमुत्तमम् ॥ ६॥  
  
महामेधाविना येन प्राचीना बहुगौरवाः ।  
ग्रन्थाः सम्पादिताः सन्ति विद्वदान्दकारिणः ॥ ७॥  
  
विद्यासङ्गपरायणो मुनिपदालङ्कारभूतक्रियः  
     श्रेष्ठाचारविचारपूतविकसद्वैदुष्यनिष्पादितम् ।  
भव्यश्लोकमनल्पधाममहिमा विभ्रन्महासात्त्विको  
     जीयाद् विश्वजनाय पुण्यविजयः पुण्यप्रकाशं दिशन् ॥ ८॥  
  
इति मुनि न्यायविजयविरचितं पुण्योदयप्रशस्त्यष्टकम् समाप्तम् ।  
  
Encoded and proofread by P. Jayaraman vyshupjr at gmail.com, NA  
  
