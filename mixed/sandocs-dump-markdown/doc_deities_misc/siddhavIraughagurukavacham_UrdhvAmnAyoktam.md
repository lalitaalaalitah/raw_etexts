---
Category: kavacha, deities_misc, gurudev
Description-comments: The kavacha is mentioend in the Vishvasara tantra
File name: vIraughagurukavacham.itx
Language: Sanskrit
Latest update: September 1, 2014
Location: doc_deities_misc
Proofread by: Puneet Joshi puneetrph at yahoo, NA
Send corrections to: Sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: vIraughagurukavacham
Transliterated by: Puneet Joshi puneetrph at yahoo
engtitle: UrdhvAmnAyokta siddha vIraughagurukavacham
itxtitle: siddhavIraughagurukavacham (UrdhvAmnAyoktam)
title: सिद्धवीरौघगुरुकवचम् (ऊर्ध्वाम्नायोक्तम्)

---
  
 ऊर्ध्वाम्नायोक्त सिद्ध वीरौघगुरुकवचम्   
  
॥ गुरु ध्यानम् ॥  
  
ध्यायेच्छिरसि शुक्लाब्जे द्विनेत्रं द्विभुजं गुरुम् ।  
श्वेताम्बरपरीधानं श्वेतमाल्यानुलेपनम् ॥ २॥  
  
वराभयकरं शान्तं करुणामयविग्रहम् ।  
वामेनोत्पलधारिण्या शक्त्यालिङ्गितविग्रहम् ॥   
स्मेराननं सुप्रसन्नं साधकाभीष्टसिद्धिदम् ।  
  
॥ कवचस्तोत्रम् ॥  
  
परनाथादिनाथश्च ब्रह्मरन्ध्रे सहस्रके ।  
दिव्यचक्रे च मे पातु सर्वविश्वेश्वरेश्वरः ॥ १॥  
  
श्रीनाथः पातु शिरसि सिद्धिदले तु श्रीपतिः ।  
वाग्देवी दुर्गनाथश्च दुर्गा दुर्गतिनाशिनी ॥ २॥  
  
षोडशारे सदा पातु कण्ठदेशे स्वरे तथा ।  
ईश्वरो भैरवीनाथो कालमीशानभैरवः ॥ ३॥  
  
द्वादशारे च मे पातु वीरभद्रो कालान्तकृत् ।  
दशारे नाभिदेशे च रुरुनाथश्च भैरवः ॥ ४॥  
  
परात्परगुरुर्देवो चक्रनाथो सदाऽवतु ।  
षड्दले कामनेत्रे च कामदेवो सदाऽवतु ॥ ५॥  
  
मत्स्येन्द्रो मत्स्यनाथश्च रक्षतु चाण्डकोषके ।   
गोरक्षश्च वेदपद्मे आधारे पातु मे सदा ॥ ६।  var  गोरक्षनाथः  
चतुरारे भर्तृहरिः गुरुर्मे सर्वचक्रके ।  
शीर्षादौ गुदपर्यन्तं पातु नाथो गुरुश्च मे ॥ ७॥  
  
पादादिशीर्षपर्यन्तं विश्वनाथो विभुर्गुरुः ।  
इष्टो इष्टपतिर्नाथो विश्वसृक् पातु मे सदा ॥ ८॥  
  
॥ इति ऊर्ध्वाम्नायोक्त सिद्ध वीरौघगुरुकवचम् सम्पूर्णम् ॥  
  
  
  
  
  
Encoded and proofread by Puneet Joshi puneetrph at yahoo, NA  
  
