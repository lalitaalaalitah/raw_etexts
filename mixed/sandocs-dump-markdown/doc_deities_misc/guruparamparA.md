---
Acknowledge-Permission: Shri Tripursundari Ved Gurukulam, Sahibabad (Ghaziabad), UP
Category: deities_misc, gurudev, rAmAnujasampradAya
File name: guruparamparA.itx
Indexextra: (stotramAlA)
Language: Sanskrit
Latest update: March 24, 2018
Location: doc_deities_misc
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: guruparamparA
engtitle: guruparamparA
itxtitle: guruparamparA
title: गुरुपरम्परा

---
  
 श्रीगुरुपरम्परा   
  
 ॥ श्रीः ॥  
  
श्रीमते रामानुजाय नमः  
श्रीमते वेदान्तमहागुरवे नमः  
श्रीमते रामानुजाय नमः । श्रीलक्ष्मीनृसिंह परब्रह्मणे नमः ।  
अस्मद्गुरुभ्यो नमः । अस्मत्परमगुरुभ्यो नमः ।  
अस्मत्सर्वगुरुभ्यो नमः । श्रीमते वेदान्तगुरवे नमः ।  
श्रीमते रामानुजाय नमः । श्रीपराङ्कुशदासाय नमः ।  
श्रीमद्यामुनमुनये नमः । श्रीराममिश्राय नमः ।  
श्रीपुण्डरीकाक्षाय नमः । श्रीमते नाथमुनये नमः ।  
श्रीमते शठकोपाय नमः । श्रीविष्वक्सेनाय नमः ।  
श्रीश्रियै नमः । श्रीधराय नमः ॥  
  
ॐ  
अस्मद्देशिकमस्मदीयपरमाचार्यानशेषान् गुरून् ।  
श्रीमल्लक्ष्मणयोगिपुङ्गवमहापूर्णं मुनीनां मुनिम् ॥ १॥  
  
रामं पद्मविलोचनं मुनिवरं नाथं शठद्वेषिणम् ।  
सेनेशं श्रियमिन्दिरासहचरं नारायणं संश्रये ॥ २॥  
  
सर्वदेशदिशाकालेष्वव्याहतपराक्रमः ।  
रामानुजार्यदिव्याज्ञा वर्धतामनुवर्धताम् ॥ ३॥  
  
रामानुजार्यदिव्याज्ञा प्रतिवासरमुज्ज्वला ।  
दिगन्तव्यापिनी भूयात्सा हि लोकहितैषिणी ॥ ४॥  
  
श्रीमन् श्रीरङ्गश्रियमनुपद्रवामनुदिनं संवर्धय ।  
नमो रामानुजार्याय वेदान्तार्थप्रदायिने ॥ ५॥  
  
आत्रेयपद्मनाभार्यसुताय गुणशालिने ।  
रामानुजदयापात्रं ज्ञानवैराग्यभूषणम् ॥  
  
श्रीमद्वेङ्कटनाथार्यं वन्दे वेदान्तदेशिकम् ॥ ६॥  
  
लक्ष्मीनाथसमारम्भां नाथयामुनमध्यमाम् ।  
अस्मदाचार्यपर्यन्तां वन्दे गुरुपरम्पराम् ॥ ७॥  
  
यो नित्यमच्युतपदाम्बुजयुग्मरुक्म-  
व्यामोहतस्तदितराणि तृणाय मेने ।  
अस्मद्गुरोर्भगवतो सदयैकसिन्धोः  
रामानुजस्य चरणौ शरणं प्रपद्ये ॥ ८॥  
  
माता पिता युवतयस्तनया विभूतिः  
सर्वं यदेव नियमेन मदन्वयानाम् ।  
आद्यस्य नः कुलपतेर्वकुलाभिरामं  
श्रीमत्तदङ्घ्रियुगलं प्रणमामि मूर्ध्ना ॥ ९॥  
  
भूतं सरश्च महदाह्वय भट्टनाथ  
श्रीभक्तिसारकुलशेखरयोगिवाहान् ।  
भक्ताङ्घ्रिरेणुपरकालयतीन्द्रमिश्रान्  
श्रीमत्पराङ्कुशमुनिं प्रणतोऽस्मि नित्यम् ॥ १०॥  
  
गुरुमुखमनधीत्य प्राह वेदानशेषान्  
नरपतिपरिक्लृप्तं शुल्कमादातुकामाः ।  
श्वशुरममरवन्द्यं रङ्गनाथस्य साक्षात्  
द्विजकुलतिलकं तं विष्णुचित्तं नमामि ॥ ११॥  
  
इति श्रीगुरुपरम्परा ॥  
  
  
Proofread by PSA Easwaran psaeaswaran at gmail.com  
  
