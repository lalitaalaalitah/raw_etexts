---
Category: deities_misc, dattatreya
File name: dattAtreyadvAdashanAmastotram.itx
Language: Sanskrit
Latest update: July 7, 2019
Location: doc_deities_misc
Send corrections to: sanskrit@cheerful.com
Site access: https://sanskritdocuments.org
SubDeity: dattatreya
Subject: philosophy/hinduism/religion
Sublocation: deities_misc
Text title: dattAtreyadvAdashanAmastotram
engtitle: dattAtreyadvAdashanAmastotram
itxtitle: dattAtreyadvAdashanAmastotram
title: दत्तात्रेयद्वादशनामस्तोत्रम्

---
  
 श्रीदत्तात्रेयद्वादशनामस्तोत्रम्   
श्री गणेशाय नमः ।  
अस्य श्रीदत्तात्रेयद्वादशनामस्तोत्रमन्त्रस्य परमहंस ऋषिः ।  
श्रीदत्तात्रेय परमात्मा देवता । अनुष्टुप्छन्दः ।  
सकलकामनासिद्ध्यर्थे जपे विनियोगः ।  
प्रथमस्तु महायोगी द्वितीयः प्रभुरीश्वरः ।  
तृतीयश्च त्रिमूर्तिश्च चतुर्थो ज्ञानसागरः ॥ १॥  
  
पञ्चमो ज्ञानविज्ञानं षष्ठस्यात् सर्वमङ्गलम् ।  
सप्तमो पुण्डरीकाक्षो अष्टमो देववल्लभः ॥ २॥  
  
नवमो नन्ददेवेशो दशमो नन्ददायकः ।  
एकादशो महारुद्रः द्वादशो करुणाकरः ॥ ३॥  
  
एतानि द्वादशनामानि दत्तात्रेय महात्मनः ।  
मन्त्रराजेति विख्यातं दत्तात्रेय हरः पराः ॥ ४॥  
  
क्षयोपस्मार कुष्ठादि तापज्वरनिवारणम् ।  
राजद्वारे पथेऽघोरे सङ्ग्रामेषु जलान्तरे ॥ ५॥  
  
गिरे गृहान्तरेऽरण्ये व्याघ्रचोरभयादिषु ।  
आवर्तने सहस्रेषु लभन्ते वाञ्छितं फलम् ॥ ६॥  
  
त्रिकालं यः पठेन्नित्यं मोक्षसिद्धिमवाप्नुयात् ।  
दत्तात्रेय सदा रक्षेत् यशः सत्यं न संशयः ॥ ७॥  
  
विद्यार्थी लभते विद्यां रोगी रोगात् प्रमुच्यते ।  
अपुत्रो लभते पुत्रं दरिद्रि लभते धनम् ॥ ८॥  
  
अभार्यो लभते भार्यां सुखार्थी लभते सुखम् ।  
मुच्यते सर्वपापेभ्यो सर्वत्र विजयी भवेत् ॥ ९॥  
  
इति श्रीदत्तात्रेयद्वादशनामस्तोत्रं सम्पूर्णम् ॥  
  
श्रीदत्तात्रेयार्पणमस्तु ॥  
  
  
  
