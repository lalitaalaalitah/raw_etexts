---
Category: aShTottarashatanAma, deities_misc, ayyappa, stotra
File name: dharmashaastaa108stotra.itx
Language: Sanskrit
Latest update: April 17, 2006
Location: doc_deities_misc
Proofread by: Antaratma antaratma at Safe-mail.net
Send corrections to: Sanskrit@cheerful.com
Site access: https://sanskritdocuments.org
SubDeity: ayyappa
Subject: Hinduism/religion/traditional
Sublocation: deities_misc
Text title: dharmashaastuH aShTottarashatanaamastotraM
Texttype: stotra
Transliterated by: Antaratma antaratma at Safe-mail.net
engtitle: dharmashAstuH aShTottarashatanAmastotram
itxtitle: dharmashAstuH aShTottarashatanAmastotram
title: धर्मशास्तुः अष्टोत्तरशतनामस्तोत्रम्

---
  
 श्रीधर्मशास्तुः अष्टोत्तरशतनामस्तोत्रम्   
  
श्री पूर्णापुष्कलाम्बासमेत श्री हरिहरपुत्रस्वामिने नमः ॥  
  
ध्यानम् ॥  
  
कल्हारोज्वल नीलकुन्तलभरं कालाम्बुद श्यामलं  
कर्पूराकलिताभिराम वपुषं कान्तेन्दुबिम्बाननं ।  
श्री दण्डाङ्कुश-पाश-शूल विलसत्पाणिं मदान्त-  
द्विपारूढं शत्रुविमर्दनं हृदि महा शास्तारं आद्यं भजे ॥  
  
महाशास्ता महादेवो महादेवसुतोऽव्ययः ।  
लोककर्ता लोकभर्ता लोकहर्तापरात्परः ॥ १  
त्रिलोकरक्षको धन्वी तपस्वी भूतसैनिकः ।  
मन्त्रवेदी महावेदी मारुतो जगदीश्वरः ॥ २  
लोकाध्यक्षोऽग्रणीः श्रीमानप्रमेयपराक्रमः ।  
सिम्हारूढो गजारूढो हयारूढो महेश्वरः ॥ ३  
नानाशस्त्रधरोऽनर्घो नानाविद्याविशारदः ।  
नानारूपधरो वीरो नानाप्राणिनिषेवितः ॥ ४  
भूतेशो भूतितो भृत्यो भुजङ्गाभरणोज्वलः ।  
इक्षुधन्वी पुष्पबाणो महारूपो महाप्रभुः ॥ ५  
मायादेवीसुतो मान्यो महनीयो महागुणः ।  
महाशैवो महारुद्रो वैष्णवो विष्णुपूजकः ॥ ६  
विघ्नेशो वीरभद्रेशो भैरवो षण्मुखप्रियः ।  
मेरुशृङ्गसमासीनो मुनिसङ्घनिषेवितः ॥ ७  
वेदो भद्रो जगन्नाथो गणनाथो गणेश्वरः ।  
महायोगी महामायी महाज्ञानी महास्थिरः ॥ ८  
वेदशास्ता भूतशास्ता भीमहासपराक्रमः ।  
नागहारो नागकेशो व्योमकेशः सनातनः ॥ ९  
सगुणो निर्गुणो नित्यो नित्यतृप्तो निराश्रयः ।  
लोकाश्रयो गणाधीशश्चतुषष्टिकलामयः ॥ १०  
ऋग्यजुःसामथर्वात्मा मल्लकासुरभञ्जनः ।  
त्रिमूर्ति दैत्यमथनः प्रकृतिः पुरुषोत्तमः ॥ ११  
कालज्ञानी महाज्ञानी कामदः कमलेक्षणः ।  
कल्पवृक्षो महावृक्षो विद्यावृक्षो विभूतिदः ॥ १२  
संसारतापविच्छेत्ता पशुलोकभयङ्करः ।  
रोगहन्ता प्राणदाता परगर्वविभञ्जनः ॥ १३  
सर्वशास्त्रार्थ तत्वज्ञो नीतिमान् पापभञ्जनः ।  
पुष्कलापूर्णासंयुक्तः परमात्मा सताङ्गतिः ॥ १४  
अनन्तादित्यसङ्काशः सुब्रह्मण्यानुजो बली ।  
भक्तानुकम्पी देवेशो भगवान् भक्तवत्सलः ॥  
  
इति श्री धर्मशास्तुः अष्टोत्तरशतनामस्तोत्रं सम्पूर्णं ॥  
  
  
Encoded and proofread by Antaratma antaratma at Safe-mail.net  
  
