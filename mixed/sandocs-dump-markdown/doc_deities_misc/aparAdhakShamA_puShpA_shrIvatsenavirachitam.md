---
Author: Pushpa Srivatsan
Category: deities_misc, puShpAshrIvatsan
File name: aparAdhakShamA.itx
Indexextra: (Stotra Pushapavali)
Language: Sanskrit
Latest update: December 28, 2017
Location: doc_deities_misc
Proofread by: N V Vathsan nvvathsan at gmail.com
Send corrections to: Sanskrit@cheerful.com
Site access: https://sanskritdocuments.org
Source: Stotra Pushapavali
Subject: philosophy/hinduism/religion
Sublocation: deities_misc
Text title: aparAdhakShamA
Texttype: svara
Transliterated by: N V Vathsan nvvathsan at gmail.com
engtitle: aparAdhakShamA
itxtitle: aparAdhakShamA (puShpA shrIvatsenavirachitam)
title: अपराधक्षमा (पुष्पा श्रीवत्सेनविरचितम्)

---
  
 अपराधक्षमा   
                 ॐ  
           श्रीरामजयम् ।  
ॐ सद्गुरुश्रीत्यागराजस्वामिने नमो नमः ।  
  
संसारघूर्णसन्तापव्याध्याधिभयपीडिता ।  
उद्धारय मदाचार्य अहमस्मि तवाश्रिता ॥ १॥  
  
क्षुद्रचिन्ताकुलोपेता वैकल्यसङ्कुलान्विता ।  
आचार्य तव कर्तव्यं मच्छिद्रन्यूनतापहम् ॥ २॥  
  
अपराधचयं क्षाम्यं गुरुदेव कृपां कुरु ।  
तवास्मीत्येव जानामि अन्यं जाने न मत्प्रभो ॥ ३॥  
  
न जाने भक्तिवैराग्यं न जाने धर्मसच्चरम् ।  
न जाने वेदवेदान्तं न जाने ज्ञानसत्फलम् ॥ ४॥  
  
रागतालं न जानामि जाने न कृतिकीर्तनम् ।  
जपमन्त्रं च जाने न जाने न नामपूजनम् ॥ ५॥  
  
नादसज्ज्ञानभिक्षां च नाममन्त्रोपदेशनम् ।  
नामसद्ध्याननिष्ठां च देहि मे नादसँल्लयम् ॥ ६॥  
  
नामसङ्कीर्तनानन्दचिन्मयं कुरु मे गुरो ।  
दर्शनं तव दिव्यं च कुरु मे तव सात्मताम् ॥ ७॥  
  
मङ्गलं ते मदाचार्य त्यागब्रह्मगुरुप्रभो ।  
मङ्गलं तव पादाय पुष्पार्चिताय मङ्गलम् ॥ ८॥  
  
इत्यपराधक्षमानामैतत्प्रार्थना  सद्गुरुश्रीत्यागराजस्वामिनः  
शुभचरणपुष्पे गुरुशरणार्थिपुष्पया समर्पिता ।  
ॐ शुभमस्तु ।  
  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
