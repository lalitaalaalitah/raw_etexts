---
Acknowledge-Permission: Shri Tripursundari Ved Gurukulam, Sahibabad (Ghaziabad), UP
Category: deities_misc, gurudev, rAmAnujasampradAya
File name: guruparamparA2.itx
Indexextra: (stotramAlA)
Language: Sanskrit
Latest update: March 24, 2018
Location: doc_deities_misc
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: guruparamparA 2
engtitle: guruparamparA 2
itxtitle: guruparamparA 2
title: गुरुपरम्परा २

---
  
 गुरुपरम्परा २   
  
श्रीमते रामानुजाय नमः  
श्रीदक्षिण अहोविल आश्रम (पुरानीलङ्का)  
गुरुपरम्परा  
श्रीमान् वेङ्कटनाथार्यः कवितार्किककेसरी ।  
वेदान्ताचार्यवर्यो मे सन्निधत्तां सदा हृदि ॥ १॥  
  
वेदान्ताचार्यसिद्धान्तविख्यातविजयध्वजम् ।  
कौशिकं श्रीनिवासार्यं विद्यानिधिमहं भजे ॥ २॥  
  
श्रीरङ्गनाथयतिवर्यकृपाप्तबोधं  
श्रीवासुदेवशिखरार्यदयावलम्बम् ।  
वैराग्यभक्तिमुखसद्गुणसागरं  
श्रीनारायणं श्रुतिशिरो गुरुमाश्रयामः ॥ ३॥  
  
वेदान्तनारायणयतीन्द्रकृपावलम्बं  
श्रीचित्रकूटगिरिकाननयोगनिष्ठम् ।  
शान्त्यादि बोधपरिपूर्णविशुद्धवृत्तं  
पुरुषोत्तमाख्यगुरुदेशिकमाश्रयामः ॥ ४॥  
  
श्रीलक्ष्मीनृसिंहार्चनबद्धदीक्षं  
पुरुषोत्तमेन गुरुणा सुकटाक्षणीयम् ।  
तत्त्वत्रयस्य परिशीलनमेकनिष्ठं  
श्रीवेदमूर्तिबलभद्रगुरुं भजामि ॥ ५॥  
  
श्रीनारायणपादपद्मयुगलं ध्यात्वा स्वरूपङ्गतः,  
श्रीरङ्गेशसमर्चने प्रतिदिनं लग्नं मुनिं देशिकम् ।  
पूर्वाचार्यपदे नियोज्य मनसं प्राप्तं रहस्यत्रयं  
शालिग्राममुनिं भजामि सततं श्रीचित्रकूटाश्रयम् ॥ ६॥  
  
वेदान्तदेशिकपदे विनिषक्तचित्तं,  
     अष्टाक्षरं सचरमं द्वयमाश्रयन्तम् ।  
श्रीव्येङ्कटेश करुणापरिपूर्णबोधं,  
     घनश्याम देशिकपदं सततं नमामि ॥ ७॥  
  
श्रीराघवेन्द्रपदपङ्कजप्रीतिभाजं,  
     श्रीवैष्णवादि जनसेवितपादपद्मम् ।  
शान्त्यादि धैर्यशमयोगयुतं सुशीलं,  
     वैराग्यमूर्तिपुरुषोत्तममाश्रयामि ।  
वैराग्यज्ञानहरिप्रीतियुतं शरण्यं,  
     रामप्रपन्नवरदेशिकमाश्रयामि ॥ ८॥  
  
श्रीजानकीसाङ्घ्रिसरोजचित्त-  
     मौदार्यशान्तिपरिपूर्णयुतप्रवीणम् ।  
वन्येन जीवनकृतं तपसा ज्वलन्तं,  
     श्रीरामदेशिकगुरुं शरणं प्रपद्ये ॥ ९॥  
  
श्रीवैष्णवान्वयसुसेवनभक्तचित्तं  
     श्रीरामदेशिककृपाप्तसमस्तबोधम् ।  
श्री श्रीनिवासचरणाम्बुजचञ्चरीकं  
     श्रीदेशिकार्यबलरामगुरुं भजामि ॥ १०॥  
  
श्रीरामानुजदेशिकस्य रागनिष्ठ-रङ्गेश-योगीन्द्र यो प्राप्तज्ञान-  
विरागभक्तिमतुलं श्रीरामदेशिकगुरुं बलरामप्रपन्नदेशिकं  
देशिकदयाकैङ्कर्यसेवारतं श्रीजगन्नाथगुरुं प्रपन्नवरदं  
नित्यं भजेत्सादरम् ॥ ११॥  
  
श्रीमदहोबिलनृसिंहपदाब्जभक्तं  
     श्रीरामदेशिकद्व मन्त्ररत्नम् ।  
श्रीदेशिकालबलरामपदे नियुक्तं  
     श्रीमते जगन्नाथगुरुं भजामि ॥ १२॥  
  
काश्यपगोत्रसमुद्भवे द्विजवरं वेदान्तसेवारतम् ।  
स्वामिन् श्रीरामानुजरामदेशिकपदे कैङ्कर्यनिष्ठावृतम् ॥ १३॥  
  
स्वामिन् श्रीजगन्नाथपादशशिने किरणै रसे वर्द्धितम् ।  
स्वमिन् श्रीमज्जगद्गुरुं रोहिणीश्वरप्रपन्न-  
भक्तसुलभं नित्यं भजे सादरम् ॥ १४॥  
  
इति गुरुपरम्परा २ समाप्ता ॥  
  
  
Proofread by PSA Easwaran psaeaswaran at gmail.com  
  
