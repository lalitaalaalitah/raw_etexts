---
Category: deities_misc, sUkta, svara
Description/comments: In the video chanting, the first verses are chanted in the end.
File name: sarpasUktam.itx
Indexextra: (Video chanting)
Language: Sanskrit
Latest update: Juny 29, 2019
Location: doc_deities_misc
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: deities_misc
Text title: sarpasUktam
Texttype: svara
engtitle: sarpasUktam
itxtitle: sarpasUktam
title: सर्पसूक्तम्

---
  
 सर्पसूक्तम्   
नमोऽस्तु सर्पेभ्यो ये के च पृथिविमनु ।  
ये अन्तरिक्षे ये दिवि तेभ्यः सर्पेभ्यो नमः ॥ १॥  
  
येऽदो रोचने दिवो ये वा सूर्यस्य रश्मिषु ।  
येषामप्सूषदः कृतं तेभ्यः सर्पेभ्यो नमः ॥ २॥  
  
या इषवो यातुधानानां ये वा वनस्पतीम्+ रनु ।  
ये वाऽवटेषु शेरते तेभ्यः सर्पेभ्यो नमः ॥ ३॥  
  
स्वप्नस्स्वप्नाधिकरणे सर्वं निष्वापया जनम् ।  
आ सूर्यमन्यांस्त्वापयाव्युषं जाग्रियामहम् ॥ ४॥  
  
अजगरोनाम सर्पः सर्पिरविषो महान् ।  
तस्मिन्हि सर्पस्सुधितस्तेनत्वा स्वापयामसि ॥ ५॥  
  
सर्पस्सर्पो अजगरसर्पिरविषो महान् ।  
तस्य सर्पात्सिन्धवस्तस्य गाधमशीमहि ॥ ६॥  
  
कालिको नाम सर्पो नवनागसहस्रबलः ।  
यमुनाह्रदेहसो जातो यो नारायण वाहनः ॥ ७॥  
  
यदि कालिकदूतस्य यदि काः कालिकात् भयात् ।  
जन्मभूमिमतिक्रान्तो निर्विषो याति कालिकः ॥ ८॥  
  
आयाहीन्द्र पथिभिरीलितेभिर्यज्ञमिमन्नो भागदेयञ्जुषस्व ।  
तृप्तां जुहुर्मातुलस्ये वयोषा भागस्थे पैतृष्वसेयीवपामिव ॥ ९॥  
  
यशस्करं बलवन्तं प्रभुत्वं तमेव राजाधिपतिर्बभूव ।  
सङ्कीर्णनागाश्वपतिर्नराणां सुमङ्गल्यं सततं दीर्घमायुः ॥ १०॥  
  
कर्कोटको नाम सर्पो योद्वष्टी विष उच्यते ।  
तस्य सर्पस्य सर्पत्वं तस्मै सर्प नमोऽस्तुते ॥ ११॥  
  
सर्पगायत्री -  
भुजङ्गेशाय विद्महे सर्पराजाय धीमहि ।  
तन्नो नागः प्रचोदयात् ॥ १२॥  
  
नमो॑ अस्तु स॒र्पेभ्यो॒ ये के च॑ पृथि॒वीमनु॑ ।  
ये अ॒न्तरि॑क्षे॒ ये दि॒वि तेभ्यः॑ स॒र्पेभ्यो॒ नमः॑ ॥  
  
ये॑ऽदो रो॑च॒ने दि॒वो ये वा॒ सूर्य॑स्य र॒श्मिषु॑ ।  
येषा॑म॒प्सु सदः॑ कृ॒तं तेभ्यः॑ स॒र्पेभ्यो॒ नमः॑ ॥  
  
या इष॑वो यातु॒धाना॑नां॒ ये वा॒ वन॒स्पती॒ꣳ॒रनु॑ ।  
ये वा॑ व॒टेषु॒ शेर॑ते॒ तेभ्यः॑ स॒र्पेभ्यो॒ नमः॑ ॥ ४। २। ८॥  
  
  
  
First three are from Taittiriya Samhita 4.2.8  
Source of other verses is not known.  
  
Proofread by PSA Easwaran psaeaswaran at gmail.com  
  
