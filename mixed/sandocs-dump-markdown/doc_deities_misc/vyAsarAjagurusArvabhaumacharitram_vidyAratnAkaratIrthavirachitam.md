---
Acknowledge-Permission: C Narayanarao
Author: vidyAratnAkaratIrtha
Category: deities_misc, gurudev
Description/comments: PanchayatistutiH
File name: vyAsarAjagurusArvabhaumacharitram.itx
Indexextra: (Scan)
Language: Sanskrit
Latest update: June 15, 2020
Location: doc_deities_misc
Proofread by: Krishnananda Achar
Send corrections to: sanskrit@cheerful.com
Site access: http://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: Shri Vyasarajagurusarvabhaumacharitram
Transliterated by: Krishnananda Achar
engtitle: vyAsarAjagurusArvabhaumacharitram
itxtitle: vyAsarAjagurusArvabhaumacharitram (vidyAratnAkaratIrthavirachitam)
title: व्यासराजगुरुसार्वभौमचरित्रम् (विद्यारत्नाकरतीर्थविरचितम्)

---
  
 श्रीव्यासराजगुरुसार्वभौमचरित्रम्   
लक्ष्मीं वक्षसि बिभ्रतं नरहरिं देवं प्रणम्यामित  
     प्रज्ञादीन् गुरुपुङ्गवानपि तथा श्रीव्यासयोगीशितुः ।  
आसम्भूतिकृतानि संस्कृतवतोभीष्टप्रदानीशितुः  
     विष्णोः प्रीतिकृते वदामि सुजनाः तुष्कन्तु बालोक्तभिः ॥ १॥  
  
रामाचार्य सुधीमणेर्दयितया गर्भे धृतः श्रीमतो  
     ब्रह्मण्यस्य यतीशितुः करुणया संवत्सरेष्टादिमे ।  
वैशाखादिमपक्षके दिनमणेर्वारे दिने सप्तमे  
     प्रह्लादोवततार भूमिवलये नागाधिपस्यांशभृत् ॥ २॥  
  
अब्दे पञ्चमतायुते वटुरभूत् तुर्याश्रमं श्रीमुखे  
     जग्राहाथ यतीशितुर्वचनतो ब्रह्मण्यनाम्नो गुरोः ।  
विद्याप्राप्तिकृते यतीशमगमत् श्रीपादराजाभिदं  
     अब्दान् द्वादश तत्र वासमकरोत्ग् शृण्वन्महेक्षागमम् ॥ ३॥  
  
अब्दे सर्वजिदाह्वये यतिवरात् वैखाखमासासित-  
     द्वादश्यामगमद्यदूद्वहपदाब्जार्चाधिकारं मुनेः ।  
ब्रह्मण्याभिदया युतादथ ततानायं परैर्दुष्करान्  
     ग्रन्थन्सामृत तर्कताण्डवमुखान् अष्टौ हरेः प्रीतये ॥ ४॥  
  
मूर्तीस्सप्तशतं, प्लवङ्गमपतेः द्वात्रिंशदष्यञ्ज  
     सूनोर्निर्मम ईषशतोषणकृते रौद्राह्वमाब्दे शके ।  
शालीवाहननाम्नि, युग्मयुगळं चत्वारि चैकं लिखन्  
     यां सङ्ख्यां मनसा दधाति तदियं सङ्ख्यायतः पूर्यते ॥ ५॥  
  
अब्दे तादृशि यावनाधिपतितो लेभे महावैभवं  
     भेर्युष्टाद्यमनन्यलभ्यमुरुणा तुष्टान्महिम्नात्मनः ।  
अब्दे विक्रमनामकेतिमदिने माघस्य कृष्णाभिधं  
     श्रीमन्तं गजगह्वरावनिभृतं सोव्यात् कुहूत्थापदः ॥ ६॥  
  
तत्सिंहासनमारुहन् प्रचुर भूदानादि संसाधयन्ग्  
     तद्राज्यं पुनरार्पयत् क्षितिभृते कृष्णाभिधानाय सः ।  
तत्संवत्सरगां तत्यमासिधवळे पक्षे हरेर्वासरे  
     ष्वन्ते व्याससमुद्रनामकमदात् ग्रामं स चास्मैनृपः ॥ ७॥  
  
निर्मायात्र तटाकमेष यतिराट् प्रत्यूहमम्भः सृतौ  
     भूद्रं कञ्चनकाल वाहन बृहच्छृङ्गाग्रतोभीभिदत् ।  
एवं स्वं महिमानमद्भुतमिळादेवेषु सन्दर्शयन्  
     अध्यास्तावनिमाविळम्बिशरदं त्वष्टादशाब्दं सुधीः ॥ ८॥  
  
श्रीमद्व्यासयतीशचित्रचरितं विद्यादिरत्नाकर  
     प्रोक्तं तत्पदपद्मसद्महृदयो यस्सम्पठेत् शुद्ध धीः ।  
तस्मिन्नामगिरीश्वरो नरहरिः प्रीयेत तद्भक्ततां  
     आप्नोत्येष यतीश्वरोपि सुधियं दद्याद्दयावारिधिः ॥ ९॥  
  
इति श्रीविद्यारत्नाकरतीर्थविरचितं  
                 श्रीव्यासराजगुरुसार्वभौमचरित्रं सम्पूर्णम् ।  
  
Encoded and proofread by Krishnananda Achar   
  
