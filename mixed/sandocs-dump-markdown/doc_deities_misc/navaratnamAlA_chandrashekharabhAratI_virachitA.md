---
Author: chandrashekharabhAratI
Category: deities_misc, gurudev, chandrashekharabhAratI, nava
Description/comments: Sri Gururaja Sukti Malika
File name: navaratnamAlA.itx
Indexextra: (Translation)
Language: Sanskrit
Latest update: January 1, 2020
Location: doc_deities_misc
Proofread by: Aruna Narayanan narayanan.aruna at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: Navaratnamala
Transliterated by: Aruna Narayanan narayanan.aruna at gmail.com
engtitle: navaratnamAlA
itxtitle: navaratnamAlA (chandrashekharabhAratI virachitA)
title: नवरत्नमाला (चन्द्रशेखरभारती विरचिता)

---
  
 नवरत्नमाला   
लोकं समस्तमपि मोहमहान्धकार-  
     नश्यत् दृशं भवमहाजलधौ पतन्तम् ।  
स्वोक्त्यञ्जनेन समपालयदाशु यः सः  
     दृग्गोचरो भवतु देशिकराण्ममाशु ॥ १॥  
  
पाषण्डमुख्यमतकुम्भिषु केसरीन्द्रः  
     पापाटवीदवविभावसुरानतानाम् ।  
अद्वैतवारिनिधिपूर्णशशी च यः सः  
     दृग्गोचरो भवतु देशिकराण्ममाशु ॥ २॥  
  
शब्दादिमान् हि विषयान्विषतुल्यकक्ष्यान्  
     ज्ञात्वापि तत्र बहुरागवतो ममाशु ।  
पादानताखिलजनस्य विरक्तिदाता  
     दृग्गोचरो भवतु देशिकसार्वभौमः ॥ ३॥  
  
श्रीमन्नृसिंहगुरुपादयुगाब्जभृङ्गः  
     सीमाविलङ्घिधिषणोऽखिलशास्त्रवेत्ता ।  
नम्रान्तरान्ध्यविनिवारणचण्डरश्मिः  
     दृग्गोचरो भवतु देशिकराण्ममाशु ॥ ४॥  
  
कामादिशृङ्गिपरिभेदनवज्रपाणिः  
     नामावधूतनिखिलाघचयो महस्वी ।  
सामादिशीर्षपरिगीतनिजस्वरूपः  
     दृग्गोचरो भवतु देशिकराण्ममाशु ॥ ५॥  
  
आश्रामवासिवटुमेकमभाषमाणं  
     सम्भाषमाणमकरोत्त्वरितं कृपातः ।  
श्रीशङ्करार्य इव यः स हि हस्तधात्रीं  
     दृग्गोचरो भवतु देशिकराण्ममाशु ॥ ६॥  
  
विप्रं ह्यपस्मृतियुतं प्रसमीक्ष्य तस्य  
     मूर्ध्न्यङ्घ्रिमादधदपारकृपाम्बुराशिः ।  
यो दक्षिणास्य इव रोगमपानुदत्तं  
     दृग्गोचरो भवतु देशिकराण्ममाशु ॥ ७॥  
  
ऊर्ध्वस्थलान्निपतितां गृहगोधिकां यः  
     त्यक्तासुमाशु करकाम्बुकणेन सिक्त्वा ।  
सोऽजीवयञ्जनसमक्षममेयशक्तिः  
     दृग्गोचरो भवतु देशिकराण्ममाशु ॥ ८॥  
  
मर्त्याचिकित्स्यबहुकुष्ठनिपीडितं यः  
     विप्रं हि कञ्चन तदामयहीनमाशु ।  
चक्रे स दत्त इव केवलभस्मदानात्  
     दृग्गोचरो भवतु देशिकराण्ममाशु ॥ ९॥  
  
इति श्रीजगद्रुरु श्रीशृङ्गेरीपीठाधिप श्रीचन्द्रशेखरभारती  
     श्रीपादैः विरचिता नवरत्नमाला सम्पूर्णम् ।  
  
Proofread by Aruna Narayanan narayanan.aruna at gmail.com   
  
