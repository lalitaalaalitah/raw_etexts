---
Author: Sarvabhauma Bhattacharya
Category: deities_misc, krishna, gurudev, aShTottarashatanAma, sArvabhaumabhaTTAchArya
Description/comments: Gauranga Chaitanya Mahaprabhu
File name: gaurAngAShTottarashatanAmastotram.itx
Indexextra: (Meaning 1, 2)
Language: Sanskrit
Latest update: February 22, 2019
Location: doc_deities_misc
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: One Hundred and Eight Names of Lord ShrI Gauranga Caitanya Mahaprabhu
engtitle: gaurAngAShTottarashatanAmastotram
itxtitle: gaurANgAShTottarashatanAmastotram (sArvabhauma bhaTTAchAryavirachitM nAmaskRitya
  pravakShyAmi)
title: गौराण्गाष्टोत्तरशतनामस्तोत्रम् (सार्वभौम भट्टाचार्यविरचित्ं नामस्कृइत्य प्रवक्ष्यामि)

---
  
 श्रीगौराङ्गाष्टोत्तरशतनामस्तोत्रम्   
One Hundred and Eight Names of Lord ShrI Caitanya Mahaprabhu   
आमस्कृत्य प्रवक्ष्यामि देवदेवं जगद्गुरुम् ।  
नाम्नामष्टोत्तरशतं चैतन्यस्य महात्मनाः ॥ १॥  
  
विश्वम्भरो जितक्रोधो मायामानुषविग्रहः ।  
अमायी मायिनां श्रेष्ठो वरदेशो द्विजोत्तमः ॥ २॥  
  
जगन्नाथप्रियसुतः पितृभक्तो महामनाः ।  
लक्ष्मीकान्तः शचीपुत्रः प्रेमदो भक्तवत्सलः ॥ ३॥  
  
द्विजप्रियो द्विजवरो वैष्णवप्राणनायकः ।  
द्विजातिपूजकः शान्तः श्रीवासप्रिय ईश्वरः ॥ ४॥  
  
तप्तकाञ्चनगौराङ्गः सिंहग्रीवो महाभुजः ।  
पीतवासा रक्तपट्टः षड्भुजोऽथ चतुर्भुजः ॥ ५॥  
  
द्विभुजश्च गदापाणिः चक्री पद्मधरोऽमलः ।  
पाञ्चजन्यधरः शार्ङ्गी वेणुपाणिः सुरोत्तमः ॥ ६॥  
  
कमलाक्षेश्वरः प्रीतो गोपलीलाधरो युवा ।  
नीलरत्नधरो रुप्यहारी कौस्तुभभूषणः ॥ ७॥  
  
श्रीवत्सलाञ्छनो भास्वान् मणिधृक्कञ्जलोचनः ।  
ताटङ्कनीलश्रीः रुद्र लीलाकारी गुरुप्रियाः ॥ ८॥  
  
स्वनामगुणवक्ता च नामोपदेशदायकः ।  
आचाण्डालप्रियाः शुद्धः सर्वप्राणिहिते रतः ॥ ९॥  
  
विश्वरूपानुजः सन्ध्यावतारः शीतलाशयः ।  
निःसीमकरुणो गुप्त आत्मभक्तिप्रवर्तकः ॥ १०॥  
  
महानन्दो नटो नृत्यगीतनामप्रियः कविः ।  
आर्तिप्रियः शुचिः शुद्धो भावदो भगवत्प्रियाः ॥ ११॥  
  
इन्द्रादिसर्वलोकेशवन्दितश्रीपदाम्बुजः ।  
न्यासिचूडामणिः कृष्णः सन्न्यासआश्रमपावनः ॥ १२॥  
  
चैतन्यः कृष्णचैतन्यो दण्डधृङ्न्यस्तदण्डकः ।  
अवधूतप्रियो नित्यानन्दषड्भुजदर्शकः ॥ १३॥  
  
मुकुन्दसिद्धिदो दीनो वासुदेवामृतप्रदः ।  
गदाधरप्राणनाथ आर्तिहा शरणप्रदः ॥ १४॥  
  
अकिञ्चनप्रियः प्राणो गुणग्राही जितेन्द्रियः ।  
अदोषदर्शी सुमुखो मधुरः प्रियदर्शनः ॥ १५॥  
  
प्रतापरुद्रसन्त्राता रामानन्दप्रियो गुरुः ।  
अनन्तगुणसम्पन्नः सर्वतीर्थैकपावनः ॥ १६॥  
  
वैकुण्ठनाथो लोकेशो भक्ताभिमतरूपधृक् ।  
नारायणो महायोगी ज्ञानभक्तिप्रदः प्रभुः ॥ १७॥  
  
पीयूषवचनः पृथ्वी पावनः सत्यवाक्सहः ।  
ओडदेशजनानन्दी सन्दोहामृतरूपधृक् ॥ १८॥  
  
यः पठेत्प्रातरुत्थाय चैतन्यस्य महात्मनः ।  
श्रद्धया परयोपेतः स्तोत्रं सर्वाघनाशनम् ।  
प्रेमभक्तिर्हरौ तस्य जायते नात्र संशयः ॥ १९॥  
  
असाध्यरोगयुक्तोऽपि मुच्यते रोगसङ्कटात् ।  
सर्वापराधयुक्तोऽपि सोऽपराधात्प्रमुच्यते ॥ २०॥  
  
फाल्गुनीपौर्णमास्यां तु चैतन्यजन्मवासरे ।  
श्रद्धया परया भक्त्या महास्तोत्रं जपन्पुरः ।  
यद्यत् प्रकुरुते कामं तत्तदेवाचिराल्लभेत् ॥ २१॥  
  
अपुत्रो वैष्णवं पुत्रं लभते नात्र संशयः ।  
अन्ते चैतन्यदेवस्य स्मृतिर्भवति शाश्वती ॥ २२॥  
  
इति सार्वभौम भट्टाचार्यविरचितं  
               श्रीगौराङ्गाष्टोत्तरशतनामस्तोत्रं सम्पूर्णम् ।  
  
  
