---
Category: deities_misc, gurudev
File name: gurustutiH3.itx
Indexextra: (Scan)
Language: Sanskrit
Latest update: December 6, 2019
Location: doc_deities_misc
Proofread by: Girdhari Lal Koul glkoul.18 at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: gurustutiH 3
Transliterated by: Girdhari Lal Koul glkoul.18 at gmail.com
engtitle: gurustutiH 3
itxtitle: gurustutiH 3 (tattvottIrNo.atula)
title: गुरुस्तुतिः ३ (तत्त्वोत्तीर्णोऽतुल)

---
  
 गुरुस्तुतिः ३   
        ॐ शिवाय गुरवे नमः ।  
ॐ तत्त्वोत्तीर्णोऽतुल-निज-चमत्कारपूर्णो ह्यनन्या  
     पेक्षी स्वैरी कचनपरमो भैरवो बोधभानुः ।  
मालिन्यान्ध्यं त्रिविधमखिलं नाशयित्वाहृदब्ज-  
     सङ्कोचं नः स्वकरनिकरेणोदितः सन्धुनोतु ॥ १॥  
  
या व्यक्तेः प्राक् किल परमहामन्त्रभूमिः पराख्या  
     पश्यन्ती तामुपगतवती द्योतयन्त्यर्थजातम् ।  
भेदामर्शारचन-कुशला मध्यमा वैखरी या  
     व्यक्ता संविल्लसतु हृदिनः क्षोभतूलाग्निहेतिः ॥ २॥  
  
श्री श्रीकण्ठादनुपम-फला याहि सन्तान-शाखा  
     याता तस्यां समधिगतवान् शैशवे शक्तिपातात् ।  
श्रीरामाख्यं गुरुमथ च तत् सेवयावाप्तधीर्यः  
     तं श्रीविद्याधर-गुरुवरं स्वात्मरामं नमामि ॥ ३॥  
  
देहाय्चात्मे त्यखिल जगतामान्ध्यपूर्णो विवादः  
     तुच्छोच्छेद्यो यदपिच शिवः शास्ति चैतन्यमात्मा ।  
आमृश्यैवं विपिनमगमद्रागजालस्य छित्यै  
     तं श्रीविद्याधरगुरुवरं स्वात्म-रामं नमामि ॥ ४॥  
  
कार्कोटाहेर्गहन भवने हिंस्त्र-जीवैः परीते  
     शाक्रस्फारातिशय-विमलो जातसंविद्-वकासः ।  
क्रुद्धा हिंस्रा गुरु-वर-धिया मस्तकैर्यं प्रणेमुः  
     तं श्रीविध्याधर-गुरु-वरं स्वात्म-रामं नमामि ॥ ५॥  
  
यस्या-भूम्ना चकित-चकितोऽभूदयं मर्त्यवर्गः  
     पादौ स्पृष्टं द्रुतमुपययौ प्रावृणो-च् चाश्रमं तत् ।  
नैतत् शर्मेत्यमर विवरं प्राप यः शैवधर्मा  
     तं श्रीविध्याधर-गुरु-वरं स्वात्मरामं नमामि ॥ ६॥  
  
आश्यानोयं चितिरस-मयः सर्वतो भाववर्गः  
     नानारूपं श्रयति द्रवतामागतोऽव्यक्रतां च ।  
इत्यानीतः स्वगृहममरे-शेनयः शिक्षणार्थं  
     तं श्रीविध्याधर-गुरु-वरं स्वात्मरामं नमामि ॥ ७॥  
  
स्वानारण्या वट-झर-महीधेशुचीर्णव्रतो यो  
     योगक्षेमी वितरणमतिशिचन्तयदात्त्मज्ञानम् ।  
दानं भूत्यै भवति जगतां शिक्षियंश्चाविनीतान्  
     तं श्रीविद्याधर-गुरु-वरं स्वात्मरामं नमामि ॥ ८॥  
  
क्रीडाशीलो वलित-स्वतनुश्चेत्यसङ्कोचधर्मा  
     संसारी स्याच्छिव इत्युदितं शक्तिसूत्रेषु सम्यक् ।  
तत्रोपायं स्वकरमविददुद्यमो भैरवो यः  
     तं श्रीविद्याधर-गुरुवरं स्वात्मरामं नमामि ॥ ९॥  
  
शैवाम्नाय-प्रवचन-रति-शङ्करो यो हि देवः  
     पीयूषांशुः इव मुख-रुचा ह्लादयन् शिष्यसङ्घान् ।  
दीप्त्या भास्वान् इव हृदयपं केरुहोद्-बोधहेतुः  
     तं श्रीविद्याधर-गुरुवरं स्वात्मरामं नमामि ॥ १०॥  
  
जज्ञे लग्ने धनुषि सविधौ यस्तुमीनेऽथ केतौ  
     भौमे सौरे रतिगृहगते कर्कटे चोष्मरश्मौ ।  
शुक्रे ज्ञेज्ये नवमगृहगे कन्यकायां चराहौ  
     तं श्रीविध्याधर-गुरुवरं स्वात्मरामं नमामि ॥ ११॥  
  
भूयः स्यात्प्रतिमेलनं प्रतिभुवः सूत्रं शिवस्यान्तिमम्  
     सम्यक् योप्यवधार्य शाश्वतपदं शैवं सहस्यामले ।  
बाण-द्वय-भ्र-शरे समेऽपिच तृतीयस्यां निशान्ते ययौ  
     श्रीविध्याधर स्वामि-दैशकमणिर्भूयादघध्वंसकृत् ॥ १२॥  
  
यत्पाद-पद्म-संस्पर्शात् सत्त्वरं श्यामचेतसाम् ।  
सुन्दरो जायते बोधः शरणं सोऽस्तु नः शिवः ॥ १३॥  
  
     इति श्रीविध्याधरगुरुस्तुतिः समाप्ता ।  
  
Encoded and proofread by Girdhari Lal Koul glkoul.18 at gmail.com  
  
