---
Acknowledge-Permission: C Narayanarao
Author: vAdirAjatIrtha
Category: deities_misc, gurudev
Description/comments: PanchayatistutiH
File name: shrIpAdarAjastotram.itx
Indexextra: (Scan)
Language: Sanskrit
Latest update: June 15, 2020
Location: doc_deities_misc
Proofread by: Krishnananda Achar
Send corrections to: sanskrit@cheerful.com
Site access: http://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: Shri Shripadaraja Stotram
Transliterated by: Krishnananda Achar
engtitle: shrIpAdarAjastotram
itxtitle: shrIpAdarAjastotram (vAdirAjatIrthavirachitam)
title: श्रीपादराजस्तोत्रम् (वादिराजतीर्थविरचितम्)

---
  
 श्रीश्रीपादराजस्तोत्रम्   
अश्वधाटी  
द्वैपायनोत्तम करोपगतां पवनरूपामितेक्षमहितां  
     गोपाङ्गनेशतनुमापातमर्चयितुमापाद्य योहि यतिताम् ।  
स्वापास्त भूपकृत शापासिघात निजतापारपाप निचयं  
     श्रीपादराजवरशापायुदम्भजतसूपान्न लोलुपधियः ॥ १॥  
  
कापालिकांश वरकोपातिवित्तयति भूपारकाङ्क्षिकुलभू  
     भूपावनामित धियापावितातिशुभरूपाब्जनाभ सुयतेः ।  
गोपायितान्वय सुदीपाभहेमसमरूपाख्य भिक्षु वरभूः  
     श्रीपादराजयतिरापातुनः शुभकलापानपारमहिमा ॥ २॥  
  
गोपालविठ्ठलतनूपार्थभल्लुकसुतोपासितेसमहिळे  
     दीपाड्यवित्तभवनापालते कुरुकुलापाय भूनृपतिना ।  
प्रापादिमादिशदथोपाक शिष्ययतये पादुकेतमनयोः  
     श्रीपादराजयतिरापातुनो रचित भूपाल पीठवसतिः ॥ ३॥  
  
योपागमत्स्वपुरतोपास्तबन्धुजनतापारिबर्ह सुहृदा-  
     लापादिराग उरुभूपालवर्यजन गोपाङ्ग हापिततनुः ।  
धूपायितान्तर इवापाटवीं निशितरोपाभमातृवचसा  
     गोपायितात्मतनुभूपामरार्यजन गोपारवश्यकरभाः ॥ ४॥  
  
हापाक आगत इहापाप सेव्यमभिरूपामरद्रुमितिमां  
     श्रीपालयापित महीपारगामिसुरशापायुधोक्त तपसा ।  
क्ष्मापाल पीठमथ गोपालसेव्यपदमापाग्र्यजन्मगुरुतां  
     श्रीपादराजयतिरापारमत्पयमहापायतः सपदिनः ॥ ५॥  
  
व्यात्तानवान्तक समत्तायुधोरुभुज वैत्तायनिध्वजिचमू-  
     च्छेत्तानुजार्थमिव भेत्तास्वकावतमसोत्तानपर्वत ततेः ।  
स्वात्तानिळागम महोत्तानतीक्ष्ण पविरौत्तानपाद यतिराट्  
     वेत्ता हयाननतनूत्तारणस्य ममतोत्ताभवार्तिमतुळाम् ॥ ६॥  
  
श्रीपादराजगुणवर्णन पद्यषट्कं  
     श्रीव्यासराजयति शिष्यगणर्षभेण ।  
श्रीवादिराजयतिना रचितं तु शश्वत्  
     सेवादरेण पठतां प्रकरोत्यभीष्टम ॥ ७॥  
  
इति श्रीवादिराजतीर्थविरचितं श्रीपादराज स्तोत्रं सम्पूर्णम् ।  
  
Encoded and proofread by Krishnananda Achar   
  
