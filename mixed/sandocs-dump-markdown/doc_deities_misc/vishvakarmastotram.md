---
Category: deities_misc
File name: vishvakarmastotram.itx
Indexextra: (stotra)
Language: Sanskrit
Latest update: July 8, 2017
Location: doc_deities_misc
Proofread by: PSA Easwaran psaeaswaram at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: deities_misc
Text title: vishvakarmastotram
engtitle: vishvakarmastotram
itxtitle: vishvakarmastotram
title: विश्वकर्मस्तोत्रम्

---
  
 विश्वकर्मस्तोत्रम्   
  
विश्वकर्म ध्यानम् ।  
न भूमिर्न जलञ्चैव न तेजो न च वायवः  
नाकाशं च न चित्तञ्च न बुद्धीन्द्रियगोचराः  
न च ब्रह्मा न विष्णुश्च न रुद्रश्च तारकाः  
सर्वशून्या निरालम्बा स्वयम्भूता विराटसत्  
सदापरात्मा विश्वात्मा विश्वकर्मा सदाशिवः ॥  
  
श्रितमध्यतमध्यस्तं ब्रह्मादिसुरसेवितम् ।  
लोकाध्यक्षं भजेऽहं त्वां विश्वकर्माणमव्ययम् ॥  
  
प्राकादिदिङ्मुखोत्पन्नो सनकश्च सनातनः ।  
अभुवनस्य प्रत्नस्य सुपर्णस्य नमाम्यहम् ॥  
  
अखिलभुवनबीजकारणम् ।  
प्रणवतत्त्वं प्रणवमयं नमामि ॥  
  
पञ्चवक्त्रं जटाधरं पञ्चदशविलोचनम् ।  
सद्योजाताननं श्वेतं च वामदेवन्तु कृष्णकम् ॥  
  
अघोरं रक्तवर्णं च तत्पुरुषं हरितप्रभम् ।  
ईशानं पीतवर्णं च शरीरं हेमवर्णकम् ॥  
  
दशबाहुं महाकायं कर्णकुण्डलशोभितम् ।  
पीताम्बरं पुष्पमालं नागयज्ञोपवीतिनम् ॥  
  
रुद्राक्षमालासंयुक्तं व्याघ्रचर्मोत्तरीयकम् ।  
पिनाकमक्षमालाञ्च नागशूलवराम्बुजम् ॥  
  
वीणां डमरुकं बाणं शङ्खचक्रधरं तथा ।  
कोटिसूर्यप्रतीकाशं सर्वजीवदयापरम् ॥  
  
विश्वेशं विश्वकर्माणं विश्वनिर्माणकारिणम् ।  
ऋषिभिः सनकाद्यैश्च संयुक्तं प्रणमाम्यहम् ॥  
  
इति विश्वकर्मस्तोत्रं सम्पूर्णम् ॥  
  
  
Proofread by PSA Easwaran psaeaswaran at gmail.com  
  
