---
Category: deities_misc, aShTottarashatanAmAvalI, ayyappa
File name: mahAshAstRRiaShTottarashatanAmAvaliH.itx
Indexextra: (Scan), VSM 1)
Language: Sanskrit
Latest update: March 10, 2018
Location: doc_deities_misc
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: ayyapa
Subject: philosophy/hinduism/religion
Sublocation: deities_misc
Text title: mahAshAstRRiaShTottarashatanAmAvaliH
engtitle: mahAshAstRRiaShTottarashatanAmAvaliH
itxtitle: mahAshAstRRiaShTottarashatanAmAvaliH
title: महाशास्तृअष्टोत्तरशतनामावलिः

---
  
 श्रीमहाशास्तृ  अष्टोत्तरशतनामावलिः   
  
ॐ अस्य श्रीहरिहरपुत्राष्टोत्तरशतनामार्चनमहामन्त्रस्य,  
ब्रह्मा ऋषिः गायत्री छन्दः, श्रीहरिहरात्मजो महाशास्ता देवता ।  
अं बीजं, ऐं शक्तिः, श्रीं कीलकं,  
श्रीहरिहरात्मज महाशास्तुः प्रसादसिद्ध्यर्थे जपे विनियोगः ॥  
  
ॐ अं रेवन्ताय अङ्गुष्ठाभ्यां नमः । हृदयाय नमः ।  
ॐ अं ऐं महाशास्त्रे तर्जनीभ्यां नमः । शिरसे स्वाहा ।  
ॐ श्रीं गोप्त्रे मध्यमाभ्यां नमः । शिखायै वषट् ।  
ॐ रुं प्रभवे अनामिकाभ्यां नमः । कवचाय हुम् ।  
ॐ ह्रीं दीप्त्रे कनिष्ठिकाभ्यां नमः । नेत्रत्रयाय वौषट् ।  
ॐ भ्रं प्रशास्त्रे करतलकरपृष्ठाभ्यां नमः । अस्त्राय फट् ।  
ॐ ह्रीं जलक्रीणि हुं फट् ॐ (भूर्भुवस्सुवः) इति दिग्बन्धः ॥  
  
ध्यानम्-  
विप्रारोपितधेनुघातकलुषच्छेदाय पूर्वं महान्  
सोमारण्यजयन्तिमध्यमगतो ग्रामे मुनिर्गौतमः ।  
चक्रे यज्ञवरं कृपाजलनिधिस्तत्राविरासीत्प्रभुः  
तस्मै श्रीगुरुमूर्तये नम इदं यो विष्णुशम्भ्वो सुतः ॥  
  
पञ्चपूजा ।  
  
ॐ रैवताचलशृङ्गाग्रमध्यस्थाय नमो नमः ।  
चन्द्रसूर्यशिखावाहत्रिणेत्राय नमो नमः ।  
पाशाङ्कुशगदाशूलाभरणाय नमो नमः ।  
मदघूर्णितपूर्णाम्बामानसाय नमो नमः ।  
पुष्कलाहृदयाम्भोजनिवासाय नमो नमः ।  
श्वेतमातङ्गनीलाश्ववाहनाय नमो नमः ।  
रक्तमालाधरस्कन्धप्रदेशाय नमो नमः ।  
वैकुण्ठनाथशम्भ्वोश्च सुसुताय नमो नमः ।  
त्रिकालं वर्त्तमानानां भाषणाय नमो नमः ॥ १०  
  
महासुरदशकरच्छेदनाय नमो नमः ।  
देवराजसुवाक्तुष्टमानसाय नमो नमः ।  
अभयङ्करमन्त्रार्थस्वरूपाय नमो नमः ।  
जयशब्दमुनिस्तोत्रश्रोत्रियाय नमो नमः ।  
सूर्यकोटिप्रतीकाशसुदेहाय नमो नमः ।  
दण्डनाराचविलसत्कराब्जाय नमो नमः ।  
मन्दाकिनीनदीतीरनिवासाय नमो नमः ।  
मतङ्गोद्यानसञ्चारवैभवाय नमो नमः ।  
सदा सद्भक्तिसन्धातृचरणाय नमो नमः ।  
कृशानुकोणमध्यस्थकृपाङ्गाय नमो नमः ॥ २०  
  
पार्वतीहृदयानन्दभरिताय नमो नमः ।  
शाण्डिल्यमुनिसंस्तुत्यश्यामलाय नमो नमः ।  
विश्वावसुसदासेव्यविभवाय नमो नमः ।  
पञ्चाक्षरीमहामन्त्रपारगाय नमो नमः ।  
प्रभा सत्याभिसम्पूज्यपदाब्जाय नमो नमः ।  
खड्गखेटोरगाम्भोजसुभुजाय नमो नमः ।  
मदत्रयद्रवगजारोहणाय नमो नमः ।  
शिखिपिञ्छजटाबद्धजघानाय नमो नमः ।  
पीताम्बराबद्धकटिप्रदेशाय नमो नमः ॥ ३०  
  
विप्राराधनसन्तुष्टविश्रान्ताय नमो नमः ।  
व्योमाग्निमायामूर्धेन्दुसुबीजाय नमो नमः ।  
पुरा कुम्भोद्भवमुनिघोषिताय नमो नमः ।  
वर्गारिषट्कुलामूलविनाशाय नमो नमः ।  
धर्मार्थकाममोक्षश्रीफलदाय नमो नमः ।  
भक्तिप्रदानन्दगुरुपादुकाय नमो नमः ।  
मुक्तिप्रदातृपरमदेशिकाय नमो नमः ।  
परमेष्ठिस्वरूपेण पालकाय नमो नमः ।  
परापरेण पद्मादिदायकाय नमो नमः ।  
परापरेण पद्मादिदायकाय नमो नमः ।  
मनुलोकैस्सदावन्द्यमङ्गलाय नमो नमः ॥ ४०  
  
कृते प्रत्यक्षरं लक्षात्कीर्तिदाय नमो नमः ।  
त्रेतायां द्व्यष्टलक्षेण सिद्धिदाय नमो नमः ।  
द्वापरे चाष्टलक्षेण वरदाय नमो नमः ।  
कलौ लक्षचतुष्केन प्रसन्नाय नमो नमः ।  
सहस्रसङ्ख्याजापेन सन्तुष्टाय नमो नमः ।  
यदुद्दिश्य जपस्सद्यस्तत्प्रदात्रे नमो नमः ।  
शौनकस्तोत्रसम्प्रीतसुगुणाय नमो नमः ।  
शरणागतभक्तानां सुमित्राय नमो नमः ।  
पाण्योर्गजध्वजं घण्टां बिभ्रते ते नमो नमः ।  
आजानुद्वयसन्दीर्घबाहुकाय नमो नमः ॥ ५०  
  
रक्तचन्दनलिप्ताङ्गशोभनाय नमो नमः ।  
कमलासुरजीवापहरणाय नमो नमः ।  
शुद्धचित्तसुभक्तानां रक्षकाय नमो नमः ।  
मार्यादिदुष्टरोगाणां नाशकाय नमो नमः ।  
दुष्टमानुषगर्वापहरणाय नमो नमः ।  
नीलमेघनिभाकारसुदेहाय नमो नमः ।  
नीलमेघनिभाकारसुदेहाय नमो नमः ।  
पिपीलिकादिब्रह्माण्डवश्यदाय नमो नमः ।  
भूतनाथसदासेव्यपदाब्जाय नमो नमः ।  
महाकालादिसम्पूज्यवरिष्ठाय नमो नमः ।  
व्याघ्रशार्दूलपञ्चास्य वश्यदाय नमो नमः ॥ ६०  
  
मधुरानृपसम्मोहसुवेषाय नमो नमः ।  
पाण्ड्यभूपसभारत्नपङ्कजाय नमो नमः ।  
पम्पानदीसमीपस्थसदनाय नमो नमः ।  
पन्तलाधिपवन्द्यश्रीपदाब्जाय नमो नमः ।  
भूतभेतालकूश्माण्डोच्चाटनाय नमो नमः ।  
भूपाग्रे वनशादूलाकर्षणाय नमो नमः ।  
पाण्ड्येशवंशतिलकस्वरूपाय नमो नमः ।  
पत्रवाणीजरारोगध्वंसनाय नमो नमः ।  
वाण्यै चोदितशार्दूल शिशुदाय नमो नमः ॥ ७०  
  
केरलेषु सदा केलिविग्रहाय नमो नमः ।  
छागास्यराक्षसीपाणिखण्डनाय नमो नमः ।  
सदाज्वलद्घृणीन्यस्तशरणाय नमो नमः ।  
दीप्त्यादिशक्तिनवकैस्सेविताय नमो नमः ।  
प्रभूतनाम पञ्चास्यपीठस्थाय नमो नमः ।  
प्रमथाकर्षसामर्थ्यदायकाय नमो नमः ।  
षट्पञ्चाशजद्देशपतिवश्यदाय नमो नमः ।  
दुर्मुखीनामदैत्यशिरश्च्छेदाय नमो नमः ।  
टादिभान्तदलैःक्लृप्तपद्मस्थाय नमो नमः ॥ ८०  
  
शरच्चन्द्रप्रतीकाशवक्त्राब्जाय नमो नमः ।  
वश्याद्यष्टक्रियाकर्मफलदाय नमो नमः ।  
पुरा शचीभयभ्रान्तिप्रणाशाय नमो नमः ।  
सुरेन्द्रप्राथिताभीष्टफलदाय नमो नमः ।  
शम्भोर्जटासमुत्पन्नसेविताय नमो नमः ।  
विप्रपूज्यसभामध्यनर्त्तकाय नमो नमः ।  
जपापुष्पप्रभावोर्ध्वाधरोष्ठाय नमो नमः ।  
साधुसज्जनसन्मार्गरक्षकाय नमो नमः ।  
मध्वाज्यकुलवत्स्वादुवचनाय नमो नमः ॥ ९०  
  
रक्तसैकतशैलाघक्षेत्रस्थाय नमो नमः ।  
केतकीवनमध्यस्थकुमाराय नमो नमः ।  
गोहत्तिपापशमनचतुराय नमो नमः ।  
स्वपूजनात् पापमुक्तगौतमाय नमो नमः ।  
उदीच्याचलवारीशग्रामरक्षाय ते नमः ।  
गौतमीसलिलस्नानसन्तुष्टाय नमो नमः ।  
सोमारण्यजयन्ताख्यक्षेत्रमध्याय ते नमः ।  
गौतमाख्यमुनिश्रेष्ठयागप्रार्च्याय ते नमः ।  
कृत्तिकर्क्षोद्भवग्रामप्रवेशाय नमो नमः ।  
कृत्तिकर्क्षोद्भवग्रामपालनाय नमो नमः ।  
सदाध्यायिभरद्वाजपूजिताय नमो नमः ।  
कश्यपादिमुनीन्द्राणां तपोदेशाय ते नमः ।  
जन्ममृत्युजरातप्तजनशान्तिकृते नमः ।  
भक्तजनमनः क्लेशमर्दनाय नमो नमः ।  
आयुर्यशः श्रियं प्रज्ञां पुत्रान् देहि नमो नमः ।  
रेवन्तजृम्भिन् एह्येहि प्रसादं कुरु मे नमः ।  
ब्रह्मविष्णुशिवात्मैक्यस्वरूपाय नमो नमः ॥ १०८  
  
इति श्रीमहाशास्तृ  अष्टोत्तरशतनामावलिः समाप्ता ।  
  
  
Proofread by PSA Easwaran psaeaswaran at gmail.com  
  
