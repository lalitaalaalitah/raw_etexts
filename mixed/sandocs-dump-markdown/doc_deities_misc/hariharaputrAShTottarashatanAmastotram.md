---
Category: aShTottarashatanAma, deities_misc, ayyappa, stotra
File name: hariharaputra108stotra.itx
Language: Sanskrit
Latest update: April 17, 2006
Location: doc_deities_misc
Proofread by: Antaratma antaratma at Safe-mail.net
Send corrections to: Sanskrit@cheerful.com
Site access: https://sanskritdocuments.org
SubDeity: ayyappa
Subject: Hinduism/religion/traditional
Sublocation: deities_misc
Text title: hariharaputraaSTottarashatanaama stotraM
Texttype: stotra
Transliterated by: Antaratma antaratma at Safe-mail.net
engtitle: hariharaputrAShTottarashatanAma stotram
itxtitle: hariharaputrAShTottarashatanAmastotram
title: हरिहरपुत्राष्टोत्तरशतनामस्तोत्रम्

---
  
 श्रीहरिहरपुत्राष्टोत्तरशतनामस्तोत्रम्   
  
अस्य श्री हरिहरपुत्राष्टोत्तरशतनामस्तोत्रस्य ।  
ब्रह्मा ऋषिः । अनुष्टुप् छन्दः ।  
श्री हरिहरपुत्रो देवता । ह्रीं बीजं ।  
श्रीं शक्तिः । क्लीं कीलकं ।  
श्री हरिहरपुत्र प्रीत्यर्थे जपे विनियोगः ॥  
  
ह्रीं इत्यादिभिः षडङ्गन्यासः ॥  
  
ध्यानम् ॥  
  
त्रिगुणितमणिपद्मं वज्रमाणिक्यदण्डं  
    सितसुमशरपाशमिक्षुकोदण्डकाण्डं  
घृतमधुपात्रं बिभृतं हस्तपद्मैः  
    हरिहरसुतमीडे चक्रमन्त्रात्ममूर्तिं ॥  
  
ॐ ॥  
  
महाशास्ता विश्वशास्ता लोकशास्तथैव च ।  
धर्मशास्ता वेदशास्ता कालशस्ता गजाधिपः ॥ १  
गजारूढो गणाध्यक्षो व्याघ्रारूढो महद्युतिः ।  
गोप्तागीर्वाण संसेव्यो गतातङ्को गणागृणीः ॥ २  
ऋग्वेदरूपो नक्षत्रं चन्द्ररूपो बलाहकः ।  
दूर्वाश्यामो महारूपः क्रूरदृष्टिरनामयः ॥ ३  
त्रिनेत्र उत्पलकरः कालहन्ता नराधिपः ।  
खण्डेन्दु मौळितनयः कल्हारकुसुमप्रियः ॥ ४  
मदनो माधवसुतो मन्दारकुसुमर्चितः ।  
महाबलो महोत्साहो महापापविनाशनः ॥ ५  
महाशूरो महाधीरो महासर्प विभूषणः ।  
असिहस्तः शरधरो फालाहलधरात्मजः ॥ ६  
अर्जुनेशोऽग्नि नयनश्चानङ्गमदनातुरः ।  
दुष्टग्रहाधिपः श्रीदः शिष्टरक्षणदीक्षितः ॥ ७  
कस्तूरीतिलको राजशेखरो राजसत्तमः ।  
राजराजार्चितो विष्णुपुत्रो वनजनाधिपः ॥ ८  
वर्चस्करोवररुचिर्वरदो  वायुवाहनः ।  
वज्रकायः खड्गपाणिर्वज्रहस्तो बलोद्धतः ॥ ९  
त्रिलोकज्ञश्चातिबलः पुष्कलो वृत्तपावनः ।  
पूर्णाधवः पुष्कलेशः पाशहस्तो भयापहः ॥ १०  
फट्काररूपः पापघ्नः पाषण्डरुधिराशनः ।  
पञ्चपाण्डवसन्त्राता परपञ्चाक्षराश्रितः ॥ ११  
पञ्चवक्त्रसुतः पूज्यः पण्डितः परमेश्वरः ।  
भवतापप्रशमनो भक्ताभीष्ट प्रदायकः ॥ १२  
कविः कवीनामधिपः कृपाळुः क्लेशनाशनः ।  
समोऽरूपश्च सेनानिर्भक्त सम्पत्प्रदायकः ॥ १३  
व्याघ्रचर्मधरः शूली कपाली वेणुवादनः ।  
कम्बुकण्ठः कलरवः किरीटादिविभूषणः ॥ १४  
धूर्जटीर्वीरनिलयो वीरो वीरेन्दुवन्दितः ।  
विश्वरूपो वृषपतिर्विविधार्थ फलप्रदः ॥ १५  
दीर्घनासो महाबाहुश्चतुर्बाहुर्जटाधरः ।  
सनकादिमुनिश्रेष्ठ स्तुत्यो हरिहरात्मजः ॥ १६  
इति श्री हरिहरपुत्राष्टोत्तरशतनामस्तोत्रं सम्पूर्णं ॥  
  
  
Encoded and proofread by Antaratma antaratma at Safe-mail.net  
  
