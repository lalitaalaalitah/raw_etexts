---
Author: Kumbakudi Kulathur Iyer
Category: aShTaka, deities_misc, ayyappa, stotra
File name: hariharaatmajaashhtakam.itx
Indexextra: (meaning, , Videos 1, 2, 3)
Language: Sanskrit
Latest update: May 23, 2020
Location: doc_deities_misc
Proofread by: Karthik Raman at gmail, Antaratma antaratma
Send corrections to: Sanskrit@cheerful.com
Site access: https://sanskritdocuments.org
SubDeity: ayyappa
Subject: Hinduism/religion/traditional
Sublocation: deities_misc
Text title: hariharaatmajaashhtakam
Texttype: stotra
Transliterated by: Karthik Raman at gmail, Antaratma antaratma at Safe-mail.net
engtitle: hariharAtmajAShTakam
itxtitle: hariharAtmajAShTakam athavA shAstuH gItAShTakam athavA harivarAsanam
title: हरिहरात्मजाष्टकम् अथवा शास्तुः गीताष्टकम् अथवा हरिवरासनम्

---
  
 श्रीहरिहरात्मजाष्टकम् अथवा शास्तुः गीताष्टकम्   
        हरिवरासनं विश्वमोहनं  
            हरिदधीश्वरमाराध्यपादुकम् ।  
        अरिविमर्दनं नित्यनर्तनं  
            हरिहरात्मजं देवमाश्रये ॥ १॥  
  
        चरणकीर्तनं भक्तमानसं  
            भरणलोलुपं नर्तनालसम् ।  
        अरुणभासुरं भूतनायकं  
            हरिहरात्मजं देवमाश्रये ॥ २॥  
  
        प्रणयसत्यकं प्राणनायकं  
            प्रणतकल्पकं सुप्रभाञ्चितम् ।  
        प्रणवमन्दिरं कीर्तनप्रियं  
            हरिहरात्मजं देवमाश्रये ॥ ३॥  
  
        तुरगवाहनं सुन्दराननं  
            वरगदायुधं वेदवर्णितम् ।  
        गुरुकृपाकरं कीर्तनप्रियं  
            हरिहरात्मजं देवमाश्रये ॥ ४॥  
  
        त्रिभुवनार्चितं देवतात्मकं  
            त्रिनयनप्रभुं दिव्यदेशिकम् ।  
        त्रिदशपूजितं चिन्तितप्रदं  
            हरिहरात्मजं देवमाश्रये ॥ ५॥  
  
        भवभयापहं भावुकावकं  
            भुवनमोहनं भूतिभूषणम् ।  
        धवलवाहनं दिव्यवारणं  
            हरिहरात्मजं देवमाश्रये ॥ ६॥  
  
        कलमृदुस्मितं सुन्दराननं  
            कलभकोमलं गात्रमोहनम् ।  
        कलभकेसरी वाजिवाहनं  
            हरिहरात्मजं देवमाश्रये ॥ ७॥  
  
        श्रितजनप्रियं चिन्तितप्रदं  
            श्रुतिविभूषणं साधुजीवनम् ।  
        श्रुतिमनोहरं गीतलालसं  
            हरिहरात्मजं देवमाश्रये ॥ ८॥  
  
        ॥ इति श्री हरिहरात्मजाष्टकं सम्पूर्णम् ॥  
  
        शरणं अय्यप्पा स्वामी शरणं अय्यप्पा ।  
  
Encoded and proofread by Karthik Raman at gmail  
Antaratma antaratma at Safe-mail.net  
  
