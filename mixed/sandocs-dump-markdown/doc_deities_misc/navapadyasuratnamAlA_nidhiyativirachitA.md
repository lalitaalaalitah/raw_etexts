---
Acknowledge-Permission: C Narayanarao
Author: shrInidhiyati
Category: deities_misc, gurudev
Description/comments: PanchayatistutiH
File name: navapadyasuratnamAlA.itx
Indexextra: (Scan)
Language: Sanskrit
Latest update: June 15, 2020
Location: doc_deities_misc
Proofread by: Krishnananda Achar
Send corrections to: sanskrit@cheerful.com
Site access: http://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: Navapadyasuratnamala
Transliterated by: Krishnananda Achar
engtitle: navapadyasuratnamAlA
itxtitle: navapadyasuratnamAlA (nidhiyativirachitA)
title: नवपद्यसुरत्नमाला (निधियतिविरचिता)

---
  
 नवपद्यसुरत्नमाला   
श्रीकान्ततीर्थ गुरुराज कराब्जजात  
     श्रीनिधिर्यतिरुदार गुणोल्लसन्तीम् ।  
श्रीपादराज नवपद्य सुरत्नमालां  
     भक्त्या करोमि गुरुराज वरप्रसादात् ॥ १॥  
  
श्रीपूर्णबोधकुलवार्धिसुधाकराय  
     श्रीव्यासराजगुरवे यतिशेखराय ।  
श्रीरङ्गविठ्ठलपदाम्बुज बम्भराय  
     श्रीपादराज गुरवेस्तु नमश्युभाय ॥ २॥  
  
सम्पूरिताखिल जनोरु मनोरथाय  
     श्रीमन्नृसिंहसरसीतट संस्थिताय ।  
श्रीमत्सुवर्णवर्णसमवर्ण कराब्जजाय  
     श्रीपादराजगुरवेस्तु नमश्युभाय ॥ ३॥  
  
श्रीव्यासराज फणिबन्ध निवारकाय  
     तद्भाषयैव फणिराज सुतोषकाय ।  
श्रीमत्सुरत्न खचितोज्ज्वल कुण्डलाय  
     श्रीपादराज गुरवेस्तु नमश्शुभाय ॥ ४॥  
  
श्रीगोपिकापति निवेदित षष्टिशाक-  
     मुख्योरु भोजन विदूषण तत्पराणाम् ।  
सन्दर्शितोरु निजकुक्षिगतार्द्रशाकान्  
     श्रीपादराज गुरवेस्तु नमश्शुभाय ॥ ५॥  
  
श्रीमद्यतीश रघुनाथ मुनेर्विमानात्  
     पुष्पे स्वमूर्द्निप्रतति प्रसमीक्ष्यचोक्ता ।  
सम्प्रेरितोरु रघुनाथ मुनीश्चराय  
     श्रीपादराज गुरवेस्तु नमश्शुभाय ॥ ६॥  
  
शङ्खस्थितेन पयसा द्विजघातपापे  
     दूरीकृते बहुजनेषु वि शङ्कितेषु ।  
तेनैव शुद्धमलिनातिपटिच्छराय  
     श्रीपादराज गुरवेस्तु नमश्शुभाय ॥ ७॥  
  
श्रीमन्नृसिंहसरसी पयसि प्रमोदा-  
     द्ध्यायामि तिष्ठ सरसी शुभकारि तीरे ।  
स्वष्नेनिबोद्य नळिनी जयदक्षगाभूत्  
     श्रीपादराज गुरवेस्तु नमश्शुभाय ॥ ८॥  
  
दुर्वादिवारण विदारण दीक्षिताय  
     श्रीमद्रमेशचरणाब्जगुहाश्रयाय ।  
व्याख्यानिनाद रुचिरोरु मृगाधिपाय  
     श्रीपादराज गुरवेस्तु नमश्शुभाय ॥ ९॥  
  
कस्तूरिकादि समलङ्कृत दिव्यदेहं  
     दृष्ट्वाविदूषयति मूढजने क्षणेन ।  
तत्यागधारित तनूः परिरक्षकाय  
     श्रीपादराज गुरुवेस्तु नमश्शुभाय ॥ १०॥  
  
श्रीपादराज नवपद्य सुरत्नमालां  
     येधारयन्त्यनुदिनं भुविशुद्धभावाः ।  
वृन्दावनस्य पुरतस्सकलेष्टदश्च  
     श्रीपादराजगुरुराज हृदब्जवासी ॥ ११॥  
  
इति श्रीनिधियतिविरचिता नवपद्यसुरत्नमाला समाप्ता ।  
  
Encoded and proofread by Krishnananda Achar   
  
