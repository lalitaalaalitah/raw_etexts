---
Category: deities_misc, gurudev, chatuHshlokI
Description/comments: Ramanuja Stotramala
File name: rAmAnujachatuHshlokI.itx
Indexextra: (Scan)
Language: Sanskrit
Latest update: November 23, 2019
Location: doc_deities_misc
Proofread by: Aruna Narayanan narayanan.aruna at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: Shri Ramanujachatuhshloki
engtitle: rAmAnujachatuHshlokI
itxtitle: rAmAnujachatuHshlokI
title: रामानुजचतुःश्लोकी

---
  
 श्रीरामानुजचतुःश्लोकी   
श्रीरस्तु ।  
श्रीमते हयग्रीवायनमः ।  
श्रीमते रामानुजाय नमः ॥  
  
अनिशं भजतामनन्यभाजां चरणाम्भोरुहमादरेण पुंसाम् ।  
वितरन्निभृतं विभूतिमिष्टां जय रामानुज रङ्गधाम्नि नित्यम् ॥ १॥  
  
भुवि नो विमतांस्त्वदीयसूक्तिः कुलिशीभूयः कुदृष्टिभिस्समेतान् ।  
शकलीकुरुते विपश्चिदीड्या जय रामानुज शेषशैलशृङ्गे ॥ २॥  
  
श्रुतिषु स्मृतिषु प्रमाणतत्त्वं कृपयाऽऽलोक्य विशुद्धया हि बुद्ध्या ।  
अकृथाः स्वत एव भाष्यरत्नं जय रामानुज हस्तिधाम्नि नित्यम् ॥ ३॥  
  
जय मायिमतान्धकारभानो जय बाह्यप्रमुखाटवीकृशानो ।  
जय संश्रितसिन्धुशीतभानो जय रामानुज यादवाद्रिशृङ्गे ॥ ४॥  
  
रामानुजचतुःश्लोकीं यः पठेन्नियतः सदा ।  
प्राप्नुयात् परमां भक्तिं यतिराजपदाब्जयोः ॥  
  
इति श्रीरामानुजचतुःश्लोकी समाप्ता ।  
  
  
Proofread by Aruna Narayanan narayanan.aruna at gmail.com   
  
