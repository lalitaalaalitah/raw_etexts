---
Category: deities_misc
File name: shaastrupancakam.itx
Language: Sanskrit
Latest update: April 23, 2008
Location: doc_deities_misc
Proofread by: Antaratma antaratma at Safe-mail.net
Send corrections to: Sanskrit@cheerful.com
Site access: https://sanskritdocuments.org
Subject: Hinduism/religion/traditional
Sublocation: deities_misc
Text title: shaastrupancakam
Transliterated by: Antaratma antaratma at Safe-mail.net
engtitle: shAstRRi pancakam
itxtitle: shAstRi pancakam
title: शास्तृइ पञ्चकम्

---
  
 शास्तृ पञ्चकं   
  
पादारविन्द भक्तलोकपालनैकलोलुपं  
सदारपार्श्वमात्मजाति मोदकं सुराधिपम् ।  
उदारमादि भूतनाथमद्भुतात्मवैभवं  
सदा रवीन्दुकुण्डलं नमामि भाग्यसम्भवम् ॥ १  
कृपाकटाक्षवीक्षणं विभूति वेत्रभूषणं  
सपावनं सनातनादि सत्यधर्म  पोषणं  
अपारशक्तियुक्तमात्मलक्षणं सुलक्षणं  
प्रभामनोहरं हरीशभाग्यसम्भवं भजे ॥ २  
मृगासनं वरासनं शरासनं महैजसं  
जगधितं समस्तभक्त चित्तरङ्गसंस्थितम् ।  
नगाधिराजराजयोगपीठमध्यवर्तिनं  
मृगाङ्कशेखरं हरीशभाग्यसम्भवं भजे ॥  
  
समस्तलोक चिन्तितप्रदं सदा सुखप्रदं  
समुथितापदन्धकारकृन्तनं प्रभाकरम् ।  
अमर्त्य नृत्तगीतवाद्यलालसं मदालसं  
नमस्करोमि भूतनाथमादिधर्मपादुकम् ॥ ४  
चराचरान्तर स्थित प्रभामनोहर प्रभो  
सुरासुरार्चिताङ्घ्रि पद्मयुग्म भूतनायक ।  
विराजमानवक्त्र भक्तमित्र वेत्रशोभित  
हरीशभाग्यजात साधुपारिजात पाहि माम् ॥  
  
इति श्री शास्तृ पञ्चकं सम्पूर्णम् ॥  
  
  
Encoded and proofread by Antaratma antaratma at Safe-mail.net  
  
