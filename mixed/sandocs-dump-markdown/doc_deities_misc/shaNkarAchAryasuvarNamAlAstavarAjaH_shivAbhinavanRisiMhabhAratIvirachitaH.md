---
Author: Sachchidananda Shivabhinava Nrisimha Bharati Swamigal
Category: deities_misc, sachchidAnanda-shivAbhinava-nRisiMhabhAratI, gurudeva, stavarAja
File name: shankarAchAryasuvarNamAlAstavarAjaH.itx
Indexextra: (Scans 1, 2)
Language: Sanskrit
Latest update: November 9, 2018
Location: doc_deities_misc
Proofread by: PSA Easwaran psawaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: gurudeva
Subject: philosophy/hinduism/religion
Sublocation: deities_misc
Text title: shankarAchAryasuvarNamAlAstavarAjaH
engtitle: shankarAchAryasuvarNamAlAstavarAjaH
itxtitle: shaNkarAchAryasuvarNamAlAstavarAjaH (shivAbhinavanRisiMhabhAratIvirachitaH)
title: शण्कराचार्यसुवर्णमालास्तवराजः (शिवाभिनवनृइसिंहभारतीविरचितः)

---
  
 श्रीशङ्कराचार्यसुवर्णमाला स्तवराजः   
आकारार्थविबोधनचतुरं करुणार्द्रनयनकञ्जातम् ।  
माण्डूक्यकारिकाम्बुजबालरविं नौमि शङ्कराचार्यम् ॥ १॥  
  
नयनजितपङ्कजातं नतनयनाम्भोधिपूर्णचद्रमसम् ।  
नवनीततुल्यहृदयं नौमि सदा शङ्कराचार्यम् ॥ २॥  
  
मथितमदमानमारप्रभृतिबलिष्ठारिसर्वगर्वमहम् ।  
मनसा स्मरामि सततं विरतिप्रदमाशु शङ्कराचार्यम् ॥ ३॥  
  
शङ्करपरावतारं किङ्करपापौघपाटनपटिष्ठम् ।  
पङ्कजपादमुखेड्यं तं कलये शङ्कराचार्यम् ॥ ४॥  
  
कमलोद्भवरूपान्तरमण्डनमिश्रान्तरङ्गशुद्धिचणम् ।  
शितिकण्ठापररूपं शिरसा प्रणतोऽस्मि शङ्कराचार्यम् ॥ ५॥  
  
रामादिविषयविमुखीकरणसमर्थात्मवाक्ततिश्रवणम् ।  
भूमानन्दप्रदपदनमनं प्रणमामि शङ्कराचार्यम् ॥ ६॥  
  
यतिपतिपूजितपादं नतिमात्रप्रापितात्मदृढबुद्धिम् ।  
श्रीशेशांशप्रभवं श्रीमन्तं नौमि शङ्कराचार्यम् ॥ ७॥  
  
शङ्करगुरुवरकरुणालेशास्पदतास्वरूपयोग्येन ।  
रचिता स्तुतिर्गुरूणां प्रीत्यै भूयाद्यतिब्रुवेणेयम् ॥ ८॥  
  
इति शृङ्गेरि श्रीजगद्गुरु श्रीसच्चिदानन्दशिवाभिनवनृसिंह-  
भारतीस्वामिभिः विरचितः श्रीशङ्कराचार्यसुवर्णमालास्तवराजः सम्पूर्णः ।  
  
  
Proofread by PSA Easwaran psaeaswaran at gmail.com  
  
