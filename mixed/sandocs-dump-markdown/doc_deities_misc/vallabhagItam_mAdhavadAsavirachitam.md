---
Author: mAdhavadAsa
Category: deities_misc, gurudev, puShTimArgIya
Description/comments: puShTimArgIya stotraratnAkara
File name: vallabhagItam.itx
Indexextra: (pushti margiya stotraratnAkara)
Language: Sanskrit
Latest update: February 28, 2018
Location: doc_deities_misc
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: vallabhagItam
engtitle: vallabhagItam
itxtitle: vallabhagItam (mAdhavadAsavirachitam)
title: वल्लभगीतम् (माधवदासविरचितम्)

---
  
 श्रीवल्लभगीतम्   
  
(अथ श्रीवल्लभगीतग्रन्थांशः)  
श्रीमद्गोकुलमण्डनं वरतनुं कल्याणवारान्निधिं  
विध्नौघोन्मदनागकुम्भदलनातिप्रौढसिंहाक्रमम् ।  
भक्तापत्तितमःसमूहहरणे श्रीसूर्यकोटिप्रभं  
वन्देऽहं कमलाधवं द्विजवरं श्रीवल्लभं सत्प्रियम् ॥ १॥  
  
यो भक्तप्रियमादरेण कुरुते विन्दन्ति यं नामरा  
येनैवापहृतं जनस्य कलुषं तस्मै नमो नित्यशः ।  
यस्मात्सौख्यपदं गता हि सुजना यस्यास्त्यनन्ता गति-  
स्तस्मिन्मे मतिरस्तु गोकुलपतौ श्रीवल्लभे सर्वदा ॥ २॥  
  
नाहं काव्यविचक्षणः सुविमला बुद्धिर्न मे स्वोद्भवा  
नालङ्कारगतिर्न मे गणिगतिर्नैवान्यदेवाश्रयः ।  
श्रीमद्गोकुलनाथ विठ्ठलसुत श्रीविप्ररूपाकृते  
श्रीमद्वल्लभनाथ ते पदसरोजस्यास्ति वै मे बलम् ॥ ३॥  
  
क्वाहं मन्दमतिस्तथाल्पविषयासक्तो मनुष्योऽप्यथ  
क्वेदं क्षीरसमुद्रकस्य मथनं सद्रत्नकोत्पादकम् ।  
पङ्गुर्मेरुगिरेस्तु हीच्छति यथाप्युल्लङ्घनं मन्दधीः  
श्रीमद्वल्लभवर्णनं खलु तथेतीच्छामि मोहाश्रितः ॥ ४॥  
  
तथापि वै गोकुलनाथपादपङ्केरुहस्यातिबलं प्रगृह्य च ।  
तस्याज्ञया वल्लभगीतमुद्रसं करोति सङ्क्षेपत एव माहबः ॥ ५॥  
  
अथ प्रथमः प्रबन्धः कल्याणरागेण गीयते ।  
  
श्रीमल्लोलविलोचनलोकनलज्जितकोटिमनोजम् ।  
आनन्दितममराजभवादिविनम्य सुपादसरोजम् ॥ १॥  
  
नमामि श्रीवल्लभमेकरसं रमते सततं वै सरसम् ॥ ध्रु०॥  
  
श्रीगोकुलमण्डितललितानहासविमोहितविश्वमजम् ।  
आनन्दाम्बुजमुखवचनामृतजीवितकलिग्रसिताखिलमनुजम् ॥ २॥  
  
नमामि श्रीवल्लभमेकरसं रमते सततं वै सरसम् । ध्रु०॥  
  
आजानुभुजयुगजनाभयदं शरणागतकालभयापहरम् ।  
स न कलिमलतूलकदम्बसमग्रविदाहकरं नृवरम् ॥ ३॥  
  
नमामि श्रीवल्लभमेकरसं रमते सततं वै सरसम् ॥ ध्रु०॥  
  
श्रीवल्लभकुलकुमुदावलिसुखराशिकरामलचन्द्रमसम् ।  
कोटिमदनबलदर्पहरं मधुराधरहासविलासरसम् ॥ ४॥  
  
नमामि श्रीवल्लभमेकरसं रमते सततं वै सरसम् ॥ ध्रु०॥  
  
हीरकमणिगणजटितकुण्डलरुचिशोभितलोलकपोलवरम् ।  
कलिकालार्तिजनितभवतापजनामृतपूरकपद्मकरम् ॥ ५॥  
  
नमामि श्रीवल्लभमेकरसं रमते सततं वै सरसम् ॥ ध्रु०॥  
  
वेदागम्यमनङ्गालयहृदयाम्बुजमद्भुतकेलिकरम् ।  
त्रिभुवननिरुपमविमलोदरहृतमानिनीमानसमतिमधुरम् ॥ ६॥  
  
नमामि श्रीवल्लभमेकरसं रमते सततं वै सरसम् ॥ ध्रु०॥  
  
शीतलसुभगचरणकमलाश्रितवल्लभनिजसुखराशिमलम् ।  
निर्मलचामीकरवरकलेवररूपविमर्दितकामखलम् ॥ ७॥  
  
नमामि श्रीवल्लभमेकरसं रमते सततं वै सरसम् ॥ ध्रु०॥  
  
मनुजाकृतिधारिणमतिललितं द्विजकुलमण्डनमङ्गनिवासम् ॥  
  
मन्मथमन्मथललितगतिं चरणाम्बुजरक्षितमाहवदासम् ॥ ८॥  
  
नमामि श्रीवल्लभमेकरसं रमते सततं वै सरसम् ॥ ध्रु०॥  
  
श्रीमद्वल्लभवारिधिं ह्यगणितानन्दोदकालङ्कृतम् ।  
वगृमि खलु मुक्तिशुक्तिममलोद्भवाहुसद्भोगिनम् ॥ १॥  
  
मुक्ताभक्तिमलं हि मीननयनं चावर्तनाभिं ॥॥।??दीम् ।  
भक्तश्रेणिममोघनामतरणं स्वेच्छागतिं तं भजे ॥ २॥  
  
इति श्रीमाधवदासविरचितं श्रीवल्लभगीतं सम्पूर्णम् ।  
  
  
Proofread by PSA Easwaran psaeaswaran at gmail.com  
  
