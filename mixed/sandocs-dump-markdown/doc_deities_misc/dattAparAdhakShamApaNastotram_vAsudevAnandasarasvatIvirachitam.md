---
Author: vAsudevAnandasarasvatI
Category: aparAdhakShamA, deities_misc, dattatreya, vAsudevAnanda-sarasvatI
File name: dattaaparaadhakshamaa.itx
Language: Sanskrit
Latest update: January 18, 2005
Location: doc_deities_misc
Proofread by: Arvind Kolhatkar akolhatkar at rogers.com
Send corrections to: Sanskrit@cheerful.com
Site access: https://sanskritdocuments.org
SubDeity: dattatreya
Subject: philosophy/hinduism/religion
Sublocation: deities_misc
Text title: dattAparAdhakShamApaNastotram
Transliterated by: WebD
engtitle: dattAparAdhakShamApaNastotram
itxtitle: dattAparAdhakShamApaNastotram (vAsudevAnandasarasvatIvirachitam)
title: दत्तापराधक्षमापणस्तोत्रम् (वासुदेवानन्दसरस्वतीविरचितम्)

---
  
 श्रीदत्तापराधक्षमापणस्तोत्रम्   
  
दत्तात्रेयं त्वां नमामि प्रसीद त्वं सर्वात्मा सर्वकर्ता न वेद ।  
कोऽप्यन्तं ते सर्वदेवाधिदेव ज्ञाताऽज्ञातान्मेऽपराधान् क्षमस्व ॥ १॥  
  
त्वदुद्भवत्वात्वदधीनधीत्वात्तवमेव मे वन्द्य उपास्य आत्मन् ।  
अथापि मौढ्यात् स्मरणं न ते मे कृतं क्षमस्व प्रियकृन्महात्मन् ॥ २॥  
  
भोगापवर्गप्रदमार्तबन्धुं कारूण्यसिन्धुं परिहाय बन्धुम् ।  
हिताय चाऽन्यं परिमार्गयन्ति हा मादृशो नष्टदृशो विमूढाः ॥ ३॥  
  
न मत्समो यद्यपि पापकर्ता न त्वत्समोऽथापि हि पापहर्ता ।  
न मत्समोऽन्यो दयनीय आर्य न त्वत्समः क्वापि दयालुवर्यः ॥ ४॥  
  
अनाथनाथोऽसि सुदीनबन्धो श्रीशाऽनुकम्पामृतपूर्णसिन्धो ।  
त्वत्पादभक्तिं तव दासदास्यं त्वदीयमन्त्रार्थदृढैकनिष्ठाम् ॥ ५॥  
  
गुरूस्मृतिं निर्मलबुद्धिमाधिव्याधिक्षयं मे विजय च देहि ।  
इष्टार्थसिद्धिं वरलोकवश्यं धनान्नवृद्धिं वरगोसमृद्धिम् ॥ ६॥  
  
पुत्रादिलब्धिं म उदारतां च देहीश मे चास्त्वभय हि सर्वतः ।  
ब्रह्मा-ऽग्नि-भूम्यो नम ओषधीभ्यो वाचे नमो वाक्पतये च विष्णवे ॥ ७॥  
  
शान्ताऽस्तु भूर्नः शिवमन्तरिक्ष द्यौश्चाऽभयं नोऽस्तु दिश शिवाश्च ।  
आपश्च विद्युत्परिपान्तु देवाः श सर्वतो मेऽभयमस्तु शान्तिः ॥ ८॥  
  
          ॥इति श्रीवासुदेवानन्दसरस्वतीविरचितं  
             दत्तापराधक्षमापणस्तोत्रं सम्पूर्णम् ॥  
  
  
Proofread by Arvind Kolhatkar akolhatkar at rogers.com  
  
