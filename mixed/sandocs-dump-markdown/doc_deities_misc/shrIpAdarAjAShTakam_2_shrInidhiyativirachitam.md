---
Acknowledge-Permission: C Narayanarao
Author: shrInidhiyati
Category: deities_misc, gurudev, aShTaka
Description/comments: PanchayatistutiH
File name: shrIpAdarAjAShTakam2.itx
Indexextra: (Scan)
Language: Sanskrit
Latest update: June 15, 2020
Location: doc_deities_misc
Proofread by: Krishnananda Achar
Send corrections to: sanskrit@cheerful.com
Site access: http://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: Shri Shripadaraja Ashtakam 2
Transliterated by: Krishnananda Achar
engtitle: shrIpAdarAjAShTakam 2
itxtitle: shrIpAdarAjAShTakam 2 (shrInidhiyativirachitam)
title: श्रीपादराजाष्टकम् २ (श्रीनिधियतिविरचितम्)

---
  
 श्रीश्रीपादराजाष्टकम् २   
श्रीमत्या जाम्बवत्या यदुपतिनगरे पूजितः फल्गुणेन  
     प्राप्रस्तेनार्चिताम्फ्रिस्सकल सुखकरे पाण्डुरङ्गेतरङ्गे ।  
भूमौक्षेत्रेथ गुप्तस्सकल बुधगुरोर्यस्यलब्धोवतान्मां  
     स्वप्ने श्रीमान् रमेशः प्रभुवरतनया सत्यभामा समेतः ॥ १॥  
  
श्रीमत् श्रीपादराज प्रमुख यतिवरानादराधीत शास्त्रा-  
     नाहूयाति प्रमोदा प्रवदत भवतां तावदेवाद्य शिष्यः ।  
यावत्सामर्थ्यमस्तीत्युदितवति गुरौ प्रागुपन्यस्तवान्यः  
     श्रीमानाद्यन्तयुक्तां बुधसदसि सुधां सोवतान्मां यतीन्द्रः ॥ २॥  
  
सायङ्काले कदाचित् गुणगणभरिते स्पर्णवर्णे यतीन्द्रे  
     दूरेग्रामः पुरस्तात्कियति कथय मे बालकेति ब्रुवाणे ।  
सूर्यं मां स्थैरभां स्वं सकल बुधमणे पश्य किं त्पां ब्रुवेहं  
     यो वादीत्स्वर्णवर्णं गुरुमिति सहसा सोवतान्मां यतीन्द्रः ॥ ३॥  
  
जित्वानीशं नृपेण प्रबल गजपतिं कङ्कणद्वन्द्वमेकं  
     यस्मै दत्तं मनोज्ञं तदनु नरपते भोगनार्यो निशायाम् ।  
यद्रूपः श्रीरमेशः परिजनसहिते जागरूके द्वितीयं  
     दत्तं भूपाळमौळौ पुनरपि ददतासोवतान्मां यतीन्द्रः ॥ ४॥  
  
पातुः श्रीपादराज सखिवर रघुनाथार्ययुक्तः कदाचित्  
     गङ्गास्नानाय गच्छन् पतिनृपसदनं प्राप्य भैक्षं ययाचे ।  
पादप्रक्षाळनार्थं स्थितवति यतिपे भर्त्सनादस्य कोपात्  
     गेहे दग्धेति नम्रं पदयुगळगतं यो ररक्षावनीशम् ॥ ५॥  
  
यच्छिष्यो व्यासराजः प्रतिभटजनता सर्वगर्वापहर्ता  
     कर्ता ग्रन्थत्रयस्य प्रतिभट विजय प्रोच्चशास्त्रोत्तमस्य ।  
प्रख्याता यत्प्रशिष्या जगति च विजयीन्द्राख्य योगीन्द्रचन्द्रा  
     श्रीमत् श्रीवादिराज प्रमुख यतिवरा सोवतान्मां यतीन्द्रः ॥ ६॥  
  
यद्वाग्वज्राभिदोच्छ प्रबलतम महाग्रन्थ वज्रेण हृष्य  
     दुर्वादिक्ष्माधराणां यतिवरसुरपच्छेदयामास पक्षान् ।  
यस्य श्रीवादिराज प्रमुख यतिवरैर्वणितु नैव शक्यं  
     माहात्म्यं तापसेन्द्रः स भवतु नितरां भूयसे श्रेयसे मे ॥ ७॥  
  
नीलापार्थार्चिताङ्घ्रिः कलुषय च हरे भीमरथ्यास्सुतीरे  
     रङ्गक्षेत्रेथ गुप्तः सकल सुरपतिर्वेणुगोपालकृष्ण ।  
स्वष्ने लब्धोयमस्या द्विजवर गुरवे व्यासराजाय येना-  
     दायी श्रीपादराजः स भवतु नितरा भूयसे श्रेयसे मे ॥ ८॥  
  
इति श्रीनिधियतिविरचितं श्रीपादराजाष्टकं सम्पूर्णम् ।  
  
Encoded and proofread by Krishnananda Achar   
  
