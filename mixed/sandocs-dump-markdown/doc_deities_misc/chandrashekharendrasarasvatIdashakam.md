---
Category: dashaka, deities_misc, gurudev
File name: chandrashekharendra10.itx
Language: Sanskrit
Latest update: August 12, 2016
Location: doc_deities_misc
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: Chandrashekharendrasarasvati Dashakam
Transliterated by: Shree, Reconstructed by PSA Easwaran
engtitle: Kanchi Periyava Dashaka Stotram
itxtitle: chandrashekharendrasarasvatIdashakam
title: चन्द्रशेखरेन्द्रसरस्वतीदशकम्

---
  
 श्रीचन्द्रशेखरेन्द्रसरस्वतीदशकम्   
  
काञ्चीकामकोटिपीठाधीशश्रीचन्द्रशेखरेन्द्रसरस्वतीदशकम् ।  
अथवा काञ्ची पेरियवा दशकस्तोत्रम् ।  
   
नमस्ते लोकगुरवे काञ्चीपीठाधिपाय च ।  
दिव्यज्ञानस्वरूपाय वराभयकराय च ॥ १॥  
  
   
शिवप्रकाशरूपाय लोकानां पापहारिणे ।  
सकृत्कटाक्षपातेन सर्वाशुभहृते नमः ॥२॥  
  
   
बुद्धिमत्सु वरिष्ठाय ज्योतिस्तेजोमयाय च ।  
नमः सङ्कटनाशाय नमो मोक्षप्रदाय च ॥ ३॥  
  
   
आपद्बान्धवरूपाय अनाथरक्षकाय च ।  
नमः प्रत्यक्षदेवाय शोकमोहविनाशिने ॥ ४॥  
  
   
परमाचार्यदेवाय  सर्वदारिद्र्यनाशिने ।  
चन्द्रमौलीशकामाक्षीप्रियभक्ताय ते नमः॥ ५॥  
  
   
आर्तानामार्तिहन्त्रे च भीतानां भीतिनाशिने ।  
संसारार्णवपोताय श्रीजगद्गुरवे नमः ॥ ६॥  
  
   
भक्तानां मुक्तिदात्रे च नमः शङ्करमूर्तये ।  
अपारकरुणामूर्ते परमात्मन् नमोऽस्तु ते ॥ ७॥  
  
   
वेदवेदान्तविज्ञाय विद्वज्जनहिताय च ।  
सर्वेश्वर नमस्तुभ्यं सर्ववेदज्ञमूर्तये ॥ ८॥  
  
   
श्रीचन्द्रशेखरेन्द्राय यतये ते नमो नमः ।  
सर्वसौभाग्यदात्रे च श्रीकाञ्चीगुरवे नमः ॥ ९॥  
  
   
कैवल्यनवनीताय सत्यसंरक्षकाय च ।  
श्रीकाञ्चीकामकोट्याख्यपीठाधीशाय ते नमः ॥ १०॥  
  
   
फलश्रुतिः ।  
सद्गुरोर्दशकस्तोत्रं यः पठेद्भक्तिपूर्वकम् ।  
सर्वाभीष्टान् प्रपद्येत अष्टसिद्धीस्तथैव च ॥  
  
   
प्रातःकाले पठेन्नित्यं रोगशोकप्रशान्तये ।  
एककालं पठेन्नित्यं पापशत्रुविनाशनम् ॥  
  
   
द्विवारं यः पठेन्नित्यं आयुरारोग्यवर्धनम् ।  
त्रिवारं यः पठेन्नित्यं सर्वकार्येषु सिद्धिदम् ॥  
  
   
श्रीजगद्गुरोर्नित्यस्मरणेन सर्वेषां सर्वमङ्गलानि भवन्तु ॥  
  
  
Restored and reconstructed by PSA Easwaran psaeaswaran at gmail.com  
  
