---
Acknowledge-Permission: Mahaperiaval Trust
Category: deities_misc, dattatreya, stavarAja
Description/comments: Dattatreya Stuti Manjari, Ed. S.V. Radhakrishnashastri
File name: dattastavarAjaH.itx
Indexextra: (Scan)
Language: Sanskrit
Latest update: December 8, 2018
Location: doc_deities_misc
Proofread by: Sunder Hattangadi sunderh at hotmail.com
Send corrections to: sanskrit@cheerful.com
Site access: https://sanskritdocuments.org
SubDeity: dattatreya
Subject: philosophy/hinduism/religion
Sublocation: deities_misc
Text title: dattastavarAjaH
engtitle: dattastavarAjaH
itxtitle: dattastavarAjaH
title: दत्तस्तवराजः

---
  
 श्रीदत्तस्तवराजः   
श्रीगणेशाय नमः ।  
श्रीशुक उवाच -  
महादेव महादेव देवदेव महेश्वर ।  
दत्तात्रेयस्तवं दिव्यं श्रोतुमिच्छाम्यहं प्रभो ॥ १॥  
  
तदस्य वद माहात्म्यं देवदेव दयानिधे ।  
दत्तात्परतरं नास्ति पुरा व्यासेन कीर्तितम् ॥ २॥  
  
जगद्गुरुर्जगन्नाथो गीयते नारदादिभिः ।  
तत्सर्वं ब्रूहि मे देव करुणाकर शङ्कर ॥ ३॥  
  
महादेव उवाच-  
शृणु व्यासात्मजात त्वं गुह्याद्गुह्यतरं महत् ।  
यस्य स्मरणमात्रेण मुच्यते सर्वबन्धनात् ॥ ४॥  
  
दत्तं सनातनं बह्म निर्विकारं निरञ्जनम् ।  
आदिदेवं निराकारं व्यक्तं गुणविवर्जितम् ॥ ५॥  
  
नामरूपक्रियातीतं निःसङ्गं देववन्दितम् ।  
नारायणं शिवं शुद्धं दृश्यदर्शनवर्जितम् ॥ ६॥  
  
परेशं पार्वतीकान्तं रमाधीशं दिगम्बरम् ।  
निर्मलो नित्यतृप्तात्मा नित्यानन्दो महेश्वरः ॥ ७॥  
  
ब्रह्मा विष्णुः शिवः साक्षाद् गोविन्दो गतिदायकः ।  
पीताम्बरधरो देवः माधवः सुरसेवितः ॥ ८॥  
  
मृत्युञ्जयो महारुद्रः कार्तवीर्यवरप्रदः ।  
ओमित्येकाक्षरं बीजं क्षराक्षरपदं हरिः ॥ ९॥  
  
गया काशी कुरुक्षेत्रं प्रयागं बदरिकाश्रमः ।  
एतत्सर्वं कृतं तेन दत्त इत्यक्षरद्वयम् ॥ १०॥  
  
गोमती जाह्नवी भीमा गण्डकी च सरस्वती ।  
एतत्सर्वं कृतं तेन दत्त इत्यक्षरद्वयम् ॥ ११॥  
  
सरयूस्तुङ्गभद्रा च यमुना पयवाहिनी ।  
एतत्सर्वं कृतं तेन दत्त इत्यक्षरद्वयम् ॥ १२॥  
  
ताम्रपर्णी प्रणीता च गौतमी तापनाशिनी ।  
एतत्सर्वं कृतं तेन दत्त इत्यक्षरद्वयम् ॥ १३॥  
  
नर्मदा सिन्धु कावेरी कृष्णवेणी तथैव च ।  
एतत्सर्वं कृतं तेन दत्त इत्यक्षरद्वयम् ॥ १४॥  
  
अवन्ती द्वारका माया मल्लिनाथस्य दर्शनम् ।  
एतत्सर्वं कृतं तेन दत्त इत्यक्षरद्वयम् ॥ १५॥  
  
द्वादश ज्योतिर्लिङ्गं च वाराहे पुष्करे तथा ।  
एतत्सर्वं कृतं तेन दत्त इत्यक्षरद्वयम् ॥ १६॥  
  
ज्वालामुखी हिङ्गुला च सप्तशृङ्गस्तथैव च ।  
एतत्सर्वं कृतं तेन दत्त इत्यक्षरद्वयम् ॥ १७॥  
  
अयोध्या मथुरा काञ्ची रेणुका सेतुबन्धनम् ।  
एतत्सर्वं कृतं तेन दत्त इत्यक्षरद्वयम् ॥ १८॥  
  
अहोबिलं त्रिपथगां गङ्गा सागरमेव च ।  
एतत्सर्वं कृतं तेन दत्त इत्यक्षरद्वयम् ॥ १९॥  
  
करवीरमहास्थानं रङ्गनाथं तथैव च ।  
एतत्सर्वं कृतं तेन दत्त इत्यक्षरद्वयम् ॥ २०॥  
  
एकादशीव्रतं चैव अष्टाङ्गैर्योगसाधनम् ।  
एतत्सर्वं कृतं तेन दत्त इत्यक्षरद्वयम् ॥ २१॥  
  
शाकम्भरी च मूकाम्बा कार्तिकस्वामिदर्शनम् ।  
एतत्सर्वं कृतं तेन दत्त इत्यक्षरद्वयम् ॥ २२॥  
  
व्रतं निष्ठा तपो दानं सामगानं तथैव च ।  
एतत्सर्वं कृतं तेन दत्त इत्यक्षरद्वयम् ॥ २३॥  
  
मुक्तिक्षेत्रं च कामाक्षी तुलजा सिद्धिदेवता ।  
एतत्सर्वं कृतं तेन दत्त इत्यक्षरद्वयम् ॥ २४॥  
  
अन्नहोमादिकं दानं मेदिन्यश्वगजान् वृषान् ।  
एतत्सर्वं कृतं तेन दत्त इत्यक्षरद्वयम् ॥ २५॥  
  
माघकार्तिकयोः स्नानं सन्यासं ब्रह्मचर्यकम् ।  
एतत्सर्वं कृतं तेन दत्त इत्यक्षरद्वयम् ॥ २६॥  
  
अश्वमेधसहस्राणि मातापितृप्रपोषणम् ।  
एतत्सर्वं कृतं तेन दत्त इत्यक्षरद्वयम् ॥ २७॥  
  
अमितं पोषणं पुण्यं उपकारस्तथैव च ।  
एतत्सर्वं कृतं तेन दत्त इत्यक्षरद्वयम् ॥ २८॥  
  
जगन्नाथं च गोकर्णं पाण्डुरङ्गं तथैव च ।  
एतत्सर्वं कृतं तेन दत्त इत्यक्षरद्वयम् ॥ २९॥  
  
सर्वदेवनमस्कारः सर्वे यज्ञाः प्रकीर्तिताः ।  
एतत्सर्वं कृतं तेन दत्त इत्यक्षरद्वयम् ॥ ३०॥  
  
शास्त्रषट्कं पुराणानिअष्टौ व्याकरणानि च ।  
एतत्सर्वं कृतं तेन दत्त इत्यक्षरद्वयम् ॥ ३१॥  
  
सावित्री प्रणवं जप्त्वा चतुर्वेदांश्च पारगः ।  
एतत्सर्वं कृतं तेन दत्त इत्यक्षरद्वयम् ॥ ३२॥  
  
कन्यादानानि पुण्यानि वानप्रस्थस्य पोषणम् ।  
एतत्सर्वं कृतं तेन दत्त इत्यक्षरद्वयम् ॥ ३३॥  
  
वापी कूपतटाकानि काननारोपणानि च  
एतत्सर्वं कृतं तेन दत्त इत्यक्षरद्वयम् ॥ ३४॥  
  
अश्वत्थतुलसी धात्री सेवेत यो नरस्सदा ।  
एतत्सर्वं कृतं तेन दत्त इत्यक्षरद्वयम् ॥ ३५॥  
  
शिवं विष्णुं गणेशं च शक्तिं सूर्यं च पूजनम् ।  
एतत्सर्वं कृतं तेन दत्त इत्यक्षरद्वयम् ॥ ३६॥  
  
गोहत्यादिसहस्राणि ब्रह्महत्यास्तथैव च ।  
प्रायश्चित्तं कृतं तेन दत्त इत्यक्षरद्वयम् ॥ ३७॥  
  
मुच्यते सर्वपापेभ्यो दत्त इत्यक्षरद्वयम् ॥ ३८॥  
  
स्वर्णस्तेयं सुरापानं मातागमनकिल्बिषम् ।  
प्रायश्चित्तं कृतं तेन दत्त इत्यक्षरद्वयम् ॥ ३९॥  
  
स्त्रीहत्यादिकं पापं बालहत्यास्तथैव च ॥ ४०॥  
  
प्रायश्चित्तं कृतं तेन सर्वपापप्राणाशनम् ।  
ब्रह्मत्वं लभ्यते ज्ञानं दत्त इत्यक्षरद्वयम् ॥ ४१॥  
  
कलिदोष विनाशार्थं जपेदेकाग्रमानसः ।  
श्री गुरुं परमानन्दं दत्त इत्यक्षरद्वयम् ॥ ४२॥  
  
दत्त दत्त त्विदं वाक्यं तारकं सर्वदेहिनाम् ।  
श्रद्धायुक्तो जपेन्नित्यं दत्त इत्यक्षरद्वयम् ॥ ४३॥  
  
केशवं माधवं विष्णुं गोविन्दं गोपतिं हरिम् ।  
गुरूणां पठ्यते नित्यं तत्सर्वं च शुभावहम् ॥ ४४॥  
  
निरञ्जनं निराकारं देवदेवं जनार्दनम् ।  
मायामुक्तं जपेन्नित्यं पावनं सर्वदेहिनाम् ॥ ४५॥  
  
आदिनाथं सुरश्रेष्ठं कृष्णं श्यामं जगद्गुरुम् ।  
सिद्धराजं गुणातीतं रामं राजीवलोचनम् ॥ ४६॥  
  
नारायणं परं ब्रह्म लक्ष्मीकान्तं परात्परम् ।  
अप्रमेयं सुरानन्दं नमो दत्तदिगम्बरम् ॥ ४७॥  
  
योगिराजोऽत्रिवरदः सुराध्यक्षो गुणान्तकः ।  
अनसूयात्मजो देवो देवो गतिप्रदायकः ॥ ४८॥  
  
गोपनीयं प्रयत्नेन यदि देवमुनीश्वरैः ।  
समस्तऋषिभिः सर्वैः भक्त्या स्तुत्वा महात्मभिः ॥ ४९॥  
  
नारदेन सुरेन्द्रेण सनकाद्यैर्महात्मभिः ।  
गौतमेन च गार्गेण व्यासेन कपिलेन च ॥ ५०॥  
  
वामदेवेन दक्षेण अत्रिभार्गवमुद्गलैः ।  
वसिष्ठप्रमुखैः सर्वैः गीयते सर्वदादरात् ॥ ५१॥  
  
विनायकेन रुद्रेण महासेनेन वै सदा ।  
मार्कण्डेयेन धौम्येन कीर्तितं स्तवमुत्तमम् ॥ ५२॥  
  
मरीच्यादिमुनीन्द्रैश्च शुककर्दमसत्तमैः ।  
अङ्गिराकृतपौलस्त्यभृगुकश्यपजैमिनी ॥ ५३॥  
  
गुरुस्तवमधीयानो विजयी सर्वदा भवेत् ।  
गुरोः सायुज्यमाप्नोति गुरोर्नाम पठेद्बुधः ॥ ५४॥  
  
गुरोः परतरं नास्ति सत्यं सत्यं न संशयः ।  
गुरोः पादोदकं पीत्वा गुरुनाम सदा जपेत् ॥ ५५॥  
  
तेऽपि सन्न्यासैनो ज्ञेयाः इतरे वेषधारिणः ।  
गङ्गाद्याः सरितः सर्वे गुरोः पादाम्बुजे सदा ॥ ५६॥  
  
गुरुस्तवं न जानाति गुरुनाममुखेन हि ।  
पशुतुल्यं विजानीयात्सत्यं सत्यं महामुने ॥ ५७॥  
  
इति स्तोत्रं महादिव्यं स्तवराजं मनोहरम् ।  
पठनाच्छ्रवणाद्वापि सर्वान्कामानवाप्नुयात् ॥ ५८॥  
  
इति श्रीमन्महादेवशुकसंवादे दत्तस्तवराजः सम्पूर्णः ।  
  
Proofread by Sunder Hattangadi sunderh at hotmail.com  
  
