---
Author: Pushpa Srivatsan
Category: deities_misc, puShpAshrIvatsan, gurudev, dashaka
File name: dayAnandadashakam.itx
Indexextra: (Translation)
Language: Sanskrit
Latest update: March 24, 2018
Location: doc_deities_misc
Proofread by: N V Vathsan nvvathsan at gmail.com
Send corrections to: Sanskrit@cheerful.com
Site access: https://sanskritdocuments.org
Source: Dayananda Stotravali
SubDeity: gurudev
Subject: philosophy/hinduism/religion
Sublocation: deities_misc
Text title: dayAnandadashakam
Texttype: svara
Transliterated by: N V Vathsan nvvathsan at gmail.com
engtitle: dayAnandadashakam
itxtitle: dayAnandadashakam (puShpA shrIvatsena virachitam)
title: दयानन्ददशकम् (पुष्पा श्रीवत्सेन विरचितम्)

---
  
 श्रीदयानन्ददशकम्   
A floral offering at the ADHISHTANAM of Pujya Swamiji in Rishikesh  
                 ॐ  
           श्रीरामजयम् ।  
ॐ सद्गुरुश्रीत्यागराजस्वामिने नमो नमः ।  
   
अथ श्रीदयानन्ददशकम् ।  
परमाद्वैततत्त्वज्ञं ज्ञानानन्दप्रकाशनम् ।  
गीतोपनिषदासारं दयानन्दं नमाम्यहम् ॥ १॥  
  
लघुप्रवाहतत्त्वार्थं श्रोत्रानन्दश्रुतिस्रवम् ।  
घनस्वनप्रसत्तिं च वन्देहं तं दयार्णवम् ॥ २॥  
  
स्पष्टवागर्थसद्बोधं वागर्थयुक्तजीवनम् ।  
सत्त्वगुण्यप्रकाशं तं भजेहं भक्तिपूरणम् ॥ ३॥  
  
श्लोकसङ्गीतसामोदं श्लोकितापारसद्गुणम् ।  
शोकापोहनसुज्ञानं  वन्देहं गीतकारकम् ॥ ४॥  
  
योगसारोपदेशं च ज्ञानयोगोपदेशकम् ।  
रागद्वेषविवर्जं तं वन्देहं तत्त्वबोधकम् ॥ ५॥  
  
अद्वैततत्त्ववाक्यार्थं अद्वितीयसुबोधनम् ।  
अद्वितीयैकसानन्दं तं वन्दे सत्यदर्शनम् ॥ ६॥  
  
ब्रह्मज्ञानप्रकाशं च ब्रह्मैक्यतत्त्वबोधनम् ।  
ब्रह्मानन्दप्रसादं तं वन्देहं सत्त्वभाषिणम् ॥ ७॥  
  
तर्कशास्त्रप्रवीणं च तत्वव्याख्यातृतल्लजम् ।  
दयानन्दगुरुं वन्दे दयानन्दसुरूपकम् ॥ ८॥  
  
दशमस्कन्दनाथोपदेशप्रमाणजीवनम् ।  
दशश्लोकनुतिप्रीतं तं वन्दे श्लोकसन्निधिम् ॥ ९॥  
  
गङ्गाक्षेत्रसमाधिं तं गङ्गादर्शनविग्रहम् ।  
गङ्गालयमहापुण्यं दयानन्दं नमाम्यहम् ॥ १०॥  
  
त्यागब्रह्मगुरुस्वामिशिष्यापुष्पाकृतार्पणम् ।  
दयानन्दगुरुस्तोत्रं परमार्थं शुभप्रदम् ॥  
  
इति सद्गुरुश्रीत्यागराजस्वामिनः शिष्यया भक्तया पुष्पया कृतं  
श्रीदयानन्ददशकं गुरौ समर्पितम् ।  
ॐ शुभमस्तु ।  
  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
