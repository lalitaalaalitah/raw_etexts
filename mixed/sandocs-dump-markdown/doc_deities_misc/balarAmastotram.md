---
Author: Traditional
Category: deities_misc
Description-comments: From Brihatstotraratnakara with 408 stotras
File name: balarAmastotram.itx
Language: Sanskrit
Latest update: June 5, 2016
Location: doc_deities_misc
Proofread by: Nat Natarajan nat.natarajan at gmail.com, NA
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: deities_misc
Text title: balarAmastotram
Transliterated by: Nat Natarajan nat.natarajan at gmail.com
engtitle: balarAmastotram
itxtitle: balarAmastotram
title: बलरामस्तोत्रम्

---
  
 श्रीबलरामस्तोत्रम्   
श्रीगणेशाय नमः ।  
  
श्रीः जय राम सदाराम सच्चिदानन्दविग्रह ।  
अविद्यापङ्कगलितनिर्मलाकार ते नमः ॥ १॥  
  
जयाखिलजगद्भारधारण श्रमवर्जित ।  
तापत्रयविकर्षाय हलं कलयते सदा ॥ २॥  
  
प्रपन्नदीनत्राणाय बलरामाय ते नमः ।  
त्वमेवेश पराशेषकलुषक्षालनप्रभुः ॥ ३॥  
  
प्रपन्नकरुणासिन्धो भक्तप्रिय नमोऽस्तुते ।  
चराचरा फणाग्रेण धृता येन वसुन्धरा ॥ ४॥  
  
मामुद्धरास्मद्दुष्पाराद्भवाम्भोधेरपारतः ।  
परापराणां परमं परमेश नमोऽस्तु ते ॥ ५॥  
  
इमं स्तवं यः पठति बलरामाधिदैवतम् ।  
बलिष्ठः सर्वकार्येषु गरिष्ठः सोऽभिजायते ॥ ६॥  
  
इति श्रीबलरामस्तोत्रम् ।  
  
  
Proofread by Nat Natarajan, NA  
  
