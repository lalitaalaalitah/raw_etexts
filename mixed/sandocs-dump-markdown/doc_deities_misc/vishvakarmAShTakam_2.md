---
Acknowledge-Permission: jangidbrahminsamaj.com
Category: aShTaka, deities_misc
File name: vishvakarmAShTakam2.itx
Indexextra: (stotra)
Language: Sanskrit
Latest update: July 8, 2017
Location: doc_deities_misc
Proofread by: Sunder Hattangadi sunderh at hotmail.com, PSA Easwaran
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: deities_misc
Text title: vishvakarmAShTakam 2
engtitle: vishvakarmAShTakam 2
itxtitle: vishvakarmAShTakam 2
title: विश्वकर्माष्टकम् २

---
  
 श्रीविश्वकर्माष्टकम् २   
  
आदिरूप नमस्तुभ्यं नमस्तुभ्यं पितामह ।  
विराटाख्य नमस्तुभ्यं विश्वकर्मन्नमोनमः ॥ १॥  
  
आकृतिकल्पनानाथस्त्रिनेत्री ज्ञाननायकः ।  
सर्वसिद्धिप्रदाता त्वं विश्वकर्मन्नमोनमः ॥ २॥  
  
पुस्तकं ज्ञानसूत्रं च कम्बी सूत्रं कमण्डलुम् ।  
धृत्वा सम्मोहनं देव विश्वकर्मन्नमोनमः ॥ ३॥  
  
विश्वात्मा भूतरूपेण नानाकष्टसंहारक ।  
तारकानादिसंहाराद्विश्वकर्मन्नमोनमः ॥ ४॥  
  
ब्रह्माण्डाखिलदेवानां स्थानं स्वर्भूतलं तलम् ।  
लीलया रचितं येन विश्वरूपाय ते नमः ॥ ५॥  
  
विश्वव्यापिन्नमस्तुभ्यं त्र्यम्बकं हंसवाहनम् ।  
सर्वक्षेत्रनिवासाख्यं विश्वकर्मन्नमोनमः ॥ ६॥  
  
निराभासाय नित्याय सत्यज्ञानान्तरात्मने ।  
विशुद्धाय विदूराय विश्वकर्मन्नमोनमः ॥ ७॥  
  
नमो वेदान्तवेद्याय वेदमूलनिवासिने ।  
नमो विविक्तचेष्टाय विश्वकर्मन्नमोनमः ॥ ८॥  
  
यो नरः पठते नित्यं विश्वकर्माष्टकमिदम् ।  
धनं धर्मं च पुत्रश्च लभेदान्ते परां गतिम् ॥ ९॥  
  
इति विश्वकर्माष्टकं सम्पूर्णम् ।  
  
Proofread by Sunder Hattangadi, PSA Easwaran   
  
