---
Category: deities_misc, dattatreya, stotra
File name: dattastotra3.itx
Language: Sanskrit
Latest update: April 25, 2010
Location: doc_deities_misc
Proofread by: Dinkar Deshpande , sunderh at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dattatreya
Subject: philosophy/hinduism/religion
Sublocation: deities_misc
Text title: dattastotra3
Texttype: stotra
Transliterated by: Dinkar Deshpande , sunderh at hotmail.com
engtitle: Dattatreya Stotra 3
itxtitle: dattAtreyastotram 03 (shrIdattAtreya jaya dattAtreya)
title: दत्तात्रेयस्तोत्रम् ०३ (श्रीदत्तात्रेय जय दत्तात्रेय)

---
  
 श्रीदत्तात्रेयस्तोत्रं ३   
  
    ॥ ॐ ॥  
  
श्री गुरूदेवाय नमः । श्रीगुरूदत्तात्रेयाय नमः ।  
श्रीदत्तात्रेय जय दत्तात्रेय  
जय परमात्मन् करुणासागर ।  
जय जगदीश्वर जय विश्वम्भर  
जय दत्तात्रेय दत्त दिगम्बर ॥ १॥  
  
अनुसूयात्मज हरिहरब्रह्मन्  
बटुवेषित सुकुमार मनोहर ।  
अत्रितनय जय पतितपावन  
जय दत्तात्रेय जय दत्तात्रेय ॥ २॥  
  
हे त्रिगुणात्मक त्रिगुणरहित जय  
त्रिभुवननायक जय भवतारक ।  
कृतान्तभयहर दीनदयाघन  
जय दत्तात्रेय जय दत्तात्रेय ॥ ३॥  
  
कौपिनधारिन् जटामुकुटधर  
दण्डकमण्डलुमण्डितकर जय ।  
वटमूलस्थित स्मितमुखनिर्मल  
जय दत्तात्रेय जय दत्तात्रेय ॥ ४॥  
  
चन्दनचर्चित भस्मविलेपित  
सिद्धासनयुत जय योगेश्वर ।  
जय श्रीपादश्रीवल्लभ जय  
जय दत्तात्रेय जय दत्तात्रेय ॥ ५॥  
  
ध्यानमग्न जय मुनिवर मङ्गल  
नवनीरजसममिलीतलोचन ।  
नवनाथप्रिय अलखनिरञ्जन  
जय दत्तात्रेय जय दत्तात्रेय ॥ ६॥  
  
ज्ञानसुधारसवर्षन् जय जय  
श्रीनृसिंह जय रजकोद्धारक ।  
सिद्धपुरूष जय समर्थस्वामिन्  
जय दत्तात्रेय जय दत्तात्रेय ॥ ७॥  
  
परब्रह्म विश्वात्मक जय हे  
एक नित्य जय अनन्त जय जय  
वेदनिवेदित नेति नेति जय  
जय दत्तात्रेय जय दत्तात्रेय ॥ ८॥  
  
ज्योतिर्मय जय तेजोगिरि जय  
आनन्दघन सच्चिदानन्द जय ।  
प्रणवात्मक जय हृत्कमलस्थित  
दत्तस्वामिन् जय दत्तात्रेय ॥ ९॥  
  
हे शाश्वत विश्वेश्वर भगवन्  
मुक्तिप्रदाता महादेव जय ।  
श्रीदत्तात्रेय जय दत्तात्रेय ॥  
  
जय जय दत्तात्रेय दत्तात्रेय ॥ १०॥  
  
॥ ॐ नमो भगवते दत्तात्रेयाय ॥  
  
  
Encoded and proofread by  
Dinkar Deshpande dinkar.deshpande@gmail.com  
Sunder Hattangadi sunderh@hotmail.com  
  
