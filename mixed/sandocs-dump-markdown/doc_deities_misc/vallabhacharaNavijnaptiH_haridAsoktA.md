---
Author: haridAsa
Category: deities_misc, gurudev, puShTimArgIya, haridAsa
Description/comments: puShTimArgIya stotraratnAkara
File name: vallabhacharaNavijnaptiH.itx
Indexextra: (pushti margiya stotraratnAkara)
Language: Sanskrit
Latest update: February 28, 2018
Location: doc_deities_misc
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: vallabhacharaNavijnaptiH
engtitle: vallabhacharaNavijnaptiH
itxtitle: vallabhacharaNavijnaptiH (haridAsoktA)
title: वल्लभचरणविज्ञप्तिः (हरिदासोक्ता)

---
  
 श्रीवल्लभचरणविज्ञप्तिः   
  
निजाचार्यपदाम्भोजद्वयं सर्वसुखावहम् ।  
वहामि शिरसा तेन फलं मे सकलं ध्रुवम् ॥ १॥  
  
दुनोमि दीनदीनोऽहं भयाद्यनवद्यसम्भवात् ।  
ततो निवर्तयास्मांस्त्वमार्तानामार्तिनाशन ॥ २॥  
  
न स्थातुं शक्यते नैव गन्तुं वा गोकुलेश्वर ।  
मीनस्येव गतिर्जाता ह्यस्माकं करुणाप्रभो ॥ ३॥  
  
खेदे कृतहृदुद्भेदे सुखसम्भेदवर्जिते ।  
विगतस्वीयसम्भेदे भवानेव गतिः प्रभो ॥ ४॥  
  
न सोढुं शक्यते नाथ धैर्यादिरहितैः स्वकैः ।  
दुःखं भयसमुद्भूतं प्रभो त्वं सन्निवर्तय ॥ ५॥  
  
नाथ त्वत्स्मरणोपायः सर्वपापनिवारकः ।  
नेदानीं सम्भवत्येतद्भयात्काऽत्र गतिर्मम ॥ ६॥  
  
इति श्रीहरिदासोक्ता श्रीमद्वल्लभचरणविज्ञप्तिः ।  
  
  
Proofread by PSA Easwaran psaeaswaran at gmail.com  
  
