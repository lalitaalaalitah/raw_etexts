---
Author: Yadavarya
Category: deities_misc, gurudev
File name: vedavyAsastotram4dAridryahara.itx
Indexextra: (Scan)
Language: Sanskrit
Latest update: May 15, 2020
Location: doc_deities_misc
Proofread by: Krishnananda Achar
Send corrections to: sanskrit@cheerful.com
Site access: http://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: Shri Veda Vyasa Stotram 4 Daridryahara
Transliterated by: Krishnananda Achar
engtitle: vedavyAsastotram 4 dAridryahara
itxtitle: vedavyAsastotram 4 dAridryahara (yAdavAryakRitam hA kRiShNa badarIvAsin)
title: वेदव्यासस्तोत्रम् ४ दारिद्र्यहर (यादवार्यकृइतम् हा कृइष्ण बदरीवासिन्)

---
  
 दारिद्र्यहर श्रीवेदव्यासस्तोत्रम् ४   
हा कृष्ण बदरीवासिन् क्वासि व्यास दयानिधे ॥  
  
इमामवस्थां सम्प्राप्तमनाथं किमुपेक्षसे ॥ १॥  
  
हा सच्चिच्छुभद क्वासि तर्काभय विराजित ॥  
  
इमामवस्थां सम्प्राप्तमनाथं किमुपेक्षसे ॥ २॥  
  
हा कीटराज्यसन्दायिन् क्वासि वाशिष्ठ वंशज ॥  
  
इमामवस्थां सम्प्राप्तमनाथं किमुपेक्षसे ॥ ३॥  
  
हा पाराशर्य सर्वेश क्वासि सत्यवतीसुत ।  
इमामवस्थां सम्प्राप्तमनाथं किमुपेक्षसे ॥ ४॥  
  
हा तापस शिरोरत्न क्यासि देवेश तुष्टिमन् ।  
इमामवस्थां सम्प्राप्तमनाथं किमुपेक्षसे ॥ ५॥  
  
हा विद्यामणि जन्माब्धे क्वासि द्वैपायनानघ ।  
इमामवस्थां सम्प्राप्तमनाथं किमुपेक्षसे ॥ ६॥  
  
हा शुद्ध बुद्धिद क्वासि बादरायण सर्वदा ।  
इमामवस्थां सम्प्राप्तमनाथं किमुपेक्षसे ॥ ७॥  
  
हा दुर्बुद्धितमः सूर्य क्वासि वेदविभाजक ।  
इमामवस्थां सम्प्राप्तमनाथं किमुपेक्षसे ॥ ८॥  
  
संसार काननेज्ञान द्वारकील सुदुःखितम् ।  
दारिद्र्यदुस्सहावस्थमनाथं पाहिमां प्रभो ॥ ९॥  
  
विषयासक्तचेतो वाक् शरीरं दोषदूषितम् ।  
दारिद्र्यदुस्सहावस्थमनाथं पाहिमां प्रभो ॥ १०॥  
  
शौतस्मार्तक्रियाभ्रष्टं बाह्यशौचविवर्जितम् ।  
दारिद्र्यदुस्सहावस्थमनाथं पाहिमां प्रभो ॥ ११॥  
  
दुर्दाना दानकर्तारं दुरन्ने निरतं सदा ।  
दारिद्र्यदुस्सहावस्थमनाथं पाहिमां प्रभो । १२॥  
  
परदाररतं नित्यं परनिन्दायुतं सदा ।  
दारिद्र्यदुस्सहावस्थमनाथं पाहिमां प्रभो ॥ १३॥  
  
आम्नायज्ञेयकायात्मन् भक्तभक्ति प्रकाशित ।  
अमन्दानन्द मां व्यास कृपादृष्ट्या विलोकय ॥ १४॥  
  
जननी वचन त्राण परायण गुणायन ।  
अमन्दानन्द मां व्यास कृपादृष्ट्या विलोकय ॥ १५॥  
  
अचक्षुः पूर्वजाभेद्य सञ्जयज्ञानदप्रभो ।  
अमन्दानन्द मां व्यास कृपादृष्ट्या विलोकय ॥ १६॥  
  
व्याख्याशक्तिप्रद श्रीद कविताप्रदमानद ।  
अमन्दानन्द मां व्यास कृपादृष्ट्या विलोकय ॥ १७॥  
  
ज्ञानदीपप्रभाभात ब्रह्माण्डान्तर्बहिः स्थित ॥  
  
अमन्दानन्द मां व्यास कृपादृष्ट्या विलोकय ॥ १८॥  
  
अशेषदोषदावाग्ने भवामय भिषङ्मणे ।  
अमन्दानन्द मां व्यास कृपादृष्ट्या विलोकय ॥ १९॥  
  
राकाधिपकराश्लेष हर्ष निर्दोषपूरुष ।  
अमन्दानन्द मां व्यास कृपादृष्ट्या विलोकय ॥ २०॥  
  
इमं मन्त्रं पठेद्यस्तु शतवारं गुरोः शुचिः ।  
ददाति तस्य सम्पत्तिं शुकतातो न संशयः ॥ २१॥  
  
इति श्रीयादवार्यकृतं दारिद्र्यहर श्रीवेदव्यासस्तोत्रं सम्पूर्णम् ॥  
  
  
Encoded and proofread by Krishnananda Achar   
  
