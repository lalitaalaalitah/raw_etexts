---
Author: mudgalAchArya
Category: deities_misc, gurudev, aShTaka
File name: vedavyAsAShTakam.itx
Indexextra: (Scan)
Language: Sanskrit
Latest update: May 15, 2020
Location: doc_deities_misc
Proofread by: Krishnananda Achar
Send corrections to: sanskrit@cheerful.com
Site access: http://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: Shri Veda Vyasa Ashtakam
Transliterated by: Krishnananda Achar
engtitle: vedavyAsAShTakam
itxtitle: vedavyAsAShTakam (mudgalAchAryakRitam)
title: वेदव्यासाष्टकम् (मुद्गलाचार्यकृइतम्)

---
  
 श्रीवेदव्यासाष्टकम्   
सुजने मतितो विलोपिते निखिले गौतम शापतोमरैः ।  
कमलासनपूर्वकैस्स्ततो मतिदो मेस्तु स बादरायणः ॥ १॥  
  
विमलोपि पराशरादभूद्भुवि भक्ताभिमतार्थ सिद्धये ।  
व्यभजद् बहुधा सदागमान् मतिदो मेस्तु स बादरायणः ॥ २॥  
  
सुतपोमतिशालि जैमिनि प्रमुखानेकविनेय मण्डितः ।  
उरुभारतकृन्महायशा मतिदो मेस्तु स बादरायणः ॥ ३॥  
  
निखिलागम निर्णयात्मकं विमलं ब्रह्मसुसूत्रमातनोत् ।  
परिहृत्य महादुरागमान् मतिदो मेस्तु स बादरायणः ॥ ४॥  
  
बदरी तरुमण्डिताश्रमे सुखतीर्थेष्ट विनेयदेशिकः ।  
उरुतद्भजन प्रसन्नहृन्मतिदो मेस्तु स बादरायणः ॥ ३॥  
  
अजिनाम्बर रूपया क्रिया परिवीतो मुनिवेषभूषितः ।  
मुनिभावित पादपङ्कजो मतिदो मेस्तु स बादरायणः ॥ ६॥  
  
कनकाभजटो रविच्छविर्मुखलावण्य जितेन्दुमण्डलः ।  
सुखतीर्थदया निरीक्षणो मतिदो मेस्तु स बादरायणः ॥ ७॥  
  
सुजनोद्धरण क्षणस्वकप्रतिमाभूत शिलाष्टकं स्वयम् ।  
परिपूर्णधिये ददौ हि यो मतिदो मेस्तु स बादरायणः ॥ ८॥  
  
वेदव्यासाष्टक स्तुत्या मुद्गलेन प्रणीतया ।  
गुरुहृत्पद्मसद्मस्थो वेदव्यासः प्रसीदतु ॥ ९॥  
  
इति श्रीमुद्गलाचार्यकृतं श्रीवेदव्यासाष्टकं सम्पूर्णम् ।  
  
  
Encoded and proofread by Krishnananda Achar   
  
