---
Category: deities_misc
Description/comments: For chanting for ugrarathashAnti (celebrating 60+ years) or
  called ShaShTyabdapUrti ShaShTi pUrti
File name: chiranjIvIprArthanA.itx
Indexextra: (Scan)
Language: Sanskrit
Latest update: October 24, 2019
Location: doc_deities_misc
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: deities_misc
Text title: Prayers for Eight Immortal Beings
engtitle: chiranjIvI prArthanA
itxtitle: chiranjIvIprArthanA
title: चिरञ्जीवीप्रार्थना

---
  
 चिरञ्जीवीप्रार्थना   
अश्वत्थामा बलिर्व्यासो हनूमांश्च बिभीषणः ।  
कृपः परशुरामश्च सप्तैते चिरजीविनः ॥  
  
सप्तैतान् संस्मरेन्नित्यं मार्कण्डेयमथाष्टमम् ।  
जीवेत् वर्षशतं साग्रमपमृत्युविवर्जितः ॥  
  
मार्कण्डेयाद्यावाहितदेवताः प्रार्थयेत् ।  
  
ॐ मार्कण्डेयाय नमः ।  
पुत्रपौत्रप्रदं नित्यं प्रार्थयामि महामतिम् ।  
रत्नगर्भसुमङ्गल्यचूतपल्लवशोभितम् ।  
चन्दनाक्षतपुष्पाढ्यं पूर्णकुम्भं नमोऽस्तु ते ॥ १  
आयुष्प्रद महाभाग सोमवंशविवर्धन ।  
महाव्रत महाश्रेष्ठ मार्कण्डेय नमोऽस्तु ते ॥ २  
मार्कण्डेय महाभाग सप्तकल्पान्तजीवन ।  
आयुरारोग्यमैश्वर्यमस्माकं वरदो भव ॥ ३  
नववर्षायुषं प्राप्य तपसा महता परम् ।  
सप्तकल्पकृतं येन ह्यायुषं मे प्रयच्छतु ॥ ४  
क्षित्यव्वायुवियत्तेजोब्रह्मविष्णुमहेश्वराः ।  
मामेव हि सदा पान्तु मार्कण्डेयो भवाम्यहम् ॥ ५  
मनो बुद्धिरहङ्कारचन्द्रादित्याश्च देवताः ।  
मामेव हि सदा पान्तु चिरञ्जीवी भवाम्यहम् ॥ ६  
कालात्मरथमध्यस्थ उग्रवीर क्षयान्तक ।  
ग्रहर्क्षवत्सराद्यात्मन् नमस्ते मृत्युनायक ॥ ७  
ममागतादुग्ररथभयादुद्धर रक्षक ।  
पाहि पाहि महादेव त्वमेव शरणं मम ॥ ८  
षष्टिसंवत्सरे पूर्णे प्राप्ते ह्युग्ररथाह्वये ।  
दीर्घायुषं तु मां कुर्वन् सुप्रीतो भव सर्वदा ॥ ९  
मार्कण्डेय महाभाग कल्पायुर्ज्ञानविग्रह ।  
आयुर्बलं यशो धैर्यं यच्छ मे ब्रह्मनन्दन ॥ १०  
  
अश्वत्थामा --  
द्रौणे मे त्वं महाभाग रुद्रतेजःसमुद्भव ।  
आयुर्बलं यशो देहि अश्वत्थामन् नमोऽस्तु ते ॥  
  
बलिः --  
दैत्येन्द्रकुलसम्भूत यज्ञदानक्रियारत ।  
बले त्वां शरणं यामि दीर्घमायुः प्रयच्छ मे ॥  
  
व्यासः  --  
वसिष्ठकुलसम्भूत वेदशास्त्रविशारद ।  
नारायणांशसम्भूत वेदव्यास नमोऽस्तु ते ॥  
  
हनुमान् --  
अञ्जनीगर्भसम्भूत कपीन्द्र सचिवोत्तम ।  
रामप्रिय नमस्तुभ्यं हनूमन् रक्ष मां सदा ॥  
  
बिभीषणः --  
बिभीषण नमस्तुभ्यं रामपादाब्जपूजक ।  
आयुरारोग्यमैश्वर्यं देहि पौलस्त्यनन्दन ॥  
  
कृपः --  
द्विजेन्द्र भरताचार्य सर्वविद्याविशारद ।  
शरणं त्वां प्रपन्नोऽस्मि कृप मां रक्ष सर्वदा ॥  
  
परशुरामः --  
रेणुकेय महावीर्य कार्तवीर्यकृतान्तक ।  
आयुः प्रयच्छ मे राम जामदग्न्य नमोऽस्तु ते ॥  
  
षष्ठीदेवी  --  
षष्ठि देवि नमस्तुभ्यं सूतिकागृहशायिनि ।  
पूजिताऽसि परत्तया दीर्घमायुः प्रयच्छ मे ॥  
  
आयुर्देह्यभयं देहि अद्य जन्मदिने मम ।  
रक्ष रक्षस्व मां नित्यं देवानामपि रक्षिणि ॥  
  
सर्वदेवप्रियकरि सर्वमङ्गलकं कुरु ! ॥  
  
इति चिरञ्जीवीप्रार्थना समाप्ता ।  
  
  
NA  
This is to be chanted for ugrarathashAnti (celebrating 60+ years)  
or called ShaShTyabdapUrti ShaShTi pUrti  
  
