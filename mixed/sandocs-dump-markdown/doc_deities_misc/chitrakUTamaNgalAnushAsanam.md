---
Acknowledge-Permission: Shri Tripursundari Ved Gurukulam, Sahibabad (Ghaziabad), UP
Category: deities_misc, gurudev, rAmAnujasampradAya, mangala
File name: chitrakUTamangalAnushAsanam.itx
Indexextra: (stotramAlA)
Language: Sanskrit
Latest update: March 24, 2018
Location: doc_deities_misc
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: chitrakUTamangalAnushAsanam
engtitle: chitrakUTamangalAnushAsanam
itxtitle: chitrakUTamaNgalAnushAsanam
title: चित्रकूटमण्गलानुशासनम्

---
  
 चित्रकूट मङ्गलानुशासनम्   
  
शरणागतसन्त्राणनिपुणाय महात्मने ।  
अयोध्याजनभाग्याय रामचन्द्राय मङ्गलम् ॥ १॥  
  
कौसल्यानन्दकन्दाय कल्याणगुणसिन्धवे ।  
शरण्याय वरेण्याय रामभद्राय मङ्गलम् ॥ २॥  
  
कौशिकाख्यमहायोगिसन्देशसफलीकृते ।  
कृतिने नातितुष्टाय रामभद्राय मङ्गलम् ॥ ३॥  
  
वैदेहीवदनाम्भोजलोलम्बायितचेतसे ।  
भद्राणामपि भद्राय रामभद्राय मङ्गलम् ॥ ४॥  
  
गौतमाश्रमसाफल्यनिदानपदपांसवे ।  
दाशकीशादिमित्राय रामभद्राय मङ्गलम् ॥ ५॥  
  
महापातकनिर्मुक्तिहेतुसेतुविधायिने ।  
शिक्षितासुरजालाय रामभद्राय मङ्गलम् ॥ ६॥  
  
विभीषणपरित्राणसंहृष्टमनसेविताम् ।  
प्राप्तसीताय रामय रामभद्राय मङ्गलम् ॥ ७॥  
  
इति चित्रकूट मङ्गलानुशासनं सम्पूर्णम् ।  
  
  
Proofread by PSA Easwaran psaeaswaran at gmail.com  
  
