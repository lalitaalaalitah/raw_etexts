---
Category: aShTaka, deities_misc
Description/comments: From Durlabh Stotrani. 22 verses. 8 are translated in another
  file
File name: abhilAShAShTakam.itx
Indexextra: (Scan)
Language: Sanskrit
Latest update: June 17, 2019
Location: doc_deities_misc
Proofread by: Aruna Narayanan narayanan.aruna at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: deities_misc
Text title: abhilAShAShTakam 2
engtitle: abhilAShAShTakam 2
itxtitle: abhilAShAShTakam 2 (skandapurNAntargatam 22 shlokAni)
title: अभिलाषाष्टकम् २ (स्कन्दपुर्णान्तर्गतम् २२ श्लोकानि)

---
  
 अभिलाषाष्टकम्   
विश्वानर उवाच-  
एके ब्रह्मैवाद्वितीयं समस्तं सत्यं सत्यं नेह नान्यास्ति किञ्चित् ।  
एको रुद्रोवाद्वितीयोऽवतस्थेतस्मादेकं त्वां प्रपद्ये महेशम् ॥ १॥  
  
एकः कर्त्तात्वं हि विश्वस्य शम्भो नानारूपेष्वेकरूपोऽस्य रूपः ।  
यद्वत्तपत्यर्क रूपोऽप्यनेकस्तस्मान्नान्यं त्वां दिनेशं प्रपद्ये ॥ २॥  
  
रज्जौ सर्पः शुक्तिकायां च रौप्यं नैरे पुरस्तन्मृगाख्येमरीचौ ।  
यद्वत्तद्वद्विष्वगेष प्रपञ्चौ यस्मिन् ज्ञाते तं प्रपद्ये महेशम् ॥ ३॥  
  
तोये शैत्यं दाहकत्वं च वह्नौ तापो भानौ शीत भानौ प्रसादः ।  
पुष्पे गन्धौ दुग्धमध्ये च सर्पिर्यत्तच्छम्भोत्वं ततस्त्वां प्रपद्ये ॥ ४॥  
  
शब्दं गृहणास्य श्रावस्त्वं हि जिघ्रस्य घ्राणस्त्वं व्यङ्घ्रिरायासि दूरात ।  
व्यक्षः पश्येस्त्वं रसज्ञोऽत्यजिह्वः कस्त्वां सम्यग्वेत्यतस्त्वां प्रपद्ये ॥ ५॥  
  
नो वेदस्त्वामीश साक्षाद्धि वेद नो वा विष्णुनो विधाताखिलस्य ।  
नो योगीन्द्रा नेद्रमुख्याश्च देवा भक्तो वेद त्वामतस्त्वां प्रपद्ये ॥ ६॥  
  
नो ते गोत्रं नापि जन्मापि नाख्या नो वा रूपं नैव शीलं न देशः ।  
इत्थम्भूतोऽपीश्वरस्त्वं त्रिलोक्याः सर्वान्कामान्पूरयेस्तद्भजे त्वाम् ॥ ७॥  
  
त्वत्तः सर्वत्वं हि सर्व स्मरारेत्वं गौरीशस्त्वं च नग्नोऽतिशान्तः ।  
त्वं वै वृद्धस्त्वं युवा त्वं च बालस्तत्किं यत्त्वं नास्यतस्त्वां नतोस्मि ॥ ८॥  
  
स्तुत्वेति भूमौ निपपात विप्रः स दण्डवद्यावदतीव हृष्टः ।  
तावत्स बालोऽखिलवृद्धवृद्धः प्रोवाच भूदेव वरं वृणीहि ॥ ९॥  
  
ततोत्थाय हृष्टात्मा मुनिर्विश्वानरः कृती ।  
प्रत्यव्रवीत्किमज्ञातं सर्वज्ञस्य तव प्रभो ॥ १०॥  
  
सर्वान्तरात्मा भगवान् शर्वः सर्वप्रदो भवान् ।  
याञ्चा प्रतिनियुङ्क्ते मामयशोदैन्य कारिणी ॥ ११॥  
  
इति श्रुत्वा वचस्तस्य देवा विश्वानरस्य ह ।  
शुचे शुचि व्रतस्याथशुचिः स्मित्वा ब्रवीच्छिवः ॥ १२॥  
  
वाल उवाच -  
त्वया शुचे शुचिष्मत्यां योऽभिलाषः कृतोहृदि ।  
अभिरेणैव काले वत्स भविष्यत्यसंशयः ॥ १३॥  
  
तव पुत्रत्वमेष्यामि शुचिष्मत्यां महामते ।  
ख्यातो गृहपतिर्नाम्ना शुचिः सर्वामरप्रियः ॥ १४॥  
  
अभिलाषाष्टकं पुण्यं स्तोत्रमेतत्वयेरितम् ।  
अर्ब्द त्रिकाल पठनात्कामदं शिव सन्निधौ ॥ १५॥  
  
एतत्स्तोत्रस्य पाठं तु पुत्र पौत्र धनप्रदम् ।  
सर्व शान्ति करं वापि सर्वापत्यरिनाशनम् ॥ १६॥  
  
स्वर्गापवर्ग सम्पत्तिकारकं नात्र संशयः ।  
प्रातरुत्थाय सुस्नानो लिङ्गमभ्यर्च्य शाम्भवम् ॥ १७॥  
  
वर्ष जपन्निदं स्तोत्रमपुत्रः पुत्रवान्भवेत् ।  
वैशाखे कार्त्तिके माघे विशेष नियमैर्युतः ॥ १८॥  
  
यः पठेत्स्नान समये लभते सकलं फलम् ।  
कार्त्तिकस्य तु मासस्य प्रसादादहमव्ययः ॥ १९॥  
  
तव पुत्रत्वमेष्यामि यस्त्वन्यस्त्पठिष्यति ।  
अभिलाष्टकमिदं न देयं यस्य कस्य चित् ॥ २०॥  
  
गोपनीयं प्रयत्नेन एवं वन्ध्या प्रसूतिकृत ।  
स्त्रिया व पुरूषेणापि त्रियमाल्लिङ्ग सन्निधौ ॥ २१॥  
  
अब्दं जप्तमिदं स्तोत्रं पुत्रदं नात्र संशयः ।  
इत्युक्तान्तर्दधे वालः सोऽपि विप्रो गृहं गतः ॥ २२॥  
  
इति स्कन्दपुराणे काशीखण्डे अभिलाषाष्टकं स्तोत्रं समाप्तम् ।  
  
  
Proofread by Aruna Narayanan narayanan.aruna at gmail.com  
  
