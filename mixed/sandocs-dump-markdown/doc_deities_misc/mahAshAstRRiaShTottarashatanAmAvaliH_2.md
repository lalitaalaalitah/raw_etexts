---
Category: deities_misc, aShTottarashatanAmAvalI, ayyappa
File name: mahAshAstRRiaShTottarashatanAmAvaliH2.itx
Indexextra: (VSM 1)
Language: Sanskrit
Latest update: March 10, 2018
Location: doc_deities_misc
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: ayyapa
Subject: philosophy/hinduism/religion
Sublocation: deities_misc
Text title: mahAshAstRRiaShTottarashatanAmAvaliH 2
engtitle: mahAshAstRRiaShTottarashatanAmAvaliH 2
itxtitle: mahAshAstRRiaShTottarashatanAmAvaliH 2
title: महाशास्तृअष्टोत्तरशतनामावलिः २

---
  
 श्रीमहाशास्तृ  अष्टोत्तरशतनामावलिः २   
  
अस्य श्री महाशास्तृमहामन्त्रस्य, अर्धनारीश्वर ऋषिः,  
देवी गायत्री छन्दः, श्री महाशास्ता देवता ।  
ह्रां बीजम् । ह्रीं शक्तिः । ह्रूं कीलकम् ।  
श्री महाशास्तृप्रसादसिद्ध्यर्थे जपे विनियोगः ॥  
  
ह्रां अङ्गुष्ठाभ्यां नमः ।  
ह्रीं तर्जनीभ्यां नमः ।  
ह्रूं मध्यमाभ्यां नमः ।  
ह्रैं अनामिकाभ्यां नमः ।  
ह्रौं कनिष्ठिकाभ्यां नमः ।  
ह्रः करतलकरपृष्ठाभ्यां नमः ॥  
  
ह्रां हृदयाय नमः ।  
ह्रीं शिरसे स्वाहा ।  
ह्रूं शिखायै वषट् ।  
ह्रैं कवचाय हुम् ।  
ह्रौं नेत्रत्रयाय वौषट् ।  
ह्रः अस्त्राय फट् ।  
भूर्भुवः सुवरोमिति दिग्बन्धः ॥  
  
ध्यानम्-  
कल्हारोज्ज्वलनीलकुन्तलभरं कालाम्बुदश्यामलं  
कर्पूराकलिताभिरामवपुषं कान्तेन्दुबिम्बाननम् ।  
श्रीदण्डाङ्कुशपाशशूलविलसत्पाणिं मदान्त-  
द्विपारूढं शत्रुविमर्दनं हृदि महाशास्तारमाद्यं भजे ॥  
  
पञ्चोपचाराः ।  
मूलं - ॐ ह्रीं हरिहरपुत्राय पुत्रलभाय शत्रुनाशाय  
     मदगजवाहनाय महाशास्त्रे नमः ।  
  
ॐ महाशास्त्रे नमः । महादेवाय । महादेवसुताय । अव्ययाय । लोककर्त्रे ।  
लोकभर्त्रे । लोकहर्त्रे । परात्पराय । त्रिलोकरक्षकाय धन्विने ।  
तपस्विने । भूतसैनिकाय । मन्त्रवेदिने । महावेदिने । मारुताय ।  
जगदीश्वराय । लोकाध्यक्षाय । अग्रण्ये । श्रीमते ।  
अप्रमेयपराक्रमाय नमः ॥ २०  
  
ॐ सिंहारूढाय नमः । गजारूढाय । हयारूढाय । महेश्वराय ।  
नानाशस्त्रधराय । अनर्घाय । नानाविद्याविशारदाय । नानारूपधराय ।  
वीराय । नानाप्राणिनिषेवकाय । भूतेशाय । भूतिदाय । भृत्याय ।  
भुजङ्गाभरणोत्तमाय । इक्षुधन्विने । पुष्पबाणाय । महारूपाय ।  
महाप्रभवे । मायादेवीसुताय । मान्याय नमः ॥ ४०  
  
ॐ महानीताय नमः । महागुणाय । महाशैवाय । महारुद्राय ।  
वैष्णवाय । विष्णुपूजकाय । विघ्नेशाय । वीरभद्रेशाय । भैरवाय ।  
षण्मुखध्रुवाय । मेरुशृङ्गसमासीनाय । मुनिसङ्घनिषेविताय ।  
देवाय । भद्राय । जगन्नाथाय । गणनाथाय । गणेश्वराय । महायोगिने ।  
महामायिने । महाज्ञानिने नमः ॥ ६०  
  
ॐ महास्थिराय नमः । देवशास्त्रे । भूतशास्त्रे । भीमहासपराक्रमाय ।  
नागहाराय । नागकेशाय । व्योमकेशाय । सनातनाय । सुगुणाय ।  
निर्गुणाय । नित्याय । नित्यतृप्ताय । निराश्रयाय । लोकाश्रयाय ।  
गणाधीशाय । चतुःषष्टिकलामयाय । ऋग्यजुःसामाथर्वरूपिणे ।  
मल्लकासुरभञ्जनाय । त्रिमूर्तये । देत्यमथनाय नमः ॥ ८०  
  
ॐ प्रकृतये नमः । पुरुषोत्तमाय । कालज्ञानिने । महाज्ञानिने ।  
कामदाय । कमलेक्षणाय । कल्पवृक्षाय । महावृक्षाय ।  
विद्यावृक्षाय । विभूतिदाय । संसारतापविच्छेत्रे ।  
पशुलोकभयङ्कराय । रोगहन्त्रे । प्राणधात्रे । परगर्वविभञ्जनाय ।  
सर्वशास्त्रार्थतत्त्वज्ञाय । नीतिमते । पापभञ्जनाय । पुष्कलापूर्णा-  
संयुक्ताय । परमात्मने नमः ॥ १००  
  
ॐ सतां गतये नमः । अनन्तादित्यसङ्काशाय । सुब्रह्मण्यानुजाय ।  
बलिने । भक्तानुकम्पिने । देवेशाय । भगवते । भक्तवत्सलाय नमः ॥ १०८  
  
ॐ श्री पूर्णापुष्कलाम्बासमेत श्रीहरिहरपुत्रस्वामिने नमः ।  
  
इति श्रीमहाशास्तृ  अष्टोत्तरशतनामावलिः समाप्ता ।  
  
  
Proofread by PSA Easwaran psaeaswaran at gmail.com  
  
