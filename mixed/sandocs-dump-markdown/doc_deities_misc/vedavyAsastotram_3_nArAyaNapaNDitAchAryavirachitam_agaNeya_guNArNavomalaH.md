---
Author: nArAyaNapaNDitAchArya
Category: deities_misc, gurudev
File name: vedavyAsastotram3.itx
Indexextra: (Scan)
Language: Sanskrit
Latest update: May 15, 2020
Location: doc_deities_misc
Proofread by: Krishnananda Achar
Send corrections to: sanskrit@cheerful.com
Site access: http://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: Shri Veda Vyasa Stotram 3
Transliterated by: Krishnananda Achar
engtitle: vedavyAsastotram 3
itxtitle: vedavyAsastotram 3 (nArAyaNapaNDitAchAryavirachitam agaNeya guNArNavomalaH)
title: वेदव्यासस्तोत्रम् ३ (नारायणपण्डिताचार्यविरचितम् अगणेय गुणार्णवोमलः)

---
  
 श्रीवेदव्यासस्तोत्रम् ३   
   (श्रीसुमध्वविजय - सप्तम सर्गः)  
अगणेय गुणार्णवोमलः  
     स हि नारायण एष केवलम् ।  
विधिनानुसृतं पराशरात्  
     सुषुवे सत्यवती किलाश्रयम् ॥ १॥  
  
धवलेस्य मनः पयोनिधौ  
     सदनुक्रोश गिरीन्द्रलोलिते ।  
प्रकटीभवति स्म सुन्दरी  
     दयिता दैत्यरिपोस्त्रयी मयी ॥ २॥  
  
इत एव पुराण गौरगौ  
     समहाभारत पारिजातके ।  
सति जातवति व्यजायत  
     प्रवरं सूत्रगणामृतं स्वयम् ॥ ३॥  
  
निरवग्रहमुर्वनुग्रह  
     विदधत्पाण्डु सुतादि सज्जने ॥  
  
अवनाववनाय संविदां  
     सुचिरायैष चचार चारुगी ॥ ४॥  
  
अधुना कलिकालवृत्तये  
     सवितेव क्षणदानुवृत्तये ।  
जनदृग्विषयत्वमत्यज  
     द्भगवानाश्रममावसन्निमम् ॥ ५॥  
  
तदिदं वपुरस्य दृश्यते  
     दलितेन्दीवर सुन्दरम्मति ।  
परमाजिन योग पीठगं  
     मम चेतो नयनाभिनन्दनम् ॥ ६॥  
  
अगणेय गुणैः सुपूरितं  
     परिपूर्णागणितात्म सद्गुणैः ।  
इदमस्त समस्त दूषणं  
     सचिदानन्दमयं हि केवलम् ॥ ७॥  
  
कमला कमलासनानिलै  
     र्विहगाहीन्द्र शिवेन्द्रपूर्वकैः ।  
पदपद्मरजोस्य धारितं  
     शिरसा हन्त वहाम्यहं मुहुः ॥ ८॥  
  
प्रणमामि पदद्वयं विभो  
     र्ध्वजवज्राङ्कुश पद्मचिह्नवत् ।  
निजमानसराग पीडना-  
     दरुणीभूतमिवारुणं स्वयम् ॥ ९॥  
  
ननु केवलमेव वैष्णवं  
     श्रीतवन्तः परमात्मरोचिषा ।  
तमसोप्युभयस्य नाशका  
     विजयन्ते नखरा नवं रविम् ॥ १०॥  
  
सुकुमार तलाङ्गुलीमतोः  
     पदयोरस्य निगूढ गुल्फयोः ।  
उपमानमहो नलभ्यते  
     कविवर्यैरितरेतरं विना ॥ ११॥  
  
उचितां गुरुतां दधत् क्रमा  
     च्छुचि तेजस्वि सुव्रत्तमुत्तमम् ।  
भजतोत्र च भाजयत्यदो  
     विभुजङ्घायुगलं सरूपताम् ॥ १२॥  
  
अचलासनयोगपट्टिका  
     वरकक्ष्या सकृदाप्तमिष्टदम् ।  
परितोपि हरिं स्फुरन्त्यहो  
     अनिशं धन्यतमेति मे मतिः ॥ १३॥  
  
रुचिरेण वरैण चर्मणा  
     रुचिराजय्युति चारुरोचिषा ।  
परमोरु नितम्ब सङ्गिना  
     परमाश्चर्यतया विराजते ॥ १४॥  
  
तनुनिम्नसुनाभि शोभिते  
     वलिभे वारिजनाभ आददे ।  
प्रतनावति सुन्दरे मृदा  
     वुदरेस्मिन् जगदण्डमण्डलम् ॥ १५॥  
  
हृदये कृत सज्जनोदये  
     सुविशाले विमले मनोहरे ।  
उभयं वहति तयि मयं  
     भगवान् ब्रह्मसुसूत्रमुत्तमम् ॥ १६॥  
  
असमेनधिके सुसाधिते  
     निजताते रविराशिदीधिति ।  
प्रददौ त्रिजगज्जयध्वजं  
     विधिरेतद्गलसङ्गिभूषणम् ॥ १७॥  
  
अरिवारिजलक्षणोल्लस  
     त्सुकुमारारुण पाणिपद्मयोः ।  
पृथुपीवर वृत्त हस्तयो  
     रुपमां नैव लभामहेनयोः ॥ १८॥  
  
भजतां वरतर्कमुद्रया  
     व्यति हस्ताग्रमबोधमीशितुः ।  
अधिजानुसमर्पित परं  
     कृतभूयो भयभङ्ग मङ्गलम् ॥ १९॥  
  
सततं गलता स्वतः श्रुति-  
     त्रितयेनैव निकाममङ्कितः ।  
सुविडम्बित कम्बुरीक्ष्यते  
     वररेखात्रयवान् गुरोर्गलः ॥ २०॥  
  
सकलास्त कलङ्क कालिम  
     स्पुरदिन्दु प्रकरोरु विभ्रमम् ।  
अधरी कुरुते स्वशोभया  
     वदनं देव शिखामणेरिदम् ॥ २१॥  
  
अरुणाश्मदलान्तरोल्लस  
     न्नव मुक्तावलिमस्य लज्जयेत् ।  
हसतः सितदन्त सन्ततिः  
     परमश्रीररुणोष्ठरोचिषः ॥ २२॥  
  
द्विजवृन्दकृतं कुतूहला  
     दनु योगान्धु सहस्तमुत्तमम् ।  
इयमेकपदे सरस्वती  
     श्रुतिभर्तुः परिपूरयत्यहो ॥ २३॥  
  
जलजायतलोचनस्य मा  
     मवलोकोयमुपेत्यलालयन् ।  
कुरुते परिरभ्य पूरितं  
     भुवनानन्द करस्मितान्वितः ॥ २४॥  
  
उपकर्णममुष्य भासिता  
     तुलसी मन्त्रयतीव लालिता ।  
ममनाथ पदं न मत्सरा  
     ज्जलजाद्यानि हरेयुरित्यलम् ॥ २५॥  
  
विभवाबिभवोद्भवादिकं  
     भुवनानां भुवन प्रभोर्भुवोः ।  
अनयोरपि दभ्रविभ्रमात्  
     सभवाम्भोज भवात्मनां भवेत् ॥ २६॥  
  
त्रिजगत्तिलकालिकान्तरे  
     तिलकोयं परभागमाप्तवान् ।  
हरि नीलगिरीन्द्र मस्तक  
     स्फुट शोणोपलपङ्क्ति सन्निभः ॥ २७॥  
  
नवमम्बुधरं विडम्बय  
     द्वर विद्युद्वलयं जगद्गुरोः ।  
अवलोक्य कृतार्थतामगां  
     सजटामण्डल मण्डनं वपुः ॥ २८॥  
  
न रमापि पदाङ्गुलीलस  
     न्नखधूराजदनन्त सद्गुणान् ।  
गणयेद्गणयन्त्यनारतं  
     परमान् कोस्य परो गुणान् वदेत् ॥ २९॥  
  
सज्ञानायानन्दविज्ञानमूर्ती  
     प्राप्तौ पृथ्वीमाश्रमे तत्र तावत् ।  
जाज्वल्येते विष्णुवायूस्म देवौ  
     वेदव्यासानन्दतीर्थाभिधानौ ॥ ३०॥  
  
इति श्रीमन्नारायणपण्डिताचार्यविरचितं श्रीवेदव्यासस्तोत्रं सम्पूर्णम् ।  
  
  
Encoded and proofread by Krishnananda Achar   
  
