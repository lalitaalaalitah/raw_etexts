---
Category: deities_misc, stotra, dashaka
File name: shaastridashakam.itx
Language: Sanskrit
Latest update: April 23, 2008
Location: doc_deities_misc
Proofread by: Antaratma antaratma at Safe-mail.net
Send corrections to: Sanskrit@cheerful.com
Site access: https://sanskritdocuments.org
Subject: Hinduism/religion/traditional
Sublocation: deities_misc
Text title: shaastridashakam
Texttype: stotra
Transliterated by: Antaratma antaratma at Safe-mail.net
engtitle: mahAshAstRRi dashakam
itxtitle: mahAshAstRi dashakam
title: महाशास्तृइ दशकम्

---
  
 श्रीमहाशास्तृ दशकं   
  
पाण्ड्यभूपतीन्द्र पूर्व पुण्यमोहनाकृते  
पण्डितार्चिताङ्घ्रि पुण्डरीक पावनाकृते  
पूर्णचन्द्रतुण्ड वेत्रदण्डवीर्यवारिधे  
पूर्णपुष्कलासमेत भूतनाथ पाहि मां ॥ १  
  
आदिशङ्कराच्युत प्रियात्मसम्भवप्रभो  
आदिभूतनाथ साधु भक्तचिन्तितप्रद  
भूतिभूष वेदघोष पारितोष शास्वत  
पूर्णपुष्कलासमेत भूतनाथ पाहि मां ॥ २  
  
पञ्चबाणकोटि कोमळाकृते कृपानिधे  
पञ्चगव्यपायसान्न पानकादिमोदित  
पञ्चभूत सञ्चयप्रपञ्चभूतपालक  
पूर्णपुष्कलासमेत भूतनाथ पाहि मां ॥ ३  
  
चन्द्रसूर्य वीतिहोत्र नेत्र वक्त्रमोहन  
सान्द्रसुन्दर स्मितार्द्र केसरिन्द्रवाहन  
इन्द्रवन्दनीयपाद साधुवृन्दजीवन  
पूर्णपुष्कलासमेत भूतनाथ पाहि मां ॥ ४  
  
अत्युदारभक्त चित्तरङ्ग नर्तन प्रभो  
नित्यशुद्ध निर्मलाद्वितीयधर्मपालक  
सत्यरूप मुक्तिरूप सर्वदेवतात्मक  
पूर्णपुष्कलासमेत भूतनाथ पाहि मां ॥ ५  
  
वीरबाहु वर्णनीय वीर्यशौर्यवारिधे  
वारिजासनादि देववन्द्य सुन्दराकृते  
वारणेन्द्र वाजिसिम्हवाह भक्तशेवधे  
पूर्णपुष्कलासमेत भूतनाथ पाहि मां ॥ ६  
  
सामगानलोल शान्तशील धर्म पालक  
सोमसुन्दरास्य साधुपूजनीय पादुक  
सामदानभेददण्ड शास्त्रनीति बोधक  
पूर्णपुष्कलासमेत भूतनाथ पाहि मां ॥ ७  
  
सुप्रसन्न देवदेव सत्गति प्रदायक  
चित्प्रकाशधर्मपाल सर्वभूतनायक  
सुप्रसिद्ध पञ्चशैल सन्निकेतन नर्तक  
पूर्णपुष्कलासमेत भूतनाथ पाहि मां ॥ ८  
  
शूल-चाप-बाण-खड्ग-वज्र-शक्तिशोभित  
बालसूर्यकोटि भासुराङ्ग भूतसेवित  
कालचक्र सम्प्रवृत्त कल्पनासमन्वित  
पूर्णपुष्कलासमेत भूतनाथ पाहि मां ॥ ९  
  
अद्भुतात्म बोधसत्सनातनोपादशक  
बुद्बुदोपम प्रपञ्च विभ्रम प्रकाशक  
सप्रथ प्रगत्भचित् प्रकाशदिव्यदेशिक  
पूर्णपुष्कलासमेत भूतनाथ पाहि मां ॥ १०  
  
इति श्री महा शास्तृ दशकं सम्पूर्णं ॥  
  
  
Encoded and proofread by Antaratma antaratma at Safe-mail.net  
  
