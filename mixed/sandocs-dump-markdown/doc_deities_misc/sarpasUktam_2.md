---
Category: deities_misc, sUkta
File name: sarpasUktam2.itx
Language: Sanskrit
Latest update: July 7, 2019
Location: doc_deities_misc
Proofread by: Sunder Hattangadi sunderh at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: deities_misc
Text title: sarpasUktam 2
engtitle: sarpasUktam 2
itxtitle: sarpasUktam 2
title: सर्पसूक्तम् २

---
  
 सर्पसूक्तम् २   
ब्रह्मलोकेषु ये सर्पाः शेषनाग परोगमाः ।  
नमोऽस्तु तेभ्यः सर्पेभ्यः सुप्रीतो मम सर्वदा ॥ १॥  
  
इन्द्रलोकेषु ये सर्पा वासुकि प्रमुखादयः ।  
नमोऽस्तु तेभ्यः सर्पेभ्यः सुप्रीतो मम सर्वदा ॥ २॥  
  
कद्रवेयश्च ये सर्पाः मातृभक्तिपरायणाः ।  
नमोऽस्तु तेभ्यः सर्पेभ्यः सुप्रीतो मम सर्वदा ॥ ३॥  
  
इन्द्रलोकेषु ये सर्पाः तक्षकाः प्रमुखादयः ।  
नमोऽस्तु तेभ्यः सर्पेभ्यः सुप्रीतो मम सर्वदा ॥ ४॥  
  
सत्यलोकेषु ये सर्पा वासुकीना च रक्षिताः ।  
नमोऽस्तु तेभ्यः सर्पेभ्यः सुप्रीतो मम सर्वदा ॥ ५॥  
  
मलये चैव ये सर्पाः कर्कोटक प्रमुखादयः ।  
नमोऽस्तु तेभ्यः सर्पेभ्यः सुप्रीतो मम सर्वदा ॥ ६॥  
  
पृथिव्यां चैव ये सर्पा ये साकेत वासिताः ।  
नमोऽस्तु तेभ्यः सर्पेभ्यः सुप्रीतो मम सर्वदा ॥ ७॥  
  
सर्वग्रामेषु ये सर्पा वसन्तिषु सञ्च्छिताः ।  
नमोऽस्तु तेभ्यः सर्पेभ्यः सुप्रीतो मम सर्वदा ॥ ८॥  
  
ग्रामे वा यदि वाऽरण्ये ये सर्पाः प्रचरन्ति च ।  
नमोऽस्तु तेभ्यः सर्पेभ्यः सुप्रीतो मम सर्वदा ॥ ९॥  
  
समुद्रतीरे ये सर्पा ये सर्पा जलवासिनः ।  
नमोऽस्तु तेभ्यः सर्पेभ्यः सुप्रीतो मम सर्वदा ॥ १०॥  
  
रसातलेषु ये सर्पा अनन्तादि महाबलाः ।  
नमोऽस्तु तेभ्यः सर्पेभ्यः सुप्रीतो मम सर्वदा ॥ ११॥  
  
इति सर्पसूक्तं सम्पूर्णम् ।  
  
Proofread by Sunder Hattangadi sunderh at hotmail.com  
  
