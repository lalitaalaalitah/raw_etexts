---
Category: deities_misc, stotra, mangala
File name: chakrarAjamangalam.itx
Language: Sanskrit
Latest update: January 23, 2011
Location: doc_deities_misc
Proofread by: Usha Iyer iyerku at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: deities_misc
Text title: sudarshana chakrarAjamangalam
Texttype: stotra
Transliterated by: Usha Iyer iyerku at gmail.com
engtitle: chakrarAja mangaLam
itxtitle: chakrarAjamaNgalam
title: चक्रराजमण्गलम्

---
  
 श्रीचक्रराज मङ्गळम्   
  
मङ्गळं चक्रराजाय महनीय गुणाब्धये   
पद्मनाभ कराम्भोज परिष्काराय मङ्गळम् ॥ १॥  
  
काशी विप्लोषकाराय कल्याणगुण शालिने ।  
मालि प्रमथनायास्तु महाधीराय मङ्गळम् ॥ २॥  
  
गजेन्द्रार्ति हरायास्थु ग्राह द्वेधाद्वकारिणे ।  
दिनाधीश तिरोधान कर्त्रे दीप्ताय मङ्गळम् ॥ ३॥  
  
चित्राकार स्वचाराय चित्त निर्वृति कारिणे ।  
नरकासुर संहर्त्रे नानारूपाय मङ्गळम् ॥ ४॥  
  
चण्डास्त्राञ्चित दोर्दण्ड खण्डितामरशत्रवे ।  
चामीकर निभाङ्गाय चारुनेत्राय मङ्गळम् ॥ ५॥  
  
चैत्यासुर शिरोहर्त्रे चन्द्राह्ळाद कराय ते ।  
श्रीमते चक्रराजाय श्रितार्तिघ्नाय मङ्गळम् ॥ ६॥  
  
॥ श्री चक्रराज मङ्गळम्  समाप्तम् ॥  
  
॥ श्रीमते सुदर्शनाय नमः ॥  
  
  
  
Encoded and proofread by Usha K.Iyer iyerku at gmail.com  
  
