---
Category: deities_misc, kavacha
File name: brahmakavacham.itx
Language: Sanskrit
Latest update: December 25, 2018
Location: doc_deities_misc
Proofread by: Ganesh Kandu, PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: deities_misc
Text title: brahmakavacham
Transliterated by: Ganesh Kandu kanduganesh at gmail.com
engtitle: brahmakavacham
itxtitle: brahmakavacham
title: ब्रह्मकवचम्

---
  
 श्रीब्रह्मकवचम्   
ॐ श्रीब्रह्मणे नमः ।  
कवचं शृणु चार्वङ्गि जगन्मङ्गलनामकम् ।  
पठनाद्धारणाद्यस्य ब्रह्मज्ञो जायते ध्रुवम् ॥ १॥  
  
परमात्मा शिरः पातु हृदयं परमेश्वरः ।  
कण्ठं पातु जगत्त्राता वदनं सर्वदृग्विभुः ॥ २॥  
  
करौ मे पातु विश्वात्मा पादौ रक्षतु चिन्मयः ।  
सर्वाङ्गं सर्वदा पातु परब्रह्म सनातनम् ॥ ३॥  
  
श्रीजगन्मङ्गलस्यास्य कवचस्य सदाशिवः ।  
ऋषिश्छन्दोऽनुष्टुबिति परब्रह्म च देवता ॥ ४॥  
  
चतुर्वर्गफलावाप्त्यै विनियोगः प्रकीर्तितः ।  
यः पठेद्ब्रह्मकवचं ऋषिन्यासपुरःसरम् ॥ ५॥  
  
स ब्रह्मज्ञानमासाद्य साक्षाद्ब्रह्ममयो भवेत् ।  
भूर्जे विलिख्य गुटिकां स्वर्णस्थां धारायेद्यदि ॥ ६॥  
  
कण्ठे वा दक्षिणे बाहौ सर्वसिद्धीश्वरो भवेत् ।  
इत्येतत् परमं ब्रह्मकवचं ते प्रकाशितम् ॥ ७॥  
  
दद्यात् प्रियाय शिष्याय गुरुभक्ताय धीमते ।  
पठित्वा स्तोत्रकवचं प्रणमेत्साधकाग्रणीः ॥ ८॥  
  
ॐ नमस्ते परमं ब्रह्म नमस्ते परमात्मने ।  
निर्गुणाय नमस्तुभ्यं सद्रूपाय नमो नमः ॥ ९॥  
  
ॐ श्रीब्रह्मणे नमः ।  
ॐ श्रीब्रह्मणे नमः ।  
ॐ श्रीब्रह्मणे नमः ।  
  
॥ इति श्रीब्रह्मकवचं सम्पूर्णम् ॥  
  
     ॥ शुभमस्तु ॥  
  
  
Encoded by Ganesh Kandu kanduganesh at gmail.coM  
Proofread by Ganesh Kandu, PSA Easwaran psaeaswaran at gmail.com  
  
