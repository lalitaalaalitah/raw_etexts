---
Author: Traditional
Category: kavacha, deities_misc, stotra, vishhnu
File name: garuDakavacham.itx
Language: Sanskrit
Latest update: December 20, 2015
Location: doc_deities_misc
Proofread by: Nat Natarajan nat.natarajan at gmail.com, NA
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: deities_misc
Text title: garuDakavacham
Texttype: stotra
Transliterated by: Nat Natarajan nat.natarajan at gmail.com
engtitle: Garudakavacha
itxtitle: garuDakavacham
title: गरुडकवचम्

---
  
 गरुडकवचम्   
  
अथ गरुडकवचम् ।  
  
हरिः ॐ ।  
अस्य श्रीगरुडकवचस्तोत्रमन्त्रस्य नारद भगवान् ऋषिः  
वैनतेयो देवता अनुष्टुप्छन्दः श्रीवैनतेयप्रीत्यर्थे जपे विनियोगः ।  
  
ॐ शिरो मे गरुडः पातु ललाटे विनितासुतः ।  
नेत्रे तु सर्पहा पातु कर्णौ पातु सुराहतः ॥ १॥  
  
नासिकां पातु सर्पारिः वदनं विष्णुवाहनः ।  
सूर्येतालू च कण्ठे च भुजौ पातु महाबलः ॥ २॥  
  
हस्तौ खगेश्वरः पातु कराग्रे तरुणाकृतिः ॥ ३॥  
  
स्तनौ मे विहगः पातु हृदयं पातु सर्पहा ।  
नाभिं पातु महातेजाः कटिं मे पातु वायुनः ॥ ४॥  
  
ऊरू मे पातु उरगिरिः गुल्फौ विष्णुरथः सदा ।  
पादौ मे तक्षकः सिद्धः पातु पादाङ्गुलींस्तथा ॥ ५॥  
  
रोमकूपानि मे वीरो त्वचं पातु भयापहा ।  
इत्येवं कवचं दिव्यं पापघ्नं सर्वकामदम् ॥ ६॥  
  
यः पठेत्प्रातरुत्थाय विषदोषं न पश्यति ।  
त्रिसन्ध्यं पठते नित्यं बन्धनात् मुच्यते नरः ।  
द्वादशाहं पठेद्यस्तु मुच्यते सर्वकिल्विषैः ॥ ७॥  
  
॥ इति श्रीनारदगरुडसंवादे गरुडकवचं सम्पूर्णम् ॥  
  
  
Encoded and proofread by Nat Natarajan nat.natarajan at gmail.com  
  
