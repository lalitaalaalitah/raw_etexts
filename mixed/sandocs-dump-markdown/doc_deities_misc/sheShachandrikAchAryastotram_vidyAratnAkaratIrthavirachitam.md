---
Acknowledge-Permission: C Narayanarao
Author: vidyAratnAkaratIrtha
Category: deities_misc, gurudev
Description/comments: PanchayatistutiH
File name: sheShachandrikAchAryastotram.itx
Indexextra: (Scan)
Language: Sanskrit
Latest update: June 15, 2020
Location: doc_deities_misc
Proofread by: Krishnananda Achar
Send corrections to: sanskrit@cheerful.com
Site access: http://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: Shri Sheshachandrikacharya Stotram
Transliterated by: Krishnananda Achar
engtitle: sheShachandrikAchAryastotram
itxtitle: sheShachandrikAchAryastotram (vidyAratnAkaratIrthavirachitam)
title: शेषचन्द्रिकाचार्यस्तोत्रम् (विद्यारत्नाकरतीर्थविरचितम्)

---
  
 श्रीशेषचन्द्रिकाचार्यस्तोत्रम्   
श्रीपूर्णबोधसमयाम्बुधिचन्दिराय  
     विज्ञानभक्तिमुखसद्गुणमन्दिराय ।  
हृन्नीरजान्तरवभासितसेन्दिराय  
     कुर्वे नमांसि रघुनाथयतीश्वराय ॥ १॥  
  
गोपालपाद सरसीरुहसक्तचित्तम् ।  
     द्वैपायनार्यसमयेनिशमप्रमत्तम् ।  
पापाद्रिभेदकुलशायितभव्यवृत्तं  
     भूपारिजातमनिशं स्मरशुद्धहृत्तम् ॥ २॥  
  
लक्ष्मीनारायणाख्यव्रतिवरकरकञ्जात जातस्वधीत  
     प्राज्ञप्रज्ञागमौघक्षितिसुरनिकराराधिताङ्घ्र्यब्जयुग्मः ।  
सह्यक्ष्माभृद्दुहित्रास्फटिककपिललोः सङ्गमे जातवेदो  
     मूर्धन्ये राजमानो वहतु मयि कृपां स्वीयदासानुदासे ॥ ३॥  
  
वन्दमानजनसंसदपेक्ष्यं सादयाम्यहमिति स्थिरदीक्षम् ।  
संसदि क्षणविदूतविपक्षं कंसभित्सुगुणसाधन दक्षम् ॥ ४॥  
  
व्यासराजयतिवर्यमुखोद्यच्चन्द्रिकोर्वरितपूर्तिकृतं तम् ।  
भावयामि सुरभूमिरुहङ्गामागतं क्षितिनु(सु)रार्थनयाहम् ॥ ५॥  
  
घोरहृत्तिमिर सन्ततिसूर्यं धीरशेखरमपातकचर्यम् ।  
नोनवीषि यदि मस्करिवर्यं भूसुरव्रजसि संसदि शौर्यम् ॥ ६॥  
  
रेत्युक्त्वा लभते रघूद्वहकृपाङ्घ्रत्येदुक्त्वाक्षणात्  
     स्यादेवैष घुधातुवाच्यकृतिमान् नाशब्दितोनाथवान्ग् ।  
थस्योच्चारणतो लभेत तपसः सिद्धिं यदाख्याक्षरैः  
सर्व।ं चैतदवाप्नुतेकिमुत तन्नाम्नेखिलस्योक्तितः ॥ ७॥  
  
रुक्मिणीशचरणाम्बुजसेवासादितानितरलभ्यविभूते ।  
व्यासराजयतिशेखर विद्याविष्ठरेश करुणां मयि कुर्याः ॥ ८॥  
  
पदवाक्यप्रमाणां भोनिधि पारीणताभृते ।  
सर्वतन्त्रस्वतन्त्राय प्रणमामि मुहूर्मुहुः ॥ ९॥  
  
श्रीशेषचन्द्रिकाचार्य पदपङ्कजसंस्क्रतिः ।  
अतिशेते देवगवी चिन्तामणि सुरद्रुमान् ॥ १०॥  
  
रघुनाथ यतीशानः पातु मां शरणागतम् ।  
शरणागतवात्सल्यमात्मीयं दर्शयन्मयि ॥ ११॥  
  
सर्वोत्तमो हरिरशेष जगन्नमिथ्या  
     भेदश्च जीवनिकरोनुचरोचितस्य ।  
नीचोच्चतास्य च मिथोनिजमोद लाभो-  
     मुक्तिस्सभक्तितः उरुक्रमणेखिलेशे ॥ १२॥  
  
अक्षादित्रितयं प्रमाणमखिलाम्नायैकवेद्यो हरिः  
     वृत्तिर्मुख्यतमा यतोस्यकमलानाथे स्वतन्त्रो हरिः ।  
सर्वं चैतदधीनमित्यपि दृढं संसाधयित्वाखिळं  
     दुर्वादं समखण्डयत्सदसि यो मेदां दिशेत्सोमलाम् ॥ १३॥  
  
कण्ठे श्रीतुळसीस्रजं हृदि ददछ्रीवल्लभं कर्णयो-  
     र्द्वन्दे श्रीतुळसीदळे करसरोजातद्वये पुस्तकम् ।  
मुद्रोल्लासितमूर्ध्वपुण्ड्रनिकरं काये दधानोन्तिक  
     भ्राजद्दण्डकमण्डलुर्गुरुवरः श्रेयोर्थिभिश्चिन्त्यतां  ॥ १४॥  
  
रघुनाथयतीश तावकीनाखिललक्ष्माण्यनुसन्दधन्निजानि ।  
हरतेकुमतिर्यः आर्यवर्यद्रुहि तस्मिन्ननुकुलतांल न युयुः ॥ १५॥  
  
व्यासराजमठोस्माकं मठ एवेति वादिनम् ।  
शिक्षस्वगुरुवर्याशु यद्यस्त्यात्ममठे कृपा ॥ १६॥  
  
रघुनाथ यतीशानस्त्वदीयान्स्मरकारुण्यदृशो विधेहि पात्रम् ।  
गणयेर्भवदीयदासदासेष्टितयाचेर चिताञ्जलिः प्रणम्य ॥ १७॥  
  
विद्यारत्नाकरोक्तां गुरुवरनुतिमादरेण यः पठति ।  
तस्मिन्नामगिरीशो नरहरिरचितः प्रसीदति क्षिप्रम् ॥ १८॥  
  
इति श्रीविद्यारत्नाकरतीर्थविरचितं  
                              श्रीशेषचन्द्रिकाचार्यस्तोत्रं सम्पूर्णम् ।  
  
Encoded and proofread by Krishnananda Achar   
  
