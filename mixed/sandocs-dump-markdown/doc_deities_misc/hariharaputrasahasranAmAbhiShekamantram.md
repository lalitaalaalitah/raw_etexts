---
Category: deities_misc, ayyappa, sahasranAma
File name: hariharaputrasahasranAmAbhiShekamantram.itx
Indexextra: (Scan)
Language: Sanskrit
Latest update: November 25, 2018
Location: doc_deities_misc
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: ayyappa
Subject: philosophy/hinduism/religion
Sublocation: deities_misc
Text title: hariharaputrasahasranAmAbhiShekamantram
engtitle: hariharaputrasahasranAmAbhiShekamantram
itxtitle: hariharaputrasahasranAmAbhiShekamantram
title: हरिहरपुत्रसहस्रनामाभिषेकमन्त्रम्

---
  
 श्रीहरिहरपुत्रसहस्रनामाभिषेकमन्त्रम्   
प्राणापान-व्यानोदान-समाना मे शुध्यन्ताम् ।  
ज्योतिरहं विरजा विपाप्मा भूयासग्ं स्वाहा ॥ १॥  
  
वाङ्मनश्चक्षुश्रोत्रजिह्वाघ्राणरेतोबुद्ध्याकूतिस्सङ्कल्पा मे शुध्यन्ताम् ।  
ज्योतिरहं विरजा विपाप्मा भूयासग्ं स्वाहा ॥ २॥  
  
त्वक्चर्म-माग्ंस-रुधिर-मेदो-मज्जा-स्नायवोऽस्थीनि मे शुध्यन्ताम् ।  
ज्योतिरहं विरजा विपाप्मा भूयासग्ं स्वाहा ॥ ३॥  
  
शिरःपाणि-पाद-पार्श्वपृष्ठोरूदर-जङ्घा-शिश्नोपस्थ-पायवो मे शुध्यन्ताम् ।  
ज्योतिरहं विरजा विपाप्मा भूयासग्ं स्वाहा ॥ ४॥  
  
पृथिव्यापस्तेजो-वायुराकाशा मे शुध्यन्ताम् ।  
ज्योतिरहं विरजा विपाप्मा भूयासग्ं स्वाहा ॥ ५॥  
  
शब्द-स्पर्श-रूप-रस-गन्धा मे शुध्यन्ताम् ।  
ज्योतिरहं विरजा विपाप्मा भूयासग्ं स्वाहा ॥ ६॥  
  
(मनो-बुद्ध्यहङ्कारश्वित्तं मे शुध्यन्ताम् ।  
ज्योतिरहं विरजा विपाप्मा भूयासग्ं स्वाहा ॥)  
मनो-वाक्काय-कर्माणि मे शुध्यन्ताम् ।  
ज्योतिरहं विरजा विपाप्मा भूयासग्ं स्वाहा ॥ ७॥  
  
देवस्य त्वा सवितुः प्रसवे अश्विनोर्बाहुभ्यां पूष्णो हस्ताभ्यां  
अश्विनो भेषज्येन तेजसे ब्रह्मवर्चसायाभिषिञ्चामि ॥ ८॥  
  
देवस्य त्वा सवितुः प्रसवे अश्विनोर्बाहुभ्यां पूष्णो हस्ताभ्यां  
सरस्वत्यै भेषज्येन वीर्यायान्नाद्यायाभिषिञ्चामि ॥ ९॥  
  
देवस्य त्वा सवितुः प्रसवे अश्विनोर्बाहुभ्यां पूष्णो हस्ताभ्यां  
इन्द्रस्येन्द्रियेण श्रियै यशसे बलायाभिषिञ्चामि ॥ १०॥  
  
इति श्रीहरिहरपुत्रसहस्रनामाभिषेकमन्त्रं सम्पूर्णम् ।   
  
  
Proofread by PSA Easwaran psaeaswaran at gmail.com  
  
