---
Category: bhajana, deities_misc, stotra
Description/comments: Nathasampradaya.  In praise of Jalandharanatha. Article by S.
  Y. Wakankar
File name: jalandharAShTakam.itx
Indexextra: (Commentary)
Language: Sanskrit
Latest update: August 8, 2018, October 6, 2018
Location: doc_deities_misc
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: deities_misc
Text title: jalandharAShTakam
engtitle: jalandharAShTakam
itxtitle: jalandharAShTakam
title: जलन्धराष्टकम्

---
  
 जलन्धराष्टकं   
श्रीमच्छङ्करपादमद्मयुगलं नत्वाऽऽत्मदीपं मुदा  
     विद्याद्याखिलनाकपैरपि सदा सेव्यं मनोरञ्जनम् ।  
यत्पाठश्रवणानुरक्तहृदयः सद्योऽमृतं याति वै  
     तच्छ्रीनथजलन्धराष्टकमिदं वक्ष्ये सदा शम्प्रदम् ॥ १॥  
  
श्री नाथाय नमः ॥  
  
कटाक्षिपातेन भवन्तीमेऽस्य यच्छक्तितो वै स्थितिपालनाशाः ।  
श्रीमानराज्ञार्चितपादपीठं वन्देऽन्वहस्तं ककरानतेन ॥ २॥ श्रीनाथ ॥  
  
यस्यामलाजनसदःसु यशोविगीतिः  
     यस्तां शृणोति स जनः शिवमेति तूर्णम् ।  
तेन प्रजार्तिहनृपेण विशुद्धधाम्ना  
     ध्याता सदाकृतिरहं भवभीर्नतोऽस्मि ॥ ३॥ शिव शिव  
गायन्ति यं श्रुतिमुखाः परिहृत्य शेषं  
     ध्यायन्ति योगिषु वराश्च निरूढमार्गाः ।  
नासान्तदेशकृतदष्टय ऊद्विजन्तोऽ-  
     न्योन्यप्रभाषणभयाद्भवभीर्नतोऽस्मि ॥ ४॥  
  
त्वत्पादकल्पतरुमूलनिसेवकोऽहं  
     तापत्रयेण पिहतः शरणागतोऽस्मि ।  
कृत्यात्मनां च सुकृती नु कदा भवेयं  
     श्रीनाथ पाहि भगवन् भवभीर्नतोऽस्मि ॥ ५॥  
  
एनांसि सर्वाणि लयं प्रयान्ति यन्नामकीर्तेः पुरुषस्य नित्यम् ।  
विद्योदये भ्रान्तिरिवारिषट्कं निवारयाहिं भवभीर्नतोऽस्मि ॥ ६॥  
  
पुराऽस्य साक्षिन् बहवोऽपि योगिनो गत्ताः स्वरूपं त्वयि धारितासवः ।  
भवप्रवाहे पतितं तथापि मां समुद्धर तं भवभीर्नतोऽस्म्यहम् ॥ ७॥  
  
सर्वाधारमनारम्भं समं सर्वत्र वै स्थितम् ।  
तं ध्यात्वा मुच्यते तूर्णं नान्यैः कृत्यैः कदाचन ॥ इति  
मनो निवेश्य त्वयि सिद्धिमाप्नुयामितीच्छितं पूरय मे किल प्रभो ।  
यापङ्कजाङ्घ्रिं भजतां विवेकिनां कुतो न्वरिष्ठा भवभीर्नतोऽस्म्यहम् ॥ ८॥  
  
यः श्रीनाथजलन्धराष्टकमिदं भक्त्या पठेदन्वहः  
     सोऽरिष्टारिचमूपमूर्धनि पदं न्यस्याटतीवार्भकः ।  
विद्वद्भिः परिसेवितं प्रतिदिनं संयोगमार्गेषुभिः  
     तच्छ्रीमङ्गलमातनोत्वलमिति प्रान्तं गतं तत्सताम् ॥ ९॥  
  
श्रीनाथाय नमः । शिवाय नमः ॥  
  
प्रातरुत्थाय यो भक्त्या श्रीनाथाष्टकमुत्तमम् ।  
पठेद्वा शृणुयान्नित्यं स नरो मुक्तिभाग्भवेत् ॥ १०॥  
  
इति श्रीजलन्धराष्टकं स्तोत्रं सम्पूर्णम् ॥ श्रीनाथाय नमः ॥  
  
  
Encoded and proofread by Sunder Hattangadi sunderh at hotmail.com  
  
