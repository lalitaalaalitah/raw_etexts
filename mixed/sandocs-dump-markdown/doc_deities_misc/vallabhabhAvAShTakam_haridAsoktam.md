---
Author: haridAsa
Category: deities_misc, gurudev, puShTimArgIya, aShTaka, haridAsa
Description/comments: puShTimArgIya stotraratnAkara
File name: vallabhabhAvAShTakam.itx
Indexextra: (pushti margiya stotraratnAkara)
Language: Sanskrit
Latest update: February 28, 2018
Location: doc_deities_misc
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: vallabhabhAvAShTakam
engtitle: vallabhabhAvAShTakam
itxtitle: vallabhabhAvAShTakam (haridAsoktam)
title: वल्लभभावाष्टकम् (हरिदासोक्तम्)

---
  
 वल्लभभावाष्टकम्   
  
पतिः श्रीवल्लभोऽस्माकं गतिः श्रीवल्लभः सदा ।  
मतिः श्रीवल्लभे ह्यस्तां रतिः श्रीवल्लभेऽस्तु मे ॥ १॥  
  
वृत्तिः श्रीवस्त्वभीयैव कृतिः श्रीवल्लभार्थिनी ।  
दर्शनं श्रीवल्लभस्य स्मरणं वल्लभप्रभोः ॥ २॥  
  
त्वत्प्रसादसुधाघ्राणं त्वदुच्छिष्टरसाग्रहः ।  
श्रवणं त्वद्गुणानां हि स्मरणं त्वत्पदाब्जयोः ॥ ३॥  
  
गृणनं तन्महित्वस्य सेवनं करयोर्भवेत् ।  
त्वत्स्वरूपान्तरो भोगो गमनं तव सन्निधौ ॥ ४॥  
  
त्वदग्रे सर्वदा स्थानं सङ्गस्त्वत्सेवकैः सदा ।  
त्वद्वार्ताऽतिरुचिर्निष्ठा भूयात्त्वद्वाक्यमात्रगा ॥ ५॥  
  
श्रद्धा त्वदेकसम्बधे विश्वासस्त्वत्पदाब्जयोः ।  
दास्यं त्वदीयमेवास्तु भूयात्त्वच्चरणाश्रयः ॥ ६॥  
  
मस्तके श्रीवल्लभोस्तु हृदि तिष्ठतु वल्लभः ।  
अभितः श्रीवल्लभोऽस्तु सर्वं श्रीवल्लभो मम ॥ ७॥  
  
नमः श्रीवल्लभायैव दैन्यं श्रीवल्लभे सदा ।  
प्रार्थना श्रीवल्लभेऽस्तु तत्पदाधीनता मम ॥ ८॥  
  
एतदष्टकपाठेन श्रीवल्लभपदाम्बुजे ।  
भवेद्भावो विनाऽऽयासं भक्तिमार्गवतात्मनाम् ॥ ९॥  
  
इति श्रीहरिदासोक्तं श्रीवल्लभभावाष्टकम् सम्पूर्णम् ।  
  
  
Proofread by PSA Easwaran psaeaswaran at gmail.com  
  
