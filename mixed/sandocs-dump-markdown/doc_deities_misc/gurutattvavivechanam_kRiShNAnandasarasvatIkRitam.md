---
Author: Krishnanandasarasvati
Category: deities_misc, gurudev
Description/comments: Brihat Stotra Ratnakar Shivadutta Shastri
File name: gurutattvavivechanam.itx
Language: Sanskrit
Latest update: February 19, 2019
Location: doc_deities_misc
Proofread by: Aruna Narayanan narayanan.aruna at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: gurutattvavivechanam
engtitle: gurutattvavivechanam
itxtitle: gurutattvavivechanam (kRiShNAnandasarasvatIkRitam)
title: गुरुतत्त्वविवेचनम् (कृइष्णानन्दसरस्वतीकृइतम्)

---
  
 गुरुतत्त्वविवेचनम्   
अन्धेनाऽन्धीकृतं विश्वं सचक्षुस्तु सचक्षुषम् ।  
दिदृक्षा चेद्भज त्वं तु देशिकेन्द्रं सचक्षुषम् ॥ १॥  
  
अन्धस्य गुरुरेकाक्षस्तस्य द्व्यक्षो गुरुर्मतः ।  
द्व्यक्षाणामपि सर्वेषां गुरुस्त्रयक्षो न तत्समः ॥ २॥  
  
सहस्राक्षादयः सर्वे द्व्यक्षा एव हि केवलम् ।  
कार्यध्येय-दृशो यस्मात् त्र्यक्षशिष्यपदे स्थिताः ॥ ३॥  
  
त्र्यक्षस्तु भगवानादिपुरुषः शङ्करो भवः ।  
सृष्ट्वा सर्वाणि भूतानि कायमध्येऽथ सन्दिशन् ॥ ४॥  
  
उभयातीतममलं तृतीयाक्षस्य गोचरम् ।  
ददाति प्रार्थितस्तुष्टः श्रीगुरुः परमेश्वरः ॥ ५॥  
  
स आदिनाथो भगवाननादिर्ज्ञानाम्बुधिः स्वात्मरतिर्महात्मा ।  
श्रीदेशिकेन्द्र करुणाम्बुराशिर्नानास्वरूपैश्चरतीह लोके ॥ ६॥  
  
क्वचिच्च किञ्चित् कुरुते मनस्वी क्वचिन्न किञ्चित् कुरुते प्रमत्तः ।  
वालो यथा क्रीडति सर्वलोके तथैव स क्रीडति पामरेषु ॥ ७॥  
  
स लभ्यते केनचिदेव पुंसा विज्ञायते केनचिदेव पुंसा ।  
प्रस्तूयते केनचिदेव पुंसा शृणोति वा तं स नरोऽपि धन्यः ॥ ८॥  
  
इति श्रीकृष्णानन्दयतिविरचितं गुरुतत्त्वविवेचनं सम्पूर्णम् ।  
  
  
Proofread by Aruna Narayanan narayanan.aruna at gmail.com  
  
