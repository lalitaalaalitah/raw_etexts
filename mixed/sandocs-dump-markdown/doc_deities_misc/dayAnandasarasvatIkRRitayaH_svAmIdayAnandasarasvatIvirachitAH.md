---
Category: deities_misc, kRitI, misc
File name: dayAnandakRRitayaH.itx
Language: Sanskrit
Latest update: November 17, 2018
Location: doc_deities_misc
Proofread by: Swamini Tattvapriyananda tattvapriya3108 at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: deities_misc
Text title: Kritis for various deities by Swami Dayanandasarasvati
Transliterated by: Swamini Tattvapriyananda tattvapriya3108 at gmail.com
engtitle: Kritis of Swami Dayanandasarasvati
itxtitle: dayAnandasarasvatIkRRitayaH (svAmIdayAnandasarasvatIvirachitAH)
title: दयानन्दसरस्वतीकृतयः (स्वामीदयानन्दसरस्वतीविरचिताः)

---
  
 श्रीस्वामिदयानन्दकृत-कृतयः   
  
॥ महागणपतिं मनसा स्मरामि ॥  
  
रागम् - तिलङ्                   तालम् - आदि  
  
पल्ल्वी               महागणपतिं मनसा स्मरामि  
                   महादेवमुदं शिरसा नमामि     (महागणपतिम्)  
  
अनुपल्लवी           मातङ्गाननं माहेश्वरम्  
                   तापत्रय-युत-भवरोग-भैषजम्     (महागणपतिम्)  
  
चरणम् -१         शतकोटि-विघ्न-परिहार-चरणम्  
                   शान्त्यादि-सर्वकल्याण-गुणदम्  
                   हृदन्तरं निखिल-लोकगं शिवम्  
                   परं पदं प्रदं प्रततम्     (महागणपतिम्)  
  
चरणम् -२         ब्रह्माण्डान्तर्गत-भूतस्थम्  
                   यजुरादिवेद-शिखरस्थम्  
                   नितान्तशुद्धान्तःकरणस्थम्  
                   प्रशस्तं तटस्थं समस्तं तम्     (महागणपतिं)  
  
॥ परिपालय मां करिवरद ॥  
  
रागम् - मोहनम् ।                          तालम् - खण्डचापु  
  
पल्लवी              परिपालय मां करिवरद     (परिपालय)  
  
अनुपल्लवी           अगणित-कल्याण-गुणैकरूप  
                   अनन्ते शयान हृदये वसान     (परिपालय)  
  
चरणम्             भवाग्नि-तापेन परितप्त-मानसम्  
                   दोधूयमानं दुरदृष्ट-वातेन  
                   अविद्यादि-पञ्च-क्लेशादि-तप्तम्  
                   त्वदेक-शरण्ये शरणागतं माम्     (परिपालय)  
  
॥ भजे विघ्नराजं विनायकं ॥  
  
रागम् - हंसध्वनि                        तालम् - आदि  
  
पल्लवी              भजे विघ्नराजं विनायकम्  
                   यजे फालचन्द्रं पदवाक्यप्रमेयम्     (भजे विघ्नराजम्)  
  
अनुपल्लवी           अथर्वशीर्षादि-प्रतिपादितं  
                   सङ्कटनाशनं गणपतिं सदा     (भजे विघ्नराजम्)  
  
चरणम्             वक्रतुण्डं महाकायं  
                   एकदन्तं गजाननम्  
                   विकटं कृष्णपिङ्गाक्षं  
                   धूम्रवर्णं लम्बोदरम्     (भजे विघ्नराजम्)  
  
॥ भो शम्भो शिव-शम्भो स्वयम्भो ॥  
  
रागम् - रेवति                               तालम् - आदि  
पल्लवी              भो शम्भो शिव-शम्भो स्वयम्भो  
                   गङ्गाधर शङ्कर करुणाकर  
                   मामव भवसागर-तारक     (भो शम्भो)  
  
अनुपल्लवी           निर्गुण-परब्रह्म-स्वरूप  
                   गमागमभूत-प्रपञ्च-रहित  
                   निजगुहा-निहित नितान्त-अनन्त  
                   आनन्द अतिशय अक्षयलिङ्ग     (भो शम्भो)  
  
चरणम्             दिमित दिमित दिमि तरिकिट तकतोम्  
                   तों तों तरिकिट तरिकिट तकतोम् ।  
                   मतङ्ग-मुनिवर-वन्दित ईश  
                   सर्वदिगम्बर-वेष्टितवेष  
                   नित्य-निरञ्जन नृत्यनटेश  
                   ईश सभेश सर्वेश     (भो शम्भो)  
  
॥ सोमेश्वरं भजेम ॥  
  
रागम् -                                        तालम् - आदि  
  
पल्लवी              सोमेश्वरं भजेम सपरिवार सोमेश्वरम्  
  
अनुपल्लवी           वामे भागेश्वर्या युतं सततं  
                   साम-गानेन तोषितं  
                   सोमादि-यज्ञ-हविर्भुजं  
                   परम-पद-प्रदं तम्     (सोमेश्वरम्)  
  
चरणम्             अयि-उणादि-सूत्र-जनि-कर्तृ-रूपं  
                   षड्जादि-सप्त-स्वर-नाद-भूतं  
                   शम-दमादि-युक्तेन प्रतिपद्यमानं  
                   पूतं पवित्रं प्रणव-स्वरूपम्     (सोमेश्वरम्)  
  
                   नित्य-निरीहं निगमान्तगं तं  
                   राज-कूट-क्षेत्र-भक्त-पालकं कालान्तकं (सोमेश्वरम्)  
  
॥ वन्देऽहं शारदाम् ॥  
  
रागम् - यमन्कल्याणी                        तालम् - मिश्रचापु  
  
पल्लवी              वन्देऽहं शारदाम्  
                   विशारदां ज्ञानदां वरदाम्     (वन्देऽहम्)  
  
अनुपल्लवी           शुद्ध-सत्त्व-स्वरूपिणीम्  
                   स्वच्छ-हृदय-निवासिनीम्  
                   स्वप्रकाश-रूपिणीम्     (वन्देऽहम्)  
  
चरणम्             परापर-विद्या-भूषिताम्  
                   सुरवर-सुजन-सेविताम्  
                   शुभदां सुलभां  
                   सुस्वर-वाद्य-निरताम्     (वन्देऽहम्)  
  
॥ मीनाक्षी ॥  
  
रागम् - भागेश्री                             तालम् - रूपकम्  
  
पल्लवी              मधुर-मधुर-मीनाक्षि  
                   मधुरापुरि-निलये अम्ब  
                   अम्ब जगदम्ब     (मधुर-मधुर)  
  
अनुपल्लवी           मधुर-मधुर-वाग्विलासिनि  
                   मातङ्गीं मरकताङ्गीं  
                   मातर्मम हृदय-निवासिनि  
                   मां पाहि सन्ताप-हारिणि     (मधुर-मधुर)  
  
चरणम्             सुन्दरेश्वर-भागेश्वरि  
                   सुवरादि-जगदीश्वरि छाये  
                   पतितात्म-परितारिणि माये  
  
                   परमगुह्य-परब्रह्म-सहाये     (मधुर-मधुर)  
  
॥ षण्मुखः ॥  
  
रागम् - सिन्धुभैरवी                     तालम् - मिश्रचापु  
  
पल्लवी              षण्मुखं भज षण्मुखम्  
                   सर्वगं शिखि-वाहनम्  
                   उन्मोचन-प्रमोचनाय     (षण्मुखं भज)  
  
अनुपल्लवी           शरवणभव-विभवम्  
                   श्रितजन-सेवितचरणम्  
                   कामादि-षड्रिपु-निधनम्  
                   सामादि-वेदगम्यम्     (षण्मुखं भज)  
  
चरणम्             सर्वजन-मनोरञ्जकम्  
                   प्राज्ञं प्रणवार्थ-देशिकम्  
                   गुहं गुरुवरं शूरं शूलधरम्  
                   परतरं भवतारकम्     (षण्मुखं भज)  
  
॥ कल्याणसुब्रह्मण्यः ॥  
  
रागम् - कल्याणी                       तालम् - आदि  
  
पल्लवी              कल्याणसुब्रह्मण्य नमोऽस्तुते  
                   हे कल्याणसुब्रह्मण्य नमोऽस्तुते    (हे कल्याणसुब्रह्मण्य)  
  
अनुपल्लवी           वल्ल्या समेत-देवसेनापते सुरपते  
                                                   (हे कल्याणसुब्रह्मण्य)  
  
चरणम्             पशुपाश-मोह-विनाशैक-हेतो  
  
                   आबाल-पण्डित-सुवन्दित-विभो  
                   पशुपुत्र-कलत्र-स्वर्गादीष्ट-कामतरो  
                   परब्रह्मपदप्रद-प्रभो     (हे कल्याणसुब्रह्मण्य)  
  
मध्यम-कालः       विश्वाकार-ओङ्कार-तत्त्वार्थमूर्ते गुरुकुलाचलकीर्ते  
                   भक्तजन-हृदयपूर्ते स्फूर्ते सुकीर्त्ते  
                                                   (हे कल्याणसुब्रह्मण्य)  
  
॥ रामं भजे श्यामं मनसा ॥  
  
रागम् - दुर्गा                      तालम् - आदि  
  
पल्लवी              रामं भजे श्यामं मनसा  
                   रामं भजे श्यामं वचसा     (रामं भजे)  
  
अनुपल्लवी           सर्व-वेद-सार-भूतम्  
                   सर्व-भूत-हेतु-नाथम्     (रामं भजे)  
  
चरणम् -१         विभीषणाञ्जनेय-पूजित-चरणम्  
                   वसिष्ठादि-मुनिगण-वेदित-हृदयम्  
                   वशीकृत-माया-कारित-वेषम्  
                   एतं पुरेशं सर्वेशम्     (रामं भजे)  
  
चरणम् -२         नील-मेघ-श्यामलं नित्य-धर्म-चारिणम्  
                   दण्डिनं कोदण्डिनं दुराचार-खण्डनम्  
                   जन्म-मृत्यु-जरा-व्याधि-दुःख-दोष-भव-हरम्  
                                                  (रामं भजे)  
  
॥ श्यामसुन्दरं भावये ॥  
  
रागम् - नाट्टै                         तालम् - मिश्रचापु  
  
पल्लवी              श्यामसुन्दरं भावये निगमान्तगम्     (श्यामसुन्दरम्)  
  
अनुपल्लवी           कमनीय-कामकोटि-कल्पद्रुमम्     (श्यामसुन्दरम्)  
  
चरणम्             भावाभावानिर्वचनीयमाया-  
                   कल्पित-कालदेशावच्छिन्न-शरीरं सततम्  
                   अनन्तकल्याणगुणसम्पन्नम्  
                   अनन्यभक्त्या परिसम्प्राप्तम्  
                   सच्चिद्धनरसमूर्तिम्  
                   पुण्यमनोरथपूर्तिं हृत्स्फूर्तिं तम्     (श्यामसुन्दरम्)  
  
॥ हे गोविन्द हे गोपाल ॥  
  
रागम् - हिन्दोलम्                तालम् - रूपकम्  
  
पल्लवी              हे गोविन्द हे गोपाल  
                   उद्धर मां दीनम्  
                   अतिदीनं बलहीनम्     (हे गोविन्द)  
  
अनुपल्लवी           विहित-विहीनं विपर्यय-ज्ञानं  
                   सञ्चित-सर्व-कलुष-कलापम्     (हे गोविन्द)  
  
चरणम्             वेदं न जाने वेद्यं न जाने  
                   ध्यानं न जाने ध्येयं न जाने  
                   मन्त्रं न जाने तन्त्रं न जाने  
                   पद्यं न जाने गद्यं न जाने     (हे गोविन्द)  
  
॥ दक्षिणामूर्ते अमूर्ते ॥  
  
रागम् - रञ्जनी                      तालम् - आदि  
  
पल्लवी              दक्षिणामूर्ते अमूर्ते  
                   सनकादि-मुनिजन-हृन्मूर्ते     (दक्षिणामूर्ते)  
  
अनुपल्लवी           आगमसार-परिपूर्ण-आत्म-  
                   जिज्ञासु-मनोगत-मूर्ते     (दक्षिणामूर्ते)  
  
चरणम्             प्रसीद हृदीश अधीहि ब्रह्म  
                   त्यक्तसर्वं युक्तात्मानं  
                   त्वच्छरणागतं माम्     (दक्षिणामूर्ते)  
  
॥ त्यजरे भव-भय-तापम् ॥  
  
रागम् - बेहाग्                       तालम् - आदि  
  
पल्लवी              त्यजरे भव-भय-तापम्  
                   भजरे व्रज-जन-मनस्सुभाजम्  
                   गुरु-राजं विराजम्     (त्यजरे)  
  
अनुपल्लवी           अपि चेदसि पापकृत्तमः  
                   सर्वं वृजिनं सन्तरिष्यसि त्वम्     (त्यजरे)  
  
चरणम्             इदं शरीरं क्षेत्रं हि विद्धि  
                   क्षेत्रं यो वेत्ति सर्वेषु क्षेत्रेषु  
                   स हि परमात्मा अहमिति पश्य  
                   समाहितो भूत्वा     (त्यजरे)  
  
॥ भावये परमात्मान् ॥  
रागम् - आरभी                        तालम् - आदि  
पल्लवी              भावये परमात्मानं  
                   भवभयदूरं नितराम्     (भावये)  
  
अनुपल्लवी           श्रवण-मनन-मुख-प्राप्त-सतत्त्वम्  
                   आदि-मध्यान्त-रहितं परिपूर्णम्     (भावये)  
  
चरणम् -१         कल्पित-सकल-भुवनाधारम्  
                   सद्गुरु-सुमुख-कमलोद्भूतं  
                   जप-तपः-कर्म-सुशितया बुद्धया  
                   बोधं प्रतिबोधं विदितं महान्तम्     (भावये)  
  
चरणम् -२         असङ्गं अस्वप्नं अचिन्त्य-रूपम्  
मध्यम-कालः      शान्तं शिवं निर्विकल्पं परेशम्  
                   समं सदा सर्व-भूतेषु गूढम्  
                   सुखं स्वतन्त्रं सुबोध-स्वरूपम्     (भावये)  
  
॥ शङ्कराचार्यं भजेम ॥  
  
रागम् - मोहनम्                          तालम् - रूपकम्  
  
पल्लवी              शङ्कराचार्यं भजेम  
                   आदि-शङ्कराचार्यं भजेम  
                   शिवशङ्कर-रूपं अरूपम्  
                   अद्वयानन्द-करं यतिवरं गुरुवरम्   (शङ्कराचार्यम्)  
  
अनुपल्लवी           तोटकादि-हृद्भावित-चरणम्  
                   विदिताखिल-शास्त्र-सुधा-जलधिम्  
                   अघटित-माया-भव-अपहारम्  
                   हारं श्रुतिसारं वारं वारम्     (शङ्कराचार्यं)  
चरणम्             कुशाग्र-बुद्धि-विशेष-विज्ञातम्  
                   ईश-केनादि-भाष्य-विख्यातं  
                   विज्ञात-परात्म-निजस्वरूपम्  
                   ज्ञेयं ध्येयं गेयं वयम्     (शङ्कराचार्यम्)  
  
॥ भारत देश हिताय ॥  
  
रागम् - देश                                          तालम् - चतुश्र एकम्  
  
पल्लवि              भारत-देश-हिताय  
                   भरतादि-महामति-सेवित     (भारत...)  
  
अनुपल्लवि           आसेतु-हिमाचल-वनगिरिजन-संरक्षणाय  
                   कुरु सेवां त्वं कुरु सेवां त्वं कुरु सेवां त्वं कुरु सेवाम्  
                                                      (भारत...)  
  
चरणम्             आयुरारोग्य-विवर्धनाय धर्म-संस्थापनाय  
                   क्षोभनिवारणाय सुभिक्ष-परिप्रापणाय  
                   दीनजन उद्धारणाय  
                   कुरु सेवां त्वं कुरु सेवां त्वं कुरु सेवां त्वं कुरु सेवाम्  
                                                      (भारत...)  
  
  
Encoded and proofread by Swamini Tattvapriyananda tattvapriya3108 at gmail.com  
  
