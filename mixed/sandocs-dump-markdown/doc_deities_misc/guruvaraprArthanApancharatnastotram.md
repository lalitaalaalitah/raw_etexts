---
Category: deities_misc, gurudev, stotra, pancharatna
File name: guruvaraprArthanApaMcharatnastotram.itx
Language: Sanskrit
Latest update: April 29, 2013, January 21, 2017
Location: doc_deities_misc
Proofread by: Dinesh Agarwal  dinesh.garghouse at gmail.com, PSA Easwaran, NA
Send corrections to: Sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: guruvaraprArthanApaMcharatnastotram
Texttype: stotra
Transliterated by: Dinesh Agarwal  dinesh.garghouse at gmail.com
engtitle: guruvaraprArthanApaMcharatnastotram
itxtitle: guruvaraprArthanApancharatnastotram
title: गुरुवरप्रार्थनापञ्चरत्नस्तोत्रम्

---
  
 गुरुवरप्रार्थनापञ्चरत्नस्तोत्रम्   
  
श्रीगणेशाय नमः ॥  
  
यं विज्ञातुं भृगुः स्वापितरमुपगतः पञ्चवारं यथाव-  
     ज्ज्ञानादेवामृताप्तेः सततमनुपमं चिद्विवेकादि लब्ध्वा ।  
तस्मै तुभ्यं नमः श्रीहरिहरगुरवे सच्चिदानन्दमुक्ता-  
     नन्ताद्वैतप्रतीते न कुरु कितवतां पाहि मां दीनबन्धो ॥ १॥  
  
यस्मान्नश्यस्य जन्मस्थितिविलयमिमे तैतिरीयाः पठन्ति  
     स्वाविद्यामात्रयोगात्सुखशयनतले मुख्यतः स्वप्नवच्च ।  
तस्मै तुभ्यं नमः श्रीहरिहरगुरवे सच्चिदानन्दमुक्ता-  
     नन्ताद्वैतप्रतीते न कुरु कितवतां पाहि मां दीनबन्धो ॥ २॥  
  
यो वेदान्तैकलक्ष्यः श्रुतिषु निवमितस्तैत्तिरीयैश्च  
     काण्वैरन्यैरप्यानिषेकादुदयपरिमितं चारुसंस्कारभाजाम् ।  
तस्मै तुभ्यं नमः श्रीहरिहरगुरवे सच्चिदानन्दमुक्ता-  
     नन्ताद्वैतप्रतीते न कुरु कितवतां पाहि मां दीनबन्धो ॥ ३॥  
  
यस्मिन्नेवावसन्नाः सकलनिगमवाङ्मौलयः सुप्तपुंसि  
     प्रोक्त्तं तन्नाम यद्वन्निजमहिमगतध्वान्ततत्कार्यरूपे ।  
तस्मै तुभ्यं नमः श्रीहरिहरगुरवे सच्चिदानन्दमुक्ता-  
     नन्ताद्वैतप्रतीते न कुरु कितवतां पाहि मां दीनबन्धो ॥ ४॥  
  
चित्त्वात्सङ्कल्पपूर्वं सॄजति जगदिदं योगिवन्मायया यः  
     स्वात्मन्येवाद्वितीये परमसुखदॄशि स्वप्नवद्भूप्नि नित्ये ।  
तस्मै तुभ्यं नमः श्रीहरिहरगुरवे सच्चिदानन्दमुक्ता-  
     नन्ताद्वैतप्रतीते न कुरु कितवतां पाहि मां दीनबन्धो ॥ ५॥  
  
इत्यच्युतविरचितं गुरुवरप्रार्थनापञ्चरत्नस्तोत्रं सम्पूर्णम् ॥   
  
  
  
  
  
Encoded and proofread by Dinesh Agarwal  dinesh.garghouse at gmail.com  
  
