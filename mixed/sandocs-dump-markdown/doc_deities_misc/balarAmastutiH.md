---
Acknowledge-Permission: Mahaperiaval Trust
Category: deities_misc
Description/comments: Edited by S. V. Radhakrishna Shastriji
File name: balarAmastutiH.itx
Indexextra: (VSM 3)
Language: Sanskrit
Latest update: May 13, 2018
Location: doc_deities_misc
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: deities_misc
Text title: balarAmastutiH
engtitle: balarAmastutiH
itxtitle: balarAmastutiH
title: बलरामस्तुतिः

---
  
 श्रीबलरामस्तुतिः   
  
निष्पात्याशु हिमांशुमण्डलमधः पीत्वा तदन्तः सुधां  
कृत्वैनं चषकं हसन्निति हलापानाय कौतूहलात् ।  
भो देव द्विजराजि मादृशि सुरास्पर्शोऽपि न श्रेयसे  
मां मुञ्चेति तदर्थितो हलधरः पायादपायाज्जगत् ॥ १॥  
  
प्रेमोन्नामितरेवतीमुखगतामास्वाद्य कादम्बरीं  
उन्मत्तं क्वचिदुत्पतत्क्वचिदपि भ्राम्यत्क्वचित्प्रस्खलत् ।  
रक्तापाङ्गमधीरलाङ्गलमलिश्यामाम्बराडम्बरं  
क्लेशं नः कवलीकरोतु सकलं पाकाभिरामं महः ॥ २॥  
  
उष्णालु क्वचिदर्कधामनि मनाङ् निद्रालु शीतानिले  
हालानां गृहयालु चुम्बदसकृल्लज्जालु जायामुखम् ।  
नित्यं निष्पतयालु तिर्यगवनीशय्याशयालु क्षणं  
गीतेभ्यः स्पृहयालु धाम धवलं दीने दयालु श्रये ॥ ३॥  
  
इति श्रीबलरामस्तुतिः समाप्ता ।  
  
  
Proofread by PSA Easwaran psaeaswaran at gmail.com  
  
