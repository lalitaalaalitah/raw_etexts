---
Author: haridAsa
Category: deities_misc, gurudev, puShTimArgIya, panchaka, haridAsa
Description/comments: puShTimArgIya stotraratnAkara
File name: vallabhapanchAkSharastotram.itx
Indexextra: (pushti margiya stotraratnAkara)
Language: Sanskrit
Latest update: February 28, 2018
Location: doc_deities_misc
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: vallabhapanchAkSharastotram
engtitle: vallabhapanchAkSharastotram
itxtitle: vallabhapanchAkSharastotram (haridAsoktam)
title: वल्लभपञ्चाक्षरस्तोत्रम् (हरिदासोक्तम्)

---
  
 वल्लभपञ्चाक्षरस्तोत्रम्   
  
श्रीवल्लवीवल्लभस्य वियोगाग्ने कृपाकर ।  
अलौकिकनिजानन्द श्रीवल्लभ तवास्म्यहम् ॥ १॥  
  
कृष्णाधरसुधाधारभरितावयवावृत ।  
श्रीभागवतभावाब्धे श्रीवल्लभ तवास्म्यहम् ॥ २॥  
  
भावात्मकस्वरूपार्तिभावसेवाप्रदर्शक ।  
भाववल्लभ्यपादाब्ज श्रीवल्लभ तवास्म्यहम् ॥ ३॥  
  
करुणायुतदृक्प्रान्तपातपातकनाशक ।  
निःसाधनजनाधीश श्रीवल्लभ तवास्म्यहम् ॥ ४॥  
  
मधुरास्यातिमधुरदृगन्त मधुराधर ।  
स्वरूपमधुराकार श्रीवल्लभ तवास्म्यहम् ॥ ५॥  
  
दीनतामात्रसन्तुष्ट दीनतामार्गबोधक ।  
दीनतापूर्णहृदय श्रीवल्लभ तवास्म्यहम् ॥ ६॥  
  
अङ्गीकृतकृतानेकापराधविहतिक्षम ।  
गृहीतहस्तनिर्वाह श्रीवल्लभ तवास्म्यहम् ॥ ७॥  
  
अशेषहरिदासैकसेवितस्वपदाम्बुज ।  
अदेयफलदानर्थं श्रीवल्लभ तवास्म्यहम् ॥ ८॥  
  
इति श्रीहरिदासोक्तं श्रीवलभपञ्चाक्षरस्तोत्रं सम्पूर्णम् ।  
  
  
Proofread by PSA Easwaran psaeaswaran at gmail.com  
  
