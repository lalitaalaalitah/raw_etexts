---
Category: deities_misc, gurudev, atharvashIrSha
File name: svAmIsamarthAtharvashIrSham.itx
Language: Sanskrit
Latest update: May 12, 2019
Location: doc_deities_misc
Proofread by: NA
Send corrections to: sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: akkalakoTa svAmI samartha atharvashIrSham
Transliterated by: NA
engtitle: Akkalakota Swami Samartha Atharvashirsham
itxtitle: akkalakoTasvAmIsamarthAtharvashIrSham
title: अक्कलकोटस्वामीसमर्थाथर्वशीर्षम्

---
  
 श्रीसमर्थाथर्वशीर्षम्   
अथ श्री अक्कलकोटीस्वामीसमर्थाथर्वशीर्षम् ।  
अथ ध्यानम् ।  
ॐ ध्यायेच्छान्तं प्रशान्तं कमलनयनं योगिराजं दयालुं  
     स्वामी मुद्रासनस्थं विमलतनुयुतं मन्दहास्यं कृपालम् ।  
दृष्टिक्षेपोहि यस्य हरति स्मरणात् पापजालौघ सङ्घं  
     भक्तानां स्मर्तृगामी जयति सविदधत् केवलानन्द कन्दम् ॥ १॥  
  
। हरिः ॐ ।  
नमः श्रीस्वामीसमर्थाय परमहंसाय दिव्यरूपधारिणे ।  
नमः श्रीपाद श्रियावल्लभावतारधारिणे ।  
नमः श्रीमन्नरसिंह सरस्वत्यावतारधारिणे ।  
नमः कर्दलीवनवासिने । नमोऽवधूताय स्वेच्छाचारिणे ।  
नमः कैवल्यानन्दसच्चिदानन्दस्वरूपिणे ॥ २॥  
  
त्वं परं तत्त्वमयः । तत्त्वमस्यादि महावाक्यैः सम्बोधितः ।  
त्वं पृथिव्यादि पञ्चमहाभुतः स्वरूपः ।  
त्वं अष्टधा प्रकृति पुरूषात्मकः । त्वं चराचरः साक्षीः ।  
त्वं ज्ञप्तिमयस्त्वं पूर्णानन्दमयः ।  
त्वं मूलाधारादि षट्चक्रस्थित दैवतात्मकः ॥ ३॥  
  
सर्वं जगदेतत्त्वत्तो जायते । त्वयि विद्यते । त्वयि लीयते ।  
त्वामहं ध्यायामि नित्यम् ॥ ४॥  
  
पाहिमां त्वम् । प्राच्यां पाहि । प्रतीच्यां पाहि । दक्षिणातात् पाहि ।  
उत्तरस्यां पाहि । उर्ध्वात् पाहि । अधस्तात् पाहि । सर्वतः पाहि पाहि माम् ॥  
  
भयेभ्यःस्त्राहि माम् । संसारमहाभयात् मामुद्धर ।  
शरणागतोऽस्मि त्वाम् ॥ ५॥  
  
आजानुबाहुं गौराङ्गं दिव्यकौपिनधारिणम् ।  
तुलसीबिल्वपुष्पादि गन्धद्रव्यैः सुपूजितम् ।  
भक्तोद्धारैक ब्रीदं च स्मरणे भक्ततारकम् ।  
ध्यायामि हृदयाकाशे सच्चिदानन्दरूपिणम् ॥ ६॥  
  
``स्वामी समर्थ'' इति महामन्त्रः । महाभय विनाशकः ।  
नादानुसन्धाने स्वामीति जप्त्वा पापजालं प्रणश्यति ।  
स्वस्वरूपानुसन्धाने स्वामीति जप्त्वा सच्चिदानन्दं प्राप्नोति ।  
आत्मसाक्षात्कारो भवति ॥ ७॥  
  
नमाम्यहं दिव्यरूपं जगदानन्ददायकम् ।  
महायोगेश्वरं वन्दे ब्रह्माविष्णुमहेश्वरम् ।  
शक्तिं गणपतिं चैव सर्वदेवमयं भजेत् ।  
कृपालु भक्तवरदं वन्देऽहं सर्वसाक्षिणम् ॥ ८॥  
  
दत्तात्रेयाय विद्महे । परमहंसाय धीमहि । तन्नो स्वामी प्रचोदयात् ॥  
  
ॐ शान्तिः शान्तिः शान्तिः ।  
सुशान्तिर्भवतु ॥  
  
अवधूतचिन्तन श्रीगुरूदेवदत्त स्वामीसमर्थार्पणमस्तु ।  
सर्वेऽपि सुखिनः सन्तु सर्वे सन्तु निरामयाः ।  
सर्वे भद्राणि पश्यन्तु मा कश्चित् दुःखमाप्नुयात् ॥  
  
इति श्रीस्वामीसमर्थाथर्वशीर्षं सम्पूर्णम् ।  
  
  
NA  
  
