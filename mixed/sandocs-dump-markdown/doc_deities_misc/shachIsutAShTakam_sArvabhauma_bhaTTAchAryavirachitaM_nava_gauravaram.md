---
Author: Sarvabhauma Bhattacharya
Category: deities_misc, aShTaka, krishna, gurudev, sArvabhaumabhaTTAchArya
Description/comments: Nitai or Nityananda
File name: shachIsutAShTakam.itx
Indexextra: (Meaning)
Language: Sanskrit
Latest update: February 22, 2019
Location: doc_deities_misc
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: Shachisutashtakam
engtitle: Shachisutashtakam
itxtitle: shachIsutAShTakam (sArvabhauma bhaTTAchAryavirachitaM nava gauravaram)
title: शचीसुताष्टकम् (सार्वभौम भट्टाचार्यविरचितं नव गौरवरम्)

---
  
 शचीसुताष्टकम्   
नवगौरवरं नवपुष्पशरं  
     नवभावधरं नवलास्यपरम् ।  
नवहास्यकरं नवहेमवरं  
     प्रणमामि शचीसुतगौरवरम् ॥ १॥  
  
नवप्रेमयुतं नवनीतशुचं  
     नववेशकृतं नवप्रेमरसम् ।  
नवधा विलसत् शुभप्रेममयं  
     प्रणमामि शचीसुतगौरवरम् ॥ २॥  
  
हरिभक्तिपरं हरिनामधरं  
     करजप्यकरं हरिनामपरम् ।  
नयने सततं प्रणयाश्रुधरं  
     प्रणमामि शचीसुतगौरवरम् ॥ ३॥  
  
सततं जनताभवतापहरं  
     परमार्थपरायणलोकगतिम् ।  
नवलेहकरं जगत्तापहरं  
     प्रणमामि शचीसुतगौरवरम् ॥ ४॥  
  
निजभक्तिकरं प्रियचारुतरं  
     नटनर्तननागरराजकुलम् ।  
कुलकामिनिमानसलास्यकरं  
     प्रणमामि शचीसुतगौरवरम् ॥ ५॥  
  
करतालवलं कलकण्ठरवं  
     मृदुवाद्यसुवीणिकया मधुरम् ।  
निजभक्तिगुणावृतनात्यकरं  
     प्रणमामि शचीसुतगौरवरम् ॥ ६॥  
  
युगधर्मयुतं पुनर्नन्दसुतं  
     धरणीसुचित्रं भवभावोचितम् ।  
तनुध्यानचितं निजवासयुतं  
     प्रणमामि शचीसुतगौरवरम् ॥ ७॥  
  
अरुणं नयनं चरणं वसनं  
     वदने स्खलितं स्वकनामधरम् ।  
कुरुते सुरसं जगतः जीवनं  
     प्रणमामि शचीसुतगौरवरम् ॥ ८॥  
  
इति सार्वभौमभट्टाछर्यविरचितं शचीसुताष्टकं सम्पूर्णम् ।  
  
  
