---
Author: Vyasa
Category: aShTaka, deities_misc, vyAsa
File name: mRityvaShTakam.itx
Indexextra: (Garuda Purana)
Language: Sanskrit
Latest update: December 12, 2015
Location: doc_deities_misc
Send corrections to: sanskrit@cheerful.com
Site access: https://sanskritdocuments.org
Source: shrIgAruDe mahApurANe adhyAya 233 mArkaNDeyakRitaM
Subject: philosophy/hinduism/religion
Sublocation: deities_misc
Text title: mRityvaShTakam
Transliterated by: sansknet
engtitle: mRityvaShTakam
itxtitle: mRityvaShTakam (garuDapurANAntargatam mArkaNDeyakRitam)
title: मृइत्य्वष्टकम् (गरुडपुराणान्तर्गतम् मार्कण्डेयकृइतम्)

---
  
 मृत्य्वष्टकम्   
गारुडपुराणान्तर्गतम्  
  
सूत उवाच ।  
स्तोत्रं तत्सं प्रवक्ष्यामि मार्कण्डेयन भाषितम् । स्तोत्रम् सर्वं  
दामोदरं प्रपन्नोऽस्मि किन्नो मृत्युः करिष्यति ॥ १॥  
  
शङ्खचक्रधरं देवं व्यक्तरूपिणमव्ययम् ।  
अधोअक्षजं प्रपन्नोऽस्मि किन्नो मृत्युः करिष्यति ॥ २॥  
  
वराहं वामनं विष्णुं नारसिंहं जनार्दनम् ।  
माधवञ्च प्रपन्नोऽस्मि किन्नो मृत्युः करिष्यति ॥ ३॥  
  
पुरुषं पुष्करक्षेत्रबीजं पुण्यं जगत्पतिम् ।  
लोकनाथं प्रपन्नोऽस्मि किन्नो मृत्युः करिष्यति ॥ ४॥  
  
सहस्रशिरसं देवं व्यक्ताव्यक्तं सनातनम् ।  
महायोगं प्रपन्नोऽस्मि किन्नो मृत्युः करिष्यति ॥ ५॥  
  
भूतात्मानं महात्मानं यज्ञयोनिमयोनिजम् ।  
विश्वरूपं प्रपन्नोऽस्मि किन्नो मूत्युः करिष्यति ॥ ६॥  
  
इत्युदीरितमाकर्ण्य स्तोत्रं तस्य महात्मनः । स्तवं तस्य  
अपयातस्ततो मृत्युर्विष्णुदूतैः प्रपीडितः ॥ ७॥  
  
इति तेन जितो मृत्युर्मार्कण्डेयेन धीमता ।  
प्रसन्ने पुण्डरीकाक्षे नृसिंहे नास्ति दुर्लभम् ॥ ८॥  
  
मृत्य्वष्टकमिदं पुण्यं मृत्युप्रशमनं शुभम् ।  
मार्कण्डेयहितार्थाय स्वयं विष्णुरुवाच ह ॥ ९॥  
  
इदं यः पठते भक्त्या त्रिकालं नियतं शुचिः ।  
नाकाले तस्य मृत्युः स्यान्नरस्याच्युतचेतसः ॥ १०॥  
  
हृत्पद्ममध्ये पुरुषं पुराणं  
          नारायणं शाश्वतमप्रमेयम् ।  
विचिन्त्य सूर्यादतिराजमानं  
          मृत्युं स योगि जितवांस्तथैव ॥ ११॥  
  
इति श्रीगारुडे महापुराणे मार्कण्डेयकृतं   
मृत्य्वष्टकस्तोत्रकतह्नं नाम   
त्रयस्त्रिंशदुत्तरद्विशततमोऽध्यायः  
  
  
Garuda Purana pUrvakhaNda adhyAya 233 (225 varied.)  
  
