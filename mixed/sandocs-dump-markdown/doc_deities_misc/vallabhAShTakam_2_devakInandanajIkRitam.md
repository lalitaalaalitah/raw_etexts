---
Author: devakInandanajI
Category: deities_misc, gurudev, puShTimArgIya, aShTaka
Description/comments: puShTimArgIya stotraratnAkara
File name: vallabhAShTakam2.itx
Indexextra: (pushti margiya stotraratnAkara)
Language: Sanskrit
Latest update: February 28, 2018
Location: doc_deities_misc
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: vallabhAShTakam 2
engtitle: vallabhAShTakam 2
itxtitle: vallabhAShTakam 2 (devakInandanajIkRitam)
title: वल्लभाष्टकम् २ (देवकीनन्दनजीकृइतम्)

---
  
 श्रीवल्लभाष्टकम् २   
  
प्रथयितुमच्युतचरणाम्बुजरसपानैकसंश्रयं वर्त्म ।  
श्रीमल्लक्ष्मणतनुजो जगति श्रीवल्लभो जयति ॥ १॥  
  
यदनुग्रहेण जन्तून् व्रजमतिरप्यात्मनो मनुते ।  
निःसाधनानसाध्यो जगति श्रीवल्लभो जयति ॥ २॥  
  
विश्वोद्धारविचारप्रकटितकरुणोत्तरङ्गपाथोभिः ।  
दिशि दिशि विदितविभूतिर्जगति श्रीवल्लभो जयति ॥ ३॥  
  
मायामताद्रिपक्षं सर्वं ब्रह्मेति वादवज्रेण ।  
चिच्छेदाद्भुतवीर्यो जगति श्रीवल्लभो जयति ॥ ४॥  
  
वितरति कृष्णकथामृतधनमविनाश्यं सुदुर्लभं बहुलम् ।  
अर्थिषु तदुदितकीर्तिर्जगति श्रीवल्लभो जयति ॥ ५॥  
  
कमलाकरयुगलालितविमलाशयसेविताङ्घ्रियुग्मः ।  
अचलाचलबहुचरितो जगति श्रीवल्लभो जयति ॥ ६॥  
  
नाशयति शब्दसृष्टेर्यत्तज्ज्ञनांशुमांस्तमोऽज्ञानम् ।  
अघतूलराशिदहनो जगति श्रीवल्लभो जयति ॥ ७॥  
  
सहजासुरजनताया दुःखोदर्काय वक्रतर्केण ।  
अविदितमार्गदिगर्को जगति श्रीवल्लभो जयति ॥ ८॥  
  
इति श्रीदेवकीनन्दनजीकृतं श्रीवल्लभाष्टकम् २ सम्पूर्णम् ।  
  
  
Proofread by PSA Easwaran psaeaswaran at gmail.com  
  
