---
Author: Pushpa Srivatsan
Category: deities_misc, puShpAshrIvatsan, gurudev, aShTaka
File name: sadgurutyAgarAjAShTakam.itx
Indexextra: (Translation)
Language: Sanskrit
Latest update: April 14, 2018
Location: doc_deities_misc
Proofread by: N V Vathsan nvvathsan at gmail.com
Send corrections to: Sanskrit@cheerful.com
Site access: https://sanskritdocuments.org
Source: Himalaya Gadyam
SubDeity: gurudev
Subject: philosophy/hinduism/religion
Sublocation: deities_misc
Text title: Sadguru Sri Tyagaraja Ashtakam
Texttype: svara
Transliterated by: N V Vathsan nvvathsan at gmail.com
engtitle: Sadguru Sri Tyagaraja Ashtakam
itxtitle: sadgurutyAgarAjAShTakam (puShpA shrIvatsena virachitam)
title: सद्गुरुत्यागराजाष्टकम् (पुष्पा श्रीवत्सेन विरचितम्)

---
  
 सद्गुरुश्रीत्यागराजाष्टकम्   
             ॐ  
         श्रीरामजयम् ।  
            श्रीः  
ॐ सद्गुरुश्रीत्यागराजस्वमिने नमो नमः ।  
  
त्यागराजाय विद्महे । नादहिम्याय धीमहि ।  
तन्नस्सद्गुरुः प्रचोदयात् ॥  
  
अथ सद्गुरुश्रीत्यागराजाष्टकम् ।  
सद्गुरुत्यागराजाय हिमशैलस्मृताय च ।  
शैलोत्तुङ्गसुगुण्याय महात्मने नमो नमः ॥ १॥  
  
नामगङ्गासुधाराय ज्ञानहिम्याचलाय च ।  
प्राणसंस्फूर्तिकाराय पावनाय नमो नमः ॥ २॥  
  
हिमगद्यप्रचोदाय गङ्गास्तोत्रप्रभूतये ।  
गद्यपद्यप्रमोदाय गुरुदेवाय ते नमः ॥ ३॥  
  
ध्यानगङ्गानिमग्नाय गानगङ्गाप्रसारिणे ।  
ज्ञानगङ्गाप्रभावाय नमो मत्प्राणशक्तये ॥ ४॥  
  
नारायणाप्तकामाय नागशायिसुगायिने ।  
नादमण्डलवृत्ताय नादसद्गुरवे नमः ॥ ५॥  
  
सप्तस्वराधिवासाय सद्गङ्गासदनाय च ।  
सीतारामाभिरामाय सद्गुरुस्वामिने नमः ॥ ६॥  
  
सत्यवाक्सत्यरूपाय सत्त्वातीतैकशक्तये ।  
सत्यश्रीरामनिष्ठाय त्यागराजाय ते नमः ॥ ७॥  
  
नमो मद्गुरुदेवाय नमो मङ्गलमूर्तये ।  
नमो नादावताराय पुष्पार्चिताय ते नमः ॥ ८॥  
  
ॐ तत्सदिति सद्गुरुश्रीत्यागब्रह्मचरणयुगले समर्पितं  
सद्गुरुश्रीत्यागराजाष्टकं सम्पूर्णम् ।  
  
ॐ शुभमस्तु  
  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
