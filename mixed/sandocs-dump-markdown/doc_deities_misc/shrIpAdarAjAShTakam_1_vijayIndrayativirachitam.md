---
Acknowledge-Permission: C Narayanarao
Author: vijayIndrayati
Category: deities_misc, gurudev, aShTaka
Description/comments: PanchayatistutiH
File name: shrIpAdarAjAShTakam1.itx
Indexextra: (Scan)
Language: Sanskrit
Latest update: June 15, 2020
Location: doc_deities_misc
Proofread by: Krishnananda Achar
Send corrections to: sanskrit@cheerful.com
Site access: http://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: Shri Shripadaraja Ashtakam 1
Transliterated by: Krishnananda Achar
engtitle: shrIpAdarAjAShTakam 1
itxtitle: shrIpAdarAjAShTakam 1 (vijayIndrayativirachitam)
title: श्रीपादराजाष्टकम् १ (विजयीन्द्रयतिविरचितम्)

---
  
 श्रीश्रीपादराजाष्टकम् १   
श्रीमद्वीरनृसिंहनामनृपतेर्भूदेव हत्या व्यथां  
     दूरीकृत्य तदर्पितोज्ज्वलमहासिंहासने संस्थितः ।  
श्रीमत्पूर्वकवाटनामकपुरे सर्वेष्ट सिद्धिप्रदः  
     श्रीपादयतीन्द्रशेखरमणिः भूयात्सनः श्रेयसे ॥ १॥  
  
भेरी मञ्जुळ काहली मुख महानानाविध प्रोज्वल  
     ध्वान्तध्वान निरस्तवादि निचयः श्रीपादराजोस्तु नः ।  
सौवर्णामल दण्डचामरसितच्छत्रोरु हैमोल्लसत्  
     यष्टिद्वन्द्वसुपञ्चवर्णवसनो भूयात्स नः श्रेयसे ॥ २॥  
  
पादत्राणयुगं क्वणत्सुचरणद्वन्द्वेन संयोज्यतत्  
     दुश्शास्त्रं पदकञ्जरक्षणयुगे बन्दीकृतं कूजती ।  
धीरान्मोचयतेति बन्दिषु पुरोगर्जत्सु सिंहासनं  
     गच्छन्मौक्तिक कञ्चुकोज्ज्वलतनुर्भूयात्सनः श्रेयसे ॥ ३॥  
  
नानाशाक सुभक्ष्यपायसघृतं प्राज्यान्नभुक्त्याजने  
     निन्दां कुर्वति काननं गतवते यस्मै ददौ श्रीपतिः ।  
मृष्टान्नं सघृतं पयोदधियुतं सोपस्करं कानने  
     गोपीनाथपदाब्ज सक्तसुमनाः भूयात्सनः श्रेयसे ॥ ४॥  
  
चैत्रेमासि कठोरभास्करकरैस्सन्तप्तगात्राखिल  
     स्वान्तेवासिभिरर्थिभिः स्वतपसा निर्माय रम्यं सरः ।  
सारामो यतिपुङ्गवः परिजनानप्यायया मासया-  
     च्छायतोय विहीन काननतलेर्भूयात्सनः श्रेयसे ॥ ५॥  
  
त्वं चेन्मां जयसिद्धिचामरधुनीं गच्छाविनोचेत्तदा  
     सन्यस्तोभव पण्डितेति सदसी क्षोणीपते पत्रिका ।  
आलेख्यप्रियशिष्यवर्य यतिना यत्याश्रमं वादिनं  
     जित्वादापितवांश्चतस्य सुमतीर्भूयात्सनः श्रेयसे ॥ ६॥  
  
वैराग्यामलभक्तिनिर्मल महाज्ञानादि भाग्योज्वलः  
     श्रीमत् श्रीपतिरङ्गविट्ठल पदाम्भोज प्रभावं हृदी ।  
स्मारंस्मारमहर्निशं निजमहानन्दाब्धिमग्नो गुरुः  
     लोकानन्दकरोरु रम्यमहिमा भूयात्सनः श्रेयसे ॥ ७॥  
  
यद्वृन्दावन सेवया भुवि जनः प्राप्नोति सौख्यं महत्  
     यद्वृन्दावन मृत्तिकापि निटिले भक्त्या धृता सेविता ।  
भूतोच्चाटनकारिणी क्षयमहापस्मारगुल्मादिका  
     नेक व्याधिनिवारणैककरुणिर्भूयात्सनः श्रेयसे ॥ ८॥  
  
इति श्रीविजयीन्द्रयतिविरचितं श्रीपादराजष्टकं सम्पूर्णम् ।  
  
Encoded and proofread by Krishnananda Achar   
  
