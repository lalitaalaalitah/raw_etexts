---
Category: deities_misc, ayyappa, dhyAnam
Description-comments: Devi book stall, Kodumgallur, Kerala
File name: shAstRidhyAnashlokAni.itx
Language: Sanskrit
Latest update: August 6, 2016
Location: doc_deities_misc
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Source: Sthothra Rathnaakaram, edited by N. Bappuravu, 2010
SubDeity: ayyappa
Subject: philosophy/hinduism/religion
Sublocation: deities_misc
Text title: shAstRidhyAnashlokAni
Transliterated by: PSA Easwaran psaeaswaran at gmail.com
engtitle: shAstRidhyAnashlokAni
itxtitle: shAstRidhyAnashlokAni
title: शास्तृइध्यानश्लोकानि

---
  
 शास्तृध्यानश्लोकानि   
  
जीमूतश्यामधामा मणिमयविलसत्कुण्डलोल्लासिवक्त्रं  
हस्ताभ्यां दक्षमात्रोत्पलमितरभुजं वामजानूपरिस्थम् ।  
बिभ्रत्पद्मासनस्थः परिकलिततनुर्योगपट्टेन जुष्टः  
श्रीपूर्णापुष्कलाभ्यां पुरहरमुरजित्पुत्रकः पातु शास्ता ॥ १॥  
  
तेजोमण्डलमध्यगं त्रिनयनं दिव्याम्बरालङ्कृतं  
देवं पुष्पशरेक्षुचापविलसन्माणिक्यपात्राभयम् ।  
बिभ्राणं करपङ्कजैर्मदगजस्कन्धाधिरूढं विभुं  
शास्तारं शरणं नमामि सततं त्रैलोक्यसम्मोहनम् ॥ २॥  
  
तमालश्यामलं भद्रं पिङ्गलाकल्पसुन्दरम् ।  
अधिज्यकार्मुकं वन्दे सत्यमव्यक्तयौवनम् ॥ ३॥  
  
सुश्यामलकोमलविशालतनुं विचित्रं  
वासोवसानमरुणोत्पलदामहस्तम् ।  
उत्तुङ्गरत्नमकुटं कुटिलाग्रकेशं  
शास्तारमिष्टवरदं शरणं प्रपद्ये ॥ ४॥  
  
  
Proofread by PSA Easwaran psaeaswaran at gmail.com  
  
