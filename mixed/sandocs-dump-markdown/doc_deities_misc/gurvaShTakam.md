---
Category: deities_misc, gurudev, aShTaka
Description/comments: Brihat Stotra Ratnakar Shivadutta Shastri
File name: gurvaShTakam.itx
Language: Sanskrit
Latest update: February 19, 2019
Location: doc_deities_misc
Proofread by: Aruna Narayanan narayanan.aruna at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: gurvaShTakam
engtitle: gurvaShTakam
itxtitle: gurvaShTakam
title: गुर्वष्टकम्

---
  
 गुर्वष्टकम्   
वन्देऽहं सच्चिदानन्दं भेदातीतं जगद्गुरुम् ।  
नित्यं पूर्णं निराकारं निर्गुणं सर्वसंस्थितम् ॥ १॥  
  
परात्परतरं ध्येयं नित्यमानन्द-कारणम् ।  
हृदयाकाश-मध्यस्थं शुद्ध-स्फटिक-सन्निभम् ॥ २॥  
  
अखण्ड-मण्डलाकारं व्याप्तं येन चराऽचरम् ।  
तत्पदं दर्शितं येन तस्मै श्रीगुरवे नमः ॥ ३॥  
  
गुरुर्ब्रह्मा गुरुर्विष्णुर्गुरुर्देवो महेश्वरः ।  
गुरुरेव परं ब्रह्म तस्मै श्रीगुरवे नमः ॥ ४॥  
  
अज्ञान-तिमिरान्धस्य ज्ञानाञ्जन-शलाकया ।  
चक्षुरुन्मीलितं येन तस्मै श्रीगुरवे नमः ॥ ५॥  
  
चैतन्यं शाश्वतं शान्तं व्योमातीतं निरञ्जनम् ।  
विन्दु-नाद-कलातीतं तस्मै श्रीगुरवे नमः ॥ ६॥  
  
अनेक-जन्म -सम्प्राप्त -कर्मबन्ध -विदाहिने ।  
आज्ञज्ञान-प्रदानेन तस्मै श्रीगुरवे नमः ॥ ७॥  
  
शिष्याणां मोक्षदानाय लीलया देहधारिणे ।  
सदेहेऽपि विदेहाय तस्मै श्रीगुरवे नमः ॥ ८॥  
  
गुर्वष्टकमिदं स्तोत्रं सायं-प्रातस्तु यः पठेत् ।  
स विमुक्तो भवेल्लोकात् सद्गुरो कृपया ध्रुवम् ॥ ९॥  
  
इति गुर्वष्टकं सम्पूर्णम् ।  
  
  
Proofread by Aruna Narayanan narayanan.aruna at gmail.com  
  
