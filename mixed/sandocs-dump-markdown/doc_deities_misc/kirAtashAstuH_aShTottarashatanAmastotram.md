---
Category: aShTottarashatanAma, deities_misc, stotra
File name: kiraata108stotra.itx
Language: Sanskrit
Latest update: April 17, 2007
Location: doc_deities_misc
Proofread by: Antaratma antaratma at Safe-mail.net
Send corrections to: Sanskrit@cheerful.com
Site access: https://sanskritdocuments.org
Subject: Hinduism/religion/traditional
Sublocation: deities_misc
Text title: kiraatashaastuH aShTottarashatanaamastotram
Texttype: stotra
Transliterated by: Antaratma antaratma at Safe-mail.net
engtitle: kirAtashAstuH aShTottarashatanAmastotram
itxtitle: kirAtashAstuH aShTottarashatanAmastotram
title: किरातशास्तुः अष्टोत्तरशतनामस्तोत्रम्

---
  
 श्रीकिरातशास्तुः अष्टोत्तरशतनामस्तोत्रम्   
  
किरातात्मा शिवः शान्त शिवात्मा शिवनन्दनः ।  
पुराणपुरुषोधन्वी पुरुहुत सहायकृत् ॥ १  
नीलाम्बरो महाबाहुर्वीर्यवान् विजयप्रदः ।  
विधुमौलिर्विराडात्मा विश्वात्मा वीर्यमोहनः ॥ २  
वरदो वामदेवश्च वासुदेवप्रियो विभुः ।  
केयूरवान् पिञ्छमौलिः पिङ्गलाक्षः कृपाणवान् ॥ ३  
शास्वतः शरकोदण्डी शरणागतवत्सलः ।  
श्यामलाङ्गः शरधीमान् शरदिन्दु निभाननः ॥ ४  
पीनकण्ठो विरूपाक्षः क्षुद्रहा क्षुरिकायुधः ।  
धाराधर वपुर्धीमान् सत्यसन्धः प्रतापवान् ॥ ५  
कैरातपतिराखेटप्रियः प्रीतिप्रदः प्रभुः ।  
रेणुकात्मज श्रीराम चित्तपत्मालयो बली ॥ ६  
व्याधरूपधरो व्याधिनाशनः कालशासनः ।  
कामदेवसमो देवः कामितार्थ फलप्रदः ॥ ७  
अभृतः स्वभृतो धीरः सारः सात्विकसत्तमः ।  
सामवेदप्रियो वेधाः वेदो वेदविदांवरः ॥ ८  
त्र्यक्षरात्मा त्रिलोकेशः त्रिस्वरात्मा त्रिलोचनः ।  
त्रिगुणात्मा त्रिकालज्ञः त्रिमूर्त्यात्मा त्रिवर्गदः ॥ ९  
पार्वतीनन्दनः श्रीमान् पावनः पापनाशनः ।  
पारावारगभीरात्मा परमात्मा परात्परः ॥ १०  
गीतप्रियो गीतकीर्तिः कार्तिकेयसहोदरः ।  
कारुण्यसागरो हंसः सिद्ध सिम्हपराक्रमः ॥ ११  
सुश्लोकः सुमुखो वीरः सुन्दरः सुरवन्दितः ।  
सुरवैरिकुलध्वंसी स्थूलश्मश्रुरमित्रहा ॥ १२  
अमृतः सर्वगः सूक्ष्म स्थूलस्तुरगवाहनः ।  
अमलो विमलो दक्षो वसुमान् वनगो गुरुः ॥ १३  
सर्वप्रियः सर्वसाक्षी सर्वयोगीश्वरेश्वरः  
तारक ब्रह्मरूपी च चन्द्रिकाविशदस्मितः  
किरात वपुरारामसञ्चारी परमेश्वरः ॥ १४  
इति श्री किरातशास्तुः अष्टोत्तरशतनामस्तोत्रं सम्पूर्णं ॥  
  
  
Encoded and proofread by Antaratma antaratma at Safe-mail.net  
  
