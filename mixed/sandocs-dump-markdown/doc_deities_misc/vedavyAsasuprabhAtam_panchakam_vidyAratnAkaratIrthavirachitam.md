---
Author: vidyAratnAkaratIrtha
Category: deities_misc, gurudev, suprabhAta, panchaka
File name: vedavyAsasuprabhAtam.itx
Indexextra: (Scan)
Language: Sanskrit
Latest update: May 15, 2020
Location: doc_deities_misc
Proofread by: Krishnananda Achar
Send corrections to: sanskrit@cheerful.com
Site access: http://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: Shri Veda Vyasa Suprabhatam
Transliterated by: Krishnananda Achar
engtitle: vedavyAsasuprabhAtam
itxtitle: vedavyAsasuprabhAtam panchakam (vidyAratnAkaratIrthavirachitam)
title: वेदव्याससुप्रभातम् पञ्चकम् (विद्यारत्नाकरतीर्थविरचितम्)

---
  
 श्रीवेदव्याससुप्रभातम्   
श्रीमत्पराशरतपःफलवासवीसु  
     व्यक्त प्रभूत सुखचिद्बलवीर्य मूर्ते ।  
प्राज्यप्रबोधपरिपूज्यपदारविन्द  
     श्रीबादरायण हरे तव सुप्रभातम् ॥ १॥  
  
विज्ञानरोचिरभिपूरितपद्मजाण्ड  
     बाह्यान्तरामरगुरो हरितोपलाभ ।  
तर्काभयोज्ज्वलकराम्बुज योगिवर्य  
     श्रीबादरायण हरे तव सुप्रभातम् ॥ २॥  
  
श्रीभारत द्विनवचारुपुराणकर्तः  
     क्ष्माभार दुर्मति कुवादसमाजहर्तः ।  
श्रीभारतीशमुखकीर्तित भव्यवार्तः  
     श्रीबादरायण हरे तव सुप्रभातम् ॥ ३॥  
  
सज्जाल हृत्तिमिर सन्तति पद्ममित्र  
     वेदार्थनिर्णयकृते रचितोरु सूत्र ।  
दैपायन श्रुतिततीरित सच्चरित्र  
     श्रीबादरायण हरे तव सुप्रभातम् ॥ ४॥  
  
भूदानवारि हृदयाम्बुज तिग्मभानो  
     पादारविन्दनत कामित कामधेनो ।  
शीदाप्त कीटपतये मुनिवर्यसूनो  
     श्रीबादरायण हरे तव सुप्रभातम् ॥ ५॥  
  
विद्यारत्नाकरोक्तं श्रुतिपति सुप्रभात पञ्चकं प्रातः ।  
भक्त्यापठत्यतन्द्रं नामगिरीण्नृहरिः प्रसीदति क्षिप्रम् ॥  
  
इति श्रीविद्यारत्नाकरतीर्थविरचितं श्रीवेदव्याससुप्रभातं सम्पूर्णम् ।  
  
  
Encoded and proofread by Krishnananda Achar   
  
