---
Category: deities_misc, gurudev, stotra
File name: gurustotramkubjikAtantra.itx
Language: Sanskrit
Latest update: August 24, 2014
Location: doc_deities_misc
Proofread by: Puneet Joshi puneetrph at yahoo, NA
Send corrections to: Sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: gurustotram kubjikAtantre
Texttype: stotra
Transliterated by: Puneet Joshi puneetrph at yahoo
engtitle: gurustotram kubjikAtantrokta
itxtitle: gurustotram (kubjikAtantroktam)
title: गुरुस्तोत्रम् (कुब्जिकातन्त्रोक्तम्)

---
  
 श्रीगुरुस्तोत्रम् कुब्जिकातन्त्रोक्त   
  
ॐ नमस्तुभ्यं महामन्त्रदायिने शिवरूपिणे ।  
ब्रह्मज्ञानप्रकाशाय संसारदुःखतारिणे ॥ १॥  
  
अतिसौम्याय दिव्याय वीराय ज्ञानहारिणे ।  
नमस्ते कुलनाथाय कुल कौलिन्यदायिने ॥ २॥  
  
शिवतत्त्वप्रबोधाय ब्रह्मतत्त्वप्रकाशिने ।  
नमस्ते गुरवे तुभ्यं साधकाभयदायिने ॥ ३॥  
  
अनाचाराचारभावबोधाय भक्तहेतवे ।  
भावाभावविनिर्मुक्ताय मुक्तिदात्रे नमो नमः ॥ ४॥  
  
नमस्ते शम्भवे तुभ्यं दिव्यभावप्रकाशिने ।  
ज्ञानानन्दस्वरूपाय विभवाय नमो नमः ॥ ५॥  
  
शिवाय शक्तिनाथाय सच्चिदानन्दरूपिणे ।  
कामरूपाय कामाय कालकेलिकलात्मने ॥ ६॥  
  
कुलपूजोपदेशाय कुलाचारस्वरूपिणे ।  
आरक्तलसच्छक्तये समभागविभूतये ॥    
नमस्तेऽस्तु महेशाय नमस्तेऽस्तु नमो नमः ॥७॥  
  
इदं स्तोत्रं पठेन्नित्त्यं साधको गुरुदिङ्मुखः ।  
प्रातरुत्थाय देवेशि!  ततो विद्या प्रसीदति ॥ १॥  
  
  
  
  
  
Encoded and proofread by Puneet Joshi puneetrph at yahoo  
  
