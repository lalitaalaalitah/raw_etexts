---
Category: aShTottarashatanAma, deities_misc
File name: vedavyAsAShTottaranAmastotram4.itx
Language: Sanskrit
Latest update: September 18, 2018
Location: doc_deities_misc
Proofread by: Sunder Hattangadi sunderh at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: deities_misc
Text title: Vedavyasa Ashtottaranamavali 4 by Yoganandasarasvati
Transliterated by: Sunder Hattangadi sunderh at hotmail.com
engtitle: vedavyAsAShTottaranAmastotram 4
itxtitle: vedavyAsAShTottaranAmastotram 4 (yogAnandasarasvatIvirachitam)
title: वेदव्यासाष्टोत्तरनामस्तोत्रम् ४ (योगानन्दसरस्वतीविरचितम्)

---
  
 श्रीवेदव्यासाष्टोत्तरनामस्तोत्रम् ४   
यं वेदशास्त्रपरिनिष्ठितशुद्धबुद्धिं  
चर्माम्बरं सुरमुनीन्द्रनुतं प्रसन्नम् ।  
कृष्णत्विषं कनकपिङ्गजटाकलापं  
व्यासं नमामि शिरसा तिलकं मुनीनाम् ॥  
  
अविद्यातिमिरादित्यं ब्रह्मविद्याविशारदम् ।  
शारदाशङ्करात्मानं भारतीतीर्थमाश्रये ॥  
  
ॐ वेदव्यासो विष्णुरूपः पाराशर्यस्तपोनिधिः ।  
सत्यसन्धः प्रशान्तात्मा वाग्मी सत्यवतीसुतः ॥ १ ॥  
  
कृष्णद्वैपायनो दान्तो बादरायणसञ्ज्ञितः ।  
ब्रह्मसूत्रग्रथितवान् भगवाञ्ज्ञानभास्करः ॥ २ ॥  
  
सर्ववेदान्ततत्त्वज्ञः सर्वज्ञो वेदमूर्तिमान् ।  
वेदशाखाव्यसनकृत्कृतकृत्यो महामुनिः ॥ ३ ॥  
  
महाबुद्धिर्महासिद्धिर्महाशक्तिर्महाद्युतिः ।  
महाकर्मा महाधर्मा महाभारतकल्पकः ॥ ४ ॥  
  
महापुराणकृज्ज्ञानी ज्ञानविज्ञानभाजनम् ।  
चिरञ्जीवी चिदाकारश्चित्तदोषविनाशकः ॥ ५ ॥  
  
वासिष्ठः शक्तिपौत्रश्च शुकदेवगुरुर्गुरुः ।  
आषाढपूर्णिमापूज्यः पूर्णचन्द्रनिभानः ॥ ६ ॥  
  
विश्वनाथस्तुतिकरो विश्ववन्द्यो जगद्गुरुः ।  
जितेन्द्रियो जितक्रोधो वैराग्यनिरतः शुचिः ॥ ७ ॥  
  
जैमिन्यादिसदाचार्यः सदाचारसदास्थितः ।  
स्थितप्रज्ञः स्थिरमतिः समाधिसंस्थिताशयः ॥ ८ ॥  
  
प्रशान्तिदः प्रसन्नात्मा शङ्करार्यप्रसादकृत् ।  
नारायणात्मकः स्तव्यः सर्वलोकहिते रतः ॥ ९ ॥  
  
अचतुर्वदनब्रह्मा द्विभुजापरकेशवः ।  
अफाललोचनशिवः परब्रह्मस्वरूपकः ॥ १० ॥  
  
ब्रह्मण्यो ब्राह्मणो ब्रह्मी ब्रह्मविद्याविशारदः ।  
ब्रह्मात्मैकत्वविज्ञाता ब्रह्मभूतः सुखात्मकः ॥ ११ ॥  
  
वेदाब्जभास्करो विद्वान् वेदवेदान्तपारगः ।  
अपान्तरतमोनामा वेदाचार्यो विचारवान् ॥ १२ ॥  
  
अज्ञानसुप्तिबुद्धात्मा प्रसुप्तानां प्रबोधकः ।  
अप्रमत्तोऽप्रमेयात्मा मौनी ब्रह्मपदे रतः ॥ १३ ॥  
  
पूतात्मा सर्वभूतात्मा भूतिमान्भूमिपावनः ।  
भूतभव्यभवज्ञाता भूमसंस्थितमानसः ॥ १४ ॥  
  
उत्फुल्लपुण्डरीकाक्षः पुण्डरीकाक्षविग्रहः ।  
नवग्रहस्तुतिकरः परिग्रहवर्जितः ॥ १५ ॥  
  
एकान्तवाससुप्रीतः शमादिनिलयो मुनिः ।  
एकदन्तस्वरूपेण लिपिकारी बृहस्पतिः ॥ १६ ॥  
  
भस्मरेखाविलिप्ताङ्गो रुद्राक्षावलिभूषितः ।  
ज्ञानमुद्रालसत्पाणिः स्मितवक्त्रो जटाधरः ॥ १७ ॥  
  
गभीरात्मा सुधीरात्मा स्वात्मारामो रमापतिः ।  
महात्मा करुणासिन्धुरनिर्देश्यः स्वराजितः ॥ १८ ॥  
  
इति श्रीयोगानन्दसरस्वतीविरचितं  
श्रीवेदव्यासाष्टोत्तरशतनामस्तोत्रं सम्पूर्णम् ॥  
  
  
Encoded and proofread by Sunder Hattangadi sunderh at hotmail.com  
  
