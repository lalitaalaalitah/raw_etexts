---
Acknowledge-Permission: C Narayanarao
Author: Vyasaraja
Category: deities_misc, gurudev, panchaka
Description/comments: PanchayatistutiH
File name: shrIpAdarAjapanchakam.itx
Indexextra: (Scan)
Language: Sanskrit
Latest update: June 15, 2020
Location: doc_deities_misc
Proofread by: Krishnananda Achar
Send corrections to: sanskrit@cheerful.com
Site access: http://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: shrIpAdarAjapanchakam
Transliterated by: Krishnananda Achar
engtitle: shrIpAdarAjapanchakam
itxtitle: shrIpAdarAjapanchakam (vyAsarAjayatikRitam)
title: श्रीपादराजपञ्चकम् (व्यासराजयतिकृइतम्)

---
  
 श्रीश्रीपादराजपञ्चकम्०   
वन्दे श्रीपादराजं रुचितमहृदयं पूजितश्रीसहायं  
     निर्धूताशेषहेयं निभृतशुभचयं भूमिदेवाभिगेयम् ।  
विप्रेभ्यो दत्तदेयं निजजनसदयं खण्डिताशेषमायं  
     निष्टप्तस्वर्णकायं बहुगुणनिलयं वादिसङ्घैरजेयम् ॥ १॥  
  
क्षुभ्यद्वादिकरीन्द्रवादपटलीकुम्भच्छटाभेदन-  
     प्रौढप्राभवतर्कसङ्घनिकरश्रेणीविलासोज्वलः ।  
गोपीनाथमहीद्रशेखरलसत्पादस्थलावासकृत्  
     पायान्मां भवघोरकुञ्जरभयाच्छ्रीपादराट् केसरी ॥ २॥  
  
बिभ्राणं क्षौमवासः करधृतवलयं हारकेयूरकाञ्ची-  
     ग्रैवेयस्वर्णमालामणिगणखचितानेकभूषाप्रकर्षम् ।  
भुञ्जानं षष्टिशाकान् दहयगजशिबिकानर्घ्यशय्यारथाढ्यम्ग्  
     वन्दे श्रीपादराजं त्रि भुवनविदितं घोरदारिद्र्यशान्त्यै ॥ ३॥  
  
यद्वृन्दावनसेवया सुविमलां विद्यां पशून् सन्ततिं  
     ध्यानात् ज्ञानमनल्पकीर्तिनिवहं प्राप्नोति शीघ्रं जनः ।  
तं वन्दे नरसिंहतीर्थनिलयं श्रीव्यासराट् पूजितं  
     ध्यायन्तं मनसा नृसिंहचरणं श्रीपादराजं गुरुम् ॥ ४॥  
  
काशीकेदारमायाकरिगिरिमधुराद्वारकावेङ्कटाद्रि-  
     श्रीमुष्णक्षेत्रपूर्वत्रिभुवनविलसत्पुण्यभूमीनिवासः ।  
गुल्मादिव्याधिहर्ता गुरुगुणनिलयो भूतभेतालभेदी  
     भूयाच्छ्रीपादराजो निखिलशुभततिप्राप्तये सन्ततं नः ॥ ५॥  
  
इति श्रीव्यासराजयतिकृत श्रीपादराजपञ्चकं सम्पूर्णम् ।  
  
Encoded and proofread by Krishnananda Achar   
  
