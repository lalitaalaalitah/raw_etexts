---
Category: deities_misc, dattatreya, aShTaka
File name: dattAtreyAShTakam.itx
Indexextra: (Marathi, English)
Language: Sanskrit
Latest update: August 12, 2018
Location: doc_deities_misc
Proofread by: NA, Sunder Hattangadi sunderh at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dattatreya
Subject: philosophy/hinduism/religion
Sublocation: deities_misc
Text title: dattAtreyAShTakam
Transliterated by: NA
engtitle: dattAtreyAShTakam
itxtitle: dattAtreyAShTakam
title: दत्तात्रेयाष्टकम्

---
  
 श्रीदत्तात्रेयाष्टकम्   
श्रीदत्तात्रेयाय नमः ।  
आदौ ब्रह्ममुनीश्वरं हरिहरं सत्त्वं-रजस्तामसं  
ब्रह्माण्डं च त्रिलोकपावनकरं त्रैमूर्तिरक्षाकरम् ।  
भक्तानामभयार्थरूपसहितं सोऽहं स्वयं भावयन्  
सोऽहं दत्तदिगम्बरं वसतु मे चित्ते महत्सुन्दरम् ॥ १॥  
  
विश्वं विष्णुमयं स्वयं शिवमयं ब्रह्मामुनीन्द्रोमयं  
ब्रह्मेन्द्रादिसुरागणार्चितमयं सत्यं समुद्रोमयम् ।  
सप्तं लोकमयं स्वयं जनमयं मध्यादिवृक्षोमयं  
सोऽहं दत्तदिगम्बरं वसतु मे चित्ते महत्सुन्दरम् ॥ २॥  
  
आदित्यादिग्रहा स्वधाऋषिगणं वेदोक्तमार्गे स्वयं  
वेदं शास्त्र-पुराणपुण्यकथितं ज्योतिस्वरूपं शिवम् ।  
एवं शास्त्रस्वरूपया त्रयगुणैस्त्रैलोक्यरक्षाकरं  
सोऽहं दत्तदिगम्बरं वसतु मे चित्ते महत्सुन्दरम् ॥ ३॥  
  
उत्पत्ति-स्थिति-नाशकारणकरं कैवल्यमोक्षप्रदं  
कैलासादिनिवासिनं शशिधरं रुद्राक्षमालागलम् ।  
हस्ते चाप-धनुःशराश्च मुसलं खट्वाङ्गचर्माधरं  
सोऽहं दत्तदिगम्बरं वसतु मे चित्ते महत्सुन्दरम् ॥ ४॥  
  
शुद्धं चित्तमयं सुवर्णमयदं बुद्धिं प्रकाशोमयं  
भोग्यं भोगमयं निराहतमयं मुक्तिप्रसन्नोमयम् ।  
दत्तं दत्तमयं दिगम्बरमयं ब्रह्माण्डसाक्षात्करं  
सोऽहं दत्तदिगम्बरं वसतु मे चित्ते महत्सुन्दरम् ॥ ५॥  
  
सोऽहंरूपमयं परात्परमयं निःसङ्गनिर्लिप्तकं  
नित्यं शुद्धनिरञ्जनं निजगुरुं नित्योत्सवं मङ्गलम् ।  
सत्यं ज्ञानमनन्तब्रह्महृदयं व्याप्तं परोदैवतं  
सोऽहं दत्तदिगम्बरं वसतु मे चित्ते महत्सुन्दरम् ॥ ६॥  
  
काषायं करदण्डधारपुरुषं रुद्राक्षमालागलं  
भस्मोद्धूलितलोचनं कमलजं कोल्हापुरीभिक्षणम् ।  
काशीस्नानजपादिकं यतिगुरुं तन्माहुरीवासितं  
सोऽहं दत्तदिगम्बरं वसतु मे चित्ते महत्सुन्दरम् ॥ ७॥  
  
कृष्णातीरनिवासिनं निजपदं भक्तार्थसिद्धिप्रदं  
मुक्तिं दत्तदिगम्बरं यतिगुरुं नास्तीति लोकाञ्जनम् ।  
सत्यं सत्यमसत्यलोकमहिमा प्राप्तव्यभाग्योदयं  
सोऽहं दत्तदिगम्बरं वसतु मे चित्ते महत्सुन्दरम् ॥ ८॥  
  
इति श्रीमच्छङ्कराचार्यविरचितं श्रीदत्ताष्टकं सम्पूर्णम् ।  
श्रीगुरुदत्तात्रेयार्पणमस्तु ।  
  
The attribution of the stotra to Shankaracharya may be doubtful  
as with some other compositions.  
  
Proofread by Sunder Hattangadi sunderh at hotmail.com  
  
