---
Author: vAsudevAnandasarasvatI
Category: aShTottarashatanAma, deities_misc, dattatreya, stotra, vAsudevAnanda-sarasvatI
File name: mantragarbhadatta108str.itx
Indexextra: (Colorized)
Language: Sanskrit
Latest update: April 7, 2009
Location: doc_deities_misc
Proofread by: Arun Shantharam shantharam.arun  at  gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dattatreya
Subject: philosophy/hinduism/religion
Sublocation: deities_misc
Texttype: stotra
Transliterated by: Arun Shantharam shantharam.arun  at  gmail.com
engtitle: mantragarbha dattAtreyAShTottarashatanAma stotram
itxtitle: dattAtreyAShTottarashatanAmastotram 1 (mantragarbha vAsudevAnandasarasvatIvirachitam)
title: दत्तात्रेयाष्टोत्तरशतनामस्तोत्रम् १ (मन्त्रगर्भ वासुदेवानन्दसरस्वतीविरचितम्)

---
  
 मन्त्रगर्भ दत्तात्रेयाष्टोत्तरशतनामस्तोत्रम्   
ओङ्कारतत्त्वरूपाय दिव्यज्ञानात्मने नमः ।  
नभोतीतमहाधाम्न ऐन्द्र्यृध्या ओजसे नमः ॥ १॥  
  
नष्टमत्सरगम्यायागम्याचारात्मवर्त्मने ।  
मोचितामेध्यकृतये ऱ्हीम्बीजश्राणितश्रिये ॥ २॥  
  
मोहादिविभ्रमान्ताय बहुकायधराय च ।  
भत्तदुर्वैभवछेत्रे क्लीम्बीजवरजापिने ॥ ३॥  
  
भवहे- तुविनाशाय राजच्छोणाधराय च ।  
गतिप्रकम्पिताण्डाय चारुव्यहतबाहवे ॥ ४॥  
  
गतग- र्वप्रियायास्तु यमादियतचेतसे ।  
वशिताजातवश्याय मुण्डिने अनसूयवे ॥ ५॥  
  
वदद्व- रेण्यवाग्जाला-विस्पृष्टविविधात्मने ।  
तपोधनप्रसन्नाये-डापतिस्तुतकीर्तये ॥ ६॥  
  
तेजोमण्यन्तरङ्गाया-द्मरसद्मविहापने ।  
आन्तरस्थानसंस्थायायैश्वर्यश्रौतगीतये ॥ ७॥  
  
वातादिभययुग्भाव-हेतवे हेतुबेतवे ।  
जगदात्मात्मभूताय विद्विषत्षट्कघातिने ॥ ८॥  
  
सुरव-र्गोद्धृते भृत्या असुरावासभेदिने ।  
नेत्रे च नयनाक्ष्णे चिच्चेतनाय महात्मने ॥ ९॥  
  
देवाधिदेवदेवाय वसुधासुरपालिने ।  
याजिनामग्रगण्याय द्राम्बीजजपतुष्टये ॥ १०॥  
  
वासनावनदावाय धूलियुग्देहमालिने ।  
यतिसन्न्यासिगतये दत्तात्रेयेति संविदे ॥ ११॥  
  
यजनास्यभुजेजाय तारकावासगामिने ।  
महाजवास्पृग्रूपाया-त्ताकाराय विरूपिणे ॥ १२॥  
  
नराय धीप्रदीपाय यशस्वियशसे नमः ।  
हारिणे चोज्वलाङ्गायात्रेस्तनूजाय सम्भवे ॥ १३॥  
  
मोचितामरसङ्घाय धीमतां धीरकाय च ।  
बलिष्ठविप्रलभ्याय यागहोमप्रियाय च ॥ १४॥  
  
भजन्महिमविख़्यात्रेऽमरारिमहिमच्छिदे ।  
लाभाय मुण्डिपूज्याय यमिने हेममालिने ॥ १५॥  
  
गतोपाधिव्याधये च हिरण्याहितकान्तये ।  
यतीन्द्रचर्यां दधते नरभावौषधाय च ॥ १६॥  
  
वरिष्ठयोगिपूज्याय तन्तुसन्तन्वते नमः ।  
स्वात्मगाथासुतीर्थाय मःश्रिये षट्कराय च ॥ १७॥  
  
तेजोमयोत्तमाङ्गाय नोदनानोद्यकर्मणे ।  
हान्याप्तिमृतिविज्ञात्र ओङ्कारितसुभक्तये ॥ १८॥  
  
रुक्षुङ्मनःखेदहृते दर्शनाविषयात्मने ।  
राङ्कवाततवस्त्राय नरतत्त्वप्रकाशिने ॥ १९॥  
  
द्रावितप्रणताघाया-त्तःस्वजिष्णुःस्वराशये ।  
राजन्त्र्यास्यैकरूपाय मःस्थायमसुबम्धवे ॥ २०॥  
  
यतये चोदनातीत- प्रचारप्रभवे नमः ।  
मानरोषविहीनाय शिष्यसंसिद्धिकारिणे ॥ २१॥  
  
गङ्गे पादविहीनाय चोदनाचोदितात्मने ।  
यवीयसेऽलर्कदुःख-वारिणेऽखण्डितात्मने ॥ २२॥  
  
ह्रीम्बीजायार्जुनज्येष्ठाय दर्शनादर्शितात्मने ।  
नतिसन्तुष्टचित्ताय यतिने ब्रह्मचारिणे ॥ २३॥  
  
इत्येष सत्स्तवो वृत्तोयात् कं देयात्प्रजापिने ।  
मस्करीशो मनुस्यूतः परब्रह्मपदप्रदः ॥ २४॥  
  
॥ इति श्री. प. प. श्रीवासुदेवानन्द सरस्वती विरचितं  
मन्त्रगर्भ श्री दत्तात्रेयाष्टोत्तरशतनाम स्तोत्रं सम्पूर्णम्॥  
  
  
  
Encoded and proofread by Arun Shantharam shantharam.arun@ gmail.com  
See accompanying colorcoded PDF file to see how the stotra is built creativly.  
Starting lettter of each quarter of the line vertically forms a  
mantra of different deity.  
  
