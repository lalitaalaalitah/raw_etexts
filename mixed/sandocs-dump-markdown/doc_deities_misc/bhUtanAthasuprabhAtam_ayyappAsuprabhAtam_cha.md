---
Category: deities_misc, ayyappa, suprabhAta
Description/comments: From Shastrarchana, Kannada publication
File name: bhUtanAthasuprabhAtam.itx
Language: Sanskrit
Latest update: June 6, 2018
Location: doc_deities_misc
Send corrections to: Sanskrit@cheerful.com
Site access: https://sanskritdocuments.org
SubDeity: ayyappa
Subject: philosophy/hinduism/religion
Sublocation: deities_misc
Text title: Bhutanathasuprabhatam
engtitle: bhUtanAthasuprabhAtam
itxtitle: bhUtanAthasuprabhAtam ayyappAsuprabhAtam cha
title: भूतनाथसुप्रभातम् अय्यप्पासुप्रभातम् च

---
  
 श्रीभूतनाथ अथवा अय्यप्पस्वामिनः सुप्रभातम्   
श्रीगणेशाय नमः ।  
श्रीकण्ठपुत्र हरिनन्दन विश्वमूर्ते  
लोकैकनाथ करुणाकर चारुमूर्ते ।  
श्रीकेशवात्मज सुमनोहर सत्यमूर्ते  
श्रीभूतनाथ भगवन् तव सुप्रभातम् ॥ १॥  
  
श्रीविष्णुरुद्रसुत मङ्गळ कोमलाङ्ग  
देवाधिदेव जगदीश सरोजनेत्र ।  
कान्तारवास सुरमानववृन्दसेव्य  
श्रीभूतनाथ भगवन् तव सुप्रभातम् ॥ २॥  
  
आशानुरूपफलदायक कान्तमूर्ते  
ईशानकेशवसुत मणिकण्ठ सुदिव्यमूर्ते ।  
भक्तेश भक्तहृदयस्थितभूमिपाल  
श्रीभूतनाथ भगवन् तव सुप्रभातम् ॥ ३॥  
  
सत्यस्वरूप सकलेश गुणार्णवेश  
मर्त्यस्वरूप वरदेश रमेशसूनो ।  
मुक्तिप्रद त्रिदशराज मुकुन्दसूनो  
श्रीभूतनाथ भगवन् तव सुप्रभातम् ॥ ४॥  
  
कालारिपुत्र महिषीमदनाशन श्री  
कैलासवास शबरीश्वर धन्यमूर्ते ।  
नीलाम्बराभरणशोभितसुन्दराङ्ग  
श्रीभूतनाथ भगवन् तव सुप्रभातम् ॥ ५॥  
  
नारायणात्मज परात्पर दिव्यरूप  
वाराणसीशशिवनन्दन काव्यरूप ।  
गौरीशपुत्र पुरुषोत्तम बालरूप  
श्रीभूतनाथ, भगवान् तव सुप्रभातम् ॥ ६॥  
  
त्रैलोक्यनाथ गिरिवास वनेनिवास  
भूलोकवास भुवनाधिपदास देव ।  
वेलायुधप्रियसहोदर शम्भुसूनो  
श्रीभूतनाथ भगवन् तव सुप्रभातम् ॥ ७॥  
  
आनन्दरूप करधारितचापबाण  
ज्ञानस्वरूप, गुरुनाथ, जगन्निवास ।  
ज्ञानप्रदायक जनार्दन नन्दनेश  
श्रीभूतनाथ भगवन् तव सुप्रभातम् ॥ ८॥  
  
अम्भोजनाथसुत सुन्दर धन्यमूर्ते  
शम्भुप्रियाकलितपुण्य पुराणमूर्ते ।  
इन्द्रादिदेवगणवन्दित ब्रह्मचारिन्  
श्रीभूतनाथ भगवन् तव सुप्रभातम् ॥ ९॥  
  
देवेश देवगुणपूरित भाग्यमूर्ते  
श्रीवासुदेवसुत पावन भक्तबन्धो ।  
सर्वेश सर्वमनुजार्चित दिव्यमूर्ते  
श्रीभूतनाथ भगवन् तव सुप्रभातम् ॥ १०॥  
  
नारायणात्मज सुरेश नरेश भक्त-  
लोकेश केशवशिवात्मज भूतनाथ ।  
श्रीनारदादि मुनिपुङ्गवपूजितेश  
श्रीभूतनाथ भगवन् तव सुप्रभातम् ॥ ११॥  
  
आनन्दरूप सुरसुन्दरदेहधारिन्  
शर्वात्मज शबरीश सुरालयेश । सुगरीश  
नित्यात्मसौख्यवरदायक देवदेव  
श्रीभूतनाथ भगवन् तव सुप्रभातम् ॥ १२॥  
  
सर्वेश सर्वमनुजार्जितसर्वपाप-  
संहारकारक चिदात्मक रुद्रसूनो ।  
सर्वेश सर्वगुणपूर्णकृपाम्बुराशे  
श्रीभूतनाथ भगवन्, तव सुप्रभातम् ॥ १३॥  
  
ओङ्काररूप जगदीश्वर भक्तबन्धो  
पङ्केरुहाक्ष पुरुषोत्तम कर्मसाक्षिन् ।  
माङ्गल्यरूप मणिकण्ठ मनोभिराम  
श्रीभूतनाथ भगवन् तव सुप्रभातम् ॥ १४॥  
  
इति श्रीभूतनाथ अथवा अय्यप्पस्वामिनः सुप्रभातम् ।  
  
Proofread by PSA Easwaran psawaswaran at gmail.com  
  
