---
Category: deities_misc, gurudev, aShTaka
File name: chandreshekharendra8.itx
Language: Sanskrit
Latest update: December 17, 2018
Location: doc_deities_misc
Proofread by: Vasanth, PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: chandreshekharendra Ashtakam
Transliterated by: Vasanth gsathyaarumugam at gmail.com
engtitle: chandreshekharendra Ashtakam
itxtitle: chandreshekharendrAShTakam
title: चन्द्रेशेखरेन्द्राष्टकम्

---
  
 श्रीचन्द्रशेखरभारत्यष्टकम्   
शिष्यवृन्दसेवितं समस्तदोषवर्जितं  
     भस्ममन्द्रराजितं पवित्रदण्डशोभितं ।  
नम्रलोकपूजितं सुराधिराजभावितं  
     चन्द्रशेखरार्यराजमाश्रयामि मुक्तये ॥ १॥  
  
चन्द्रचूडपूजनप्रसक्तचित्तमानसं  
     सत्त्वबोधनास्तहृद्यशिष्यवर्गसाध्वसं ।  
पूर्णचन्द्रबिम्बकान्तिकान्तवक्त्रसारसं  
     चन्द्रशेखरार्यराजमाश्रयामि मुक्तये ॥ २॥  
  
पादपद्मनम्रकामितार्थकल्पपादपं  
     सत्प्रसक्तिशुद्धचित्तभूमितापसाधिपं ।  
विस्मितात्महृत्तमिस्रवारणे दिनाधिपं  
     चन्द्रशेखरार्यराजमाश्रयामि मुक्तये ॥ ३॥  
  
प्राक्तनातिभाग्यराशिलब्धशैवतेजसं  
     शङ्करार्यसाम्प्रदायबोधनैकमानसं ।  
वेदशास्त्रभाष्यतत्त्ववेदिनं महौजसं  
     चन्द्रशेखरार्यराजमाश्रयामि मुक्तये ॥ ४॥  
  
शृङ्गशैलधर्मपीठशोभमानमूर्तिकं  
     शङ्करार्यशारदापदार्चकं सुबोधकं ।  
चक्रराजपूजकं किरीटचारुमस्तकं  
     चन्द्रशेखरार्यराजमाश्रयामि मुक्तये ॥ ५॥  
  
राजलक्ष्मलक्षितं समग्रराजपूजितं  
     सर्वशास्त्रपण्डितं स्वधर्मरक्षणीरतं ।  
अक्षमाल्यमन्दितं पयोधिजाकटाक्षितं  
     चन्द्रशेखरार्यराजमाश्रयामि मुक्तये ॥ ६॥  
  
गद्यपद्यवाक्ष्रवाहदेवतार्यसन्निभं  
     ज्ञानवार्धिकौस्तुभं सुकर्मनिष्ठवल्लभं ।  
दुष्टलोकदुर्लभं भवाब्धितारकं शुभं  
     चन्द्रशेखरार्यराजमाश्रयामि मुक्तये ॥ ७॥  
  
खण्डितान्यदर्शनं समर्थितात्मदर्शनं  
     पापतापमर्दनं सुपक्षसर्वसाधनं ।  
भूतजातवारणं निवासभूमिपावनं  
     चन्द्रशेखरार्यराजमाश्रयामि मुक्तये ॥ ८॥  
  
इति श्रीचन्द्रशेखरभारत्यष्टकं सम्पूर्णम् ।  
  
  
Encoded by Vasanth gsathyaarumugam at gmail.com  
Proofread by Vasanth, PSA Easwaran psaeaswaran at gmail.com  
  
