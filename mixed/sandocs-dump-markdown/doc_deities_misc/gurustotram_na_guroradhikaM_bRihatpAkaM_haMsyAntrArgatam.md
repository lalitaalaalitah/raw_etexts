---
Author: Traditional
Category: deities_misc, gurudev
File name: gurustotrambRihatpAkamhaMsa.itx
Language: Sanskrit
Latest update: January 31, 2016
Location: doc_deities_misc
Proofread by: DPD
Send corrections to: Sanskrit@cheerful.com
Site access: https://sanskritdocuments.org
Source: bRihatpAkaM haMsya saMhitAntrArgatam
SubDeity: gurudev
Subject: philosophy/hinduism/religion
Sublocation: deities_misc
Text title: gurustotra from bRihatpAkaM haMsa saMhitA
Transliterated by: DPD
engtitle: gurustotra
itxtitle: gurustotram (na guroradhikaM bRihatpAkaM haMsyAntrArgatam)
title: गुरुस्तोत्रम् (न गुरोरधिकं बृइहत्पाकं हंस्यान्त्रार्गतम्)

---
  
 श्रीगुरुस्तोत्रम्   
बृहत्पाकं हंस्यां संहितायां  
  
ज्ञानात्मानं परमात्मानं दानं ध्यानं योगं ज्ञानम् ।  
जानन्नपि सुन्दरिमातर्न न गुरोरधिकं न गुरोरधिकम् ॥ १॥  
  
प्राणं देहं गेहं राज्यं भोगं मोदा भक्तिं पुत्रम् ।  
मन्ये मित्रं वितकलत्रं न गुरोरधिकं न गुरोरधिकम् ॥ २॥  
  
वानप्रस्थं यतिविधधर्मं पारमहंस्यं भिक्षुक चरितम् ।  
साधो सेवा बहुसुरभक्तिर्न गुरोरधिकं न गुरोरधिकम् ॥ ३॥  
  
विष्णो भक्तिः पूजन चरितं वैष्णवसेवा मातरि भक्तिम् ।  
विष्णोरिव पितृसेवनयोगो न गुरोरधिकं न गुरोरधिकम् ॥ ४॥  
  
प्रत्याहारं चेन्द्रियजपताप्राणायामन्न्यानिर्विधानम् ।  
इष्टै पूजाजपतपभक्तिर्न गुरोरधिकं न गुरोरधिकम् ॥ ५॥  
  
काली दुर्गा कमला भुवना त्रिपुरामीमां बगलापूर्णा ।  
श्रीमातङ्गी धूमा तारा एता विधात्रिभुवनस्तरा  
न गुरोरधिकं न गुरोरधिकम् ॥ ६॥  
  
मात्स्यं कौर्मं श्रीवाराहं नरहरिरूपं वामनचरितम् ।  
अवतारादिकमन्यत् सर्वं न गुरोरधिकं न गुरोरधिकम् ॥ ७॥  
  
श्रीरघुनाथं श्रीयदुनाथं श्रीभृगुदेवं बौद्धं कल्किम्  ।  
अवतारानिति दशकं मन्ये न गुरोरधिकं न गुरोरधिकम् ॥ ८॥  
  
गङ्गा काशी काञ्ची द्वारा मायाऽयोध्याऽवना मथुरा ।  
यमुना रेवा परतरतीर्थं  न गुरोरधिकं न गुरोरधिकम् ॥ ९॥  
  
गोकुल गमनं गोपुररमणं श्रीवृन्दावनमधुपुर भटनम् ।  
एतत् सर्वं सुन्दरिमातर्न गुरोरधिकं न गुरोरधिकम् ॥ १०॥  
  
तुलसीसेवा हरिहरभक्तिर्गङ्गासागरसङ्गममुक्तिम् ।  
किमपरमधिकं कृष्णोभक्तिरेतत्सर्वं  
सुन्दरिमातर्न गुरोरधिकं न गुरोरधिकम् ॥ ११॥  
  
एतत् स्तोत्रं पठति च नित्यं मोक्षज्ञानी सोऽयति धन्यः ।  
ब्रह्माण्डान्तर्यद्यद् ज्ञेयं  सर्वं न गुरोरधिकं न गुरोरधिकम् ॥ १२॥  
  
॥ इति बृहत्पाकं हंस्यां संहितायां श्रीशिवपार्वती  
संवादे श्रीगुरुस्तोत्रं सम्पूर्णम् ॥  
  
  
  
Encoded and proofread by DPD  
  
  
