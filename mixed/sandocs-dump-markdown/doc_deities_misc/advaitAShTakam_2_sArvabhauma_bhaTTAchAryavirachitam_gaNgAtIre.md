---
Author: Sarvabhauma Bhattacharya
Category: deities_misc, krishna, gurudev, aShTaka, sArvabhaumabhaTTAchArya
Description/comments: Advaitacharya
File name: advaitAShTakam2.itx
Indexextra: (Meaning)
Language: Sanskrit
Latest update: February 22, 2019
Location: doc_deities_misc
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: Hymn to Advaitacharya 2
engtitle: advaitAShTakam 2
itxtitle: advaitAShTakam 2 (sArvabhauma bhaTTAchAryavirachitam gaNgAtIre)
title: अद्वैताष्टकम् २ (सार्वभौम भट्टाचार्यविरचितम् गण्गातीरे)

---
  
 अद्वैताष्टकं २   
गङ्गातीरे तत्पयोभिस्तुलस्यः  
     पत्रैः पुष्पैः प्रेमहुङ्कारघोषैः ।  
प्राकट्यार्थं गौरमाराधयद्यः  
     श्रीलाद्वैताचार्यमेतं प्रपद्ये ॥ १॥  
  
यद्धुङ्करैः प्रेमसिन्धोर्विकारै-  
     राकृष्टः सन् गौरगोलोकनाथः ।  
आविर्भुतः श्रीनवद्वीपमध्ये  
     श्रीलाद्वैताचार्यमेतं प्रपद्ये ॥ २॥  
  
ब्रह्मादीमां दुर्लभप्रेमपूरै-  
     रादिनां यः प्लावयामास लोकं ।  
आविर्भाव्य श्रीलचैतन्यचन्द्रं  
     श्रीलाद्वैताचार्यमेतं प्रपद्ये ॥ ३॥  
  
श्रीचैतन्यः सर्वशक्तिप्रपूर्णो  
     यस्यैवाजमात्रतोऽन्तर्ददेऽपि ।  
दुर्विजेयं यस्य कारुण्यकृत्यं  
     श्रीलाद्वैताचार्यमेतं प्रपद्ये ॥ ४॥  
  
सृष्टिस्थित्यन्तं विधातुं प्रवृत्त  
     यस्यंसंसः ब्रह्मविष्ण्विश्वराख्याः ।  
येनाभिन्नं तं महाविष्णुरूपं  
     श्रीलाद्वैताचार्यमेतं प्रपद्ये ॥ ५॥  
  
कस्मिंश्चिद्यः श्रूयते चाश्रयत्वात्  
     शम्भोरित्थं सम्भवन्नाम धाम ।  
सर्वाराध्यं भक्तिमात्रैकसाध्यं  
     श्रीलाद्वैताचार्यमेतं प्रपद्ये ॥ ६॥  
  
सीतानाम्नि प्रेयसी प्रेमपूर्ण  
     पुत्रो यस्यऽप्यच्युतानन्दनाम ।  
श्रीचैतन्यप्रेमपूरप्रपूर्णः  
     श्रीलाद्वैताचार्यमेतं प्रपद्ये ॥ ७॥  
  
नित्यानन्दद्वैततोऽद्वैतनाम  
     भक्त्याख्यानद्यः सदाचर्यनाम ।  
शश्वच्चेतसाचरद्गौरधाम  
     श्रीलाद्वैताचार्यमेतं प्रपद्ये ॥ ८॥  
  
प्रातः प्रीतः प्रत्यहं सम्पठेद्यः  
     सीतानाथस्यष्टकं शुद्धबुद्धिः ।  
सोऽयं साम्यं तस्य पादारविन्दे  
     विन्दन्भक्तिं तत्प्रियात्वं प्रयाति ॥ ९॥  
  
इति सार्वभौम भट्टाचार्यविरचितं अद्वैताष्टकं सम्पूर्णम् ।  
  
  
