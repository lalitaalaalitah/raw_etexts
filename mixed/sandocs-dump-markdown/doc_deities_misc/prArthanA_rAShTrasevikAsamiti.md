---
Category: deities_misc, stotra, sanskritgeet
File name: rAShTrasevikAsamitiprArthanA.itx
Indexextra: (Videos 1, 2, 3, Meaning)
Language: Sanskrit
Latest update: October 20, 2019
Location: doc_deities_misc
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: deities_misc
Text title: Namamo Vayam Matribhuh PunyabhustvAm
engtitle: prArthanA rAShTrasevikAsamiti
itxtitle: prArthanA rAShTrasevikAsamiti
title: प्रार्थना राष्ट्रसेविकासमिति

---
  
 नमामो वयं मातृभूः पुण्यभूस्त्वां   
नमामो वयं मातृभूः पुण्यभूस्त्वां  
त्वया वर्धिताः संस्कृतास्त्वत्सुताः  
अये वत्सले मङ्गले हिन्दुभूमे  
स्वयं जीवितान्यर्पयामस्त्वयि ॥ १॥  
  
     नमो विश्वशक्त्यै नमस्ते नमस्ते  
     त्वया निर्मितं हिन्दुराष्ट्रं महत्  
     प्रसादात्तवैवात्र सज्जाः समेत्य  
     समालम्बितुं दिव्यमार्गं वयम् ॥ २॥  
  
समुन्नामितं येन राष्ट्रं न एतत्  
पुरो यस्य नम्रं समग्रं जगत्  
तदादर्शयुक्तं पवित्रं सतीत्वं  
प्रियाभ्यः सुताभ्यः प्रयच्छाम्ब ते ॥ ३॥  
  
     समुत्पादयास्मासु शक्तिं सुदिव्यां  
     दुराचार-दुर्वृत्ति-विध्वंसिनीं  
     पिता-पुत्र-भ्रातृंश्च भर्तारमेवं  
     सुमार्गं प्रति प्रेरयन्तीमिह ॥ ४॥  
  
सुशीलाः सुधीराः समर्थाः समेताः  
स्वधर्मे स्वमार्गे परं श्रद्धया  
वयं भावि-तेजस्वि-राष्ट्रस्य धन्याः  
जनन्यो भवेमेति देह्याशिषम् ॥ ५॥  
  
भारतमाता की जय ॥  
  
  
  
