---
Acknowledge-Permission: Mahaperiaval Trust
Category: deities_misc, dattatreya, aShTottarashatanAma
Description/comments: Dattatreya Stuti Manjari, Ed. S.V. Radhakrishnashastri
File name: dattAtreyAShTottarashatanAmastotram2.itx
Indexextra: (Scan)
Language: Sanskrit
Latest update: December 8, 2018
Location: doc_deities_misc
Proofread by: Sunder Hattangadi sunderh at hotmail.com
Send corrections to: sanskrit@cheerful.com
Site access: https://sanskritdocuments.org
SubDeity: dattatreya
Subject: philosophy/hinduism/religion
Sublocation: deities_misc
Text title: dattAtreyAShTottarashatanAmastotram 2
engtitle: dattAtreyAShTottarashatanAmastotram 2
itxtitle: dattAtreyAShTottarashatanAmastotram 2
title: दत्तात्रेयाष्टोत्तरशतनामस्तोत्रम् २

---
  
 श्रीदत्तात्रेयाष्टोत्तरशतनामस्तोत्रम् २   
अस्य श्रीदत्तात्रेयाष्टोत्तरशतनामस्तोत्रमहामन्त्रस्य,  
ब्रह्मविष्णुमहेश्वरा ऋषयः । श्रीदत्तात्रेयो देवता । अनुष्टुप्छन्दः ।  
श्रीदत्तात्रेयप्रीत्यर्थे नामपरायणे विनियोगः ।  
ॐ द्रां द्रीं द्रूं द्रैं द्रौं द्रः ।  
इति करहृदयादिन्यासौ ।  
  
ध्यानम्-  
दिगम्बरं भस्मविलोपिताङ्गं चक्रं त्रिशूलं डमरुं गदां च ।  
पद्माननं योगिमुनीन्द्र वन्द्यं ध्यायामि तं दत्तमभीष्टसिद्ध्यै ॥  
  
लमित्यादि पञ्चपूजाः ।  
ॐ अनसूयासुतो दत्तो ह्यत्रिपुत्रो महामुनिः ।  
योगीन्द्रः पुण्यपुरुषो देवेशो जगदीश्वरः ॥ १॥  
  
परमात्मा परं ब्रह्म सदानन्दो जगद्गुरुः ।  
नित्यतृप्तो निर्विकारो निर्विकल्पो निरञ्जनः ॥ २॥  
  
गुणात्मको गुणातीतो ब्रह्मविष्णुशिवात्मकः ।  
नानारूपधरो नित्यः शान्तो दान्तः कृपानिधिः ॥ ३॥  
  
भक्तप्रियो भवहरो भगवान्भवनाशनः ।  
आदिदेवो महादेवः सर्वेशो भुवनेश्वरः ॥ ४॥  
  
वेदान्तवेद्यो वरदो विश्वरूपोऽव्ययो हरिः ।  
सच्चिदानन्दः सर्वेशो योगीशो भक्तवत्सलः ॥ ५॥  
  
दिगम्बरो दिव्यमूतिर्दिव्यभूतिविभूषणः ।  
अनादिसिद्धः सुलभो भक्तवाच्छितदायकः ॥ ६॥  
  
एकोऽनेको ह्यद्वितीयो निगमागमपण्डितः ।  
भुक्तिमुक्तिप्रदाता च कार्तवीर्यवरप्रदः ॥ ७॥  
  
शाश्वताङ्गो विशुद्धात्मा विश्वात्मा विश्वतो मुखः ।  
सर्वेश्वरः सदातुष्टः सर्वमङ्गलदायकः ॥ ८॥  
  
निष्कलङ्को निराभासो निर्विकल्पो निराश्रयः ।  
पुरुषोत्तमो लोकनाथः पुराणपुरुषोऽनघः ॥ ९॥  
  
अपारमहिमाऽनन्तो ह्याद्यन्तरहिताकृतिः ।  
संसारवनदावाग्निर्भवसागरतारकः ॥ १०॥  
  
श्रीनिवासो विशालाक्षः क्षीराब्धिशयनोऽच्युतः ।  
सर्वपापक्षयकरस्तापत्रयनिवारणः ॥ ११॥  
  
लोकेशः सर्वभूतेशो व्यापकः करुणामयः ।  
ब्रह्मादिवन्दितपदो मुनिवन्द्यः स्तुतिप्रियः ॥ १२॥  
  
नामरूपक्रियातीतो निःस्पृहो निर्मलात्मकः ।  
मायाधीशो महात्मा च महादेवो महेश्वरः ॥ १३॥  
  
व्याघ्नचर्माम्बरधरो नागकुण्डभूषणः ।  
सर्वलक्षणसम्पूर्णः सर्वसिद्धिप्रदायकः ॥ १४॥  
  
सर्वज्ञः करुणासिन्धुः सर्पहारः सदाशिवः ।  
सह्याद्रिवासः सर्वात्मा भवबन्धविमोचनः ॥ १५॥  
  
विश्वम्भरो विश्वनाथो जगन्नाथो जगत्प्रभुः ।  
नित्यं पठति यो भक्त्या सर्वपापैः प्रमुच्यते ॥ १६॥  
  
सर्वदुःखप्रशमनं सर्वारिष्टनिवारणम् ।  
भोगमोक्षप्रदं नृणां दत्तसायुज्यदायकम् ॥ १७॥  
  
पठन्ति ये प्रयत्नेन सत्यं सत्यं वदाम्यहम् ।  
इति ब्रह्माण्डपुराणे ब्रह्मनारदसंवादे  
श्रीदत्तात्रेयाष्टोत्तरशतनामस्तोत्रम् ।  
  
इति श्रीदत्तात्रेयाष्टोत्तरशतनामस्तोत्रं (२) सम्पूर्णम् ।  
  
Proofread by Sunder Hattangadi sunderh at hotmail.com  
  
