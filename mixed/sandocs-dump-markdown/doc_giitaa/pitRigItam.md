---
Category: gItam, giitaa
File name: pitRigItam.itx
Indexextra: (Varaha Purana, Chapter 13, Slokas 49-59 Bengali)
Language: Sanskrit
Latest update: May 18, 2013
Location: doc_giitaa
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: giitaa
Text title: pitRigItam
Transliterated by: PSA Easwaran psaeaswaran at gmail.com
engtitle: Pitrugitam
itxtitle: pitRigItam
title: पितृइगीतम्

---
  
 पितृगीतम्   
  
मार्कण्डेय उवाच  
अपि धन्यः कुले जायादस्माकं मतिमान्नरः ।   
अकुर्वन् वित्तशाढ्यं यः पिण्डान्नो निर्वपिष्यति ॥ १॥ ५०  
रत्नवस्त्रमहायानं सर्वतोयादिकं वसु ।  
विभवे सति विप्रेभ्यः अस्मानुद्दिश्य दास्यति ॥ २॥ ५१  
अन्नेन वान्यथाशक्त्या कालेऽस्मिन् भक्तिनम्रधीः ।  
भोजयिष्यति विप्राग्र्यांस्तन्मात्रविभवो नरः ॥ ३॥ ५२  
असमर्थोऽन्नदानस्य वन्यशाकं स्वशक्तितः ।  
प्रदास्यति द्विजाग्र्येभ्यः स्वल्पां यो वापि दक्षिणाम् ॥ ४॥ ५३  
तत्राप्यसामर्थ्ययुतः करैर्गृह्यासितांस्तिलान् ।  
प्रणम्य द्विजमुख्याय कस्मैचिदपि दास्यति ॥ ५॥ ५४  
तिलैस्सप्ताष्टभिर्वापि समवेतं जलाञ्जलिम् ।  
भक्तिनम्रः समुद्दिश्य योऽस्माकं सम्प्रदास्यति ॥ ६॥ ५५  
यतः कुतश्चित्सम्प्राप्य गोभ्यो वापि गवाह्निकम् ।  
अभावे प्रीणयेत्तस्माद्भक्त्या युक्तः प्रदास्यति ॥ ७॥ ५६  
सर्वाभावे वनं गत्वा कक्षमूलप्रदर्शकः ।  
सूर्यादिलोकपालानामिदमुच्चैः पठिष्यति ॥ ८॥ ५७  
न मेऽस्ति वित्तं न धनं न चान्यच्छ्राद्धस्य योग्यं स्वपितॄन्नतोऽस्मि ।  
तृप्यन्तु भक्त्या पितरौ मयैतौ भुजौ ततौ वर्त्मनि मारुतस्य ॥ ९॥ ५८  
इत्येवं पितृभिर्गीतं भावाभावप्रयोजनं ।  
कृतं तेन भवेच्छ्राद्धं य एवं कुरुते द्विजः ॥ १०॥ ५९  
इति वराहपुराणे आदिकृतवृत्तन्ते श्राद्धकल्पो नाम त्रयोदशोऽध्यायः  
पितृगीतम् समाप्तम् ।  
  
  
Shlokas 50 to 59 from https://archive.org/details/VarahaPurana PDF page 56  
  
Encoded and proofread by PSA Easwaran psaeaswaran at gmail.com  
  
