---
Category: gItA, giitaa
Description-comments: From the book Superscience of Gayatri
File name: gaayatrii_giitaa.itx
Indexextra: (Translation 1, 2)
Language: Sanskrit
Latest update: February 2, 2014
Location: doc_giitaa
Proofread by: Sunder Hattangadi sunderh at hotmail dot com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: giitaa
Text title: gAyatrI gItA
Translated by: Pages 103-111 of English translation
Transliterated by: Sunder Hattangadi sunderh at hotmail dot com
engtitle: Gayatri Gita
itxtitle: gAyatrIgItA
title: गायत्रीगीता

---
  
 गायत्री गीता   
  
ओमित्येव सुनामधेयमनघं विश्वात्मनो ब्रह्मणः  
सर्वेष्वेव हि तस्य नामसु वसोरेतत्प्रधानं मतम् ॥   
यं वेदा निगदन्ति न्यायनिरतं श्रीसच्चिदानन्दकं  
लोकेशं समदर्शिनं नियमनं चाकारहीनं प्रभुम् ॥ १॥  
  
भूर्वै प्राण इति ब्रुवन्ति मुनयो वेदान्तपारं गताः  
प्राणः सर्वविचेतनेषु प्रसृतः सामान्यरूपेण च ।  
एतेनैव विसिद्ध्यते हि सकलं नूनं समानं जगत् ।  
द्रष्टव्यः सकलेषु जन्तुषु जनैर्नित्यं ह्यसुश्चात्मवत् ॥ २॥  
  
भुवर्नाशो लोके सकलविपदां वै निगदितः  
कृतं कार्यं कर्तव्यमिति मनसा चास्य करणं ।  
फलाशां मर्त्या ये विदधति न वै कर्मनिरताः  
लभन्ते नित्यं ते जगति हि प्रसादं सुमनसाम् ॥ ३॥  
  
स्वरेषो वै शब्दो निगदति मनःस्थैर्यकरणं  
तथा सौख्यं स्वास्थ्यं ह्युपदिशति चित्तस्य चलतः ।  
निमग्नत्वं सत्यव्रतसरसि चाचक्षति उत ।  
त्रिधां शान्तिं ह्येतां भुवि च लभते संयमरतः ॥ ४॥  
  
ततो वै निष्पत्तिः स भुवि मतिमान् पण्डितवरः  
विजानन् गुह्यं यो मरणजीवनयोस्तदखिलम् ।  
अनन्ते संसारे विचरति भयासक्तिरहित-  
स्तथा निर्माणं वै निजगतिविधीनां प्रकुरुते ॥ ५॥  
  
सवितुस्तु पदं वितनोति ध्रुवं  
       मनुजो बलवान् सवितेव भवेत् ।  
विषया अनुभूतिपरिस्थितय-  
       स्तु सदात्मन एव गणेदिति सः ॥ ६॥  
  
वरेण्यञ्चैतद्वै प्रकटयति श्रेष्ठत्वमनिशं  
सदा पश्येच्छ्रेष्ठं मननपि श्रेष्ठस्य विदधेत् ।  
तथा लोके श्रेष्ठं सरलमनसा कर्म च भजेत्  
तदित्थं श्रेष्ठत्वं व्रजति मनुजः शोभितगुणैः ॥ ७॥  
  
भर्गो व्याहरते पदं हि नितरां लोकः सुलोको भवेत्  
पापे पाप-विनाशने त्वविरतं दत्तावधानो वसेत् ।  
दृष्ट्वा दुष्कृतिदुर्विपाक-निचयं तेभ्यो जुगुप्सेद्धि च  
तन्नाशाय विधीयतां च सततं सङ्घर्षमेभिः सह ॥ ८॥  
  
देवस्येति तु व्याकरोत्यमरतां मर्त्योऽपि सम्प्राप्यते  
देवानामिव शुद्धदृष्टिकरणात् सेवोपचाराद् भुवि ।  
निःस्वार्थं परमार्थ-कर्मकरणात् दीनाय दानात्तथा  
बाह्याभ्यन्तरमस्य देवभुवनं संसृज्यते चैव हि ॥ ९॥  
  
धीमहि सर्वविधं शुचिमेव  
       शक्तिचय वयमितुपदिष्टाः ।  
नो मनुजो लभते सुखशान्ति-  
       मनेन विनेति वदन्ति हि वेदाः ॥ १०॥  
  
धियो मत्योन्मथ्यागमनिगममन्त्रान् सुमतिमान्  
विजानीयात्तत्त्वं विमलनवनीतं परमिव ।  
यतोऽस्मिन् लोके वै संशयगत-विचार-स्थलशते  
मतिः शुद्धैवाच्छा प्रकटयति सत्यं सुमनसे ॥ ११॥  
  
योनो वास्ति तु शक्तिसाधनचयो न्यूनाधिकश्चाथवा  
भागं न्यूनतमं हि तस्य विदधेमात्मप्रसादाय च ।  
यत्पश्चादवशिष्टभागमखिलं त्यक्त्वा फलाशं हृदि  
तद्धीनेष्वभिलाषवत्सु वितरेद् ये शक्तिहीनाः स्वयम् ॥ १२॥  
  
प्रचोदयात् स्वं त्वितरांश्च मानवान्  
       नरः प्रयाणाय च सत्यवर्त्मनि ।  
कृतं हि कर्माखिलमित्थमङ्गिना  
       वदन्ति धर्मं इति हि विपश्चितः ॥ १३॥  
  
गायत्री-गीतां ह्येतां यो नरो वेत्ति तत्त्वतः ।  
स मुक्त्वा सर्वदुःखेभ्यः सदानन्दे निमज्जति ॥ १४॥  
  
  
  
From the book Superscience of Gayatri : Gayatri Mahavigyan  
Pandit Sriram Sharma Acharya  
at www.awgp.org  
Translation (pages 103-111)  
http://literature.awgp.org/englishbook/GayatriYagya/SuperScienceofGayatri.103  
  
Encoded and proofread by Sunder Hattangadi sunderh at hotmail.com  
  
  
