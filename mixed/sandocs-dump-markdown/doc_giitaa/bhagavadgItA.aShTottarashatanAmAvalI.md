---
Author: Traditional
Category: aShTottarashatanAmAvalI, giitaa, bhagavadgita, nAmAvalI
Description-comments: From Shri Chitrapur Stutimanjari, 3rd revised edition 2008
File name: giitaa108.itx
Indexextra: (chitrApura stutimanjari)
Language: Sanskrit
Latest update: June 3, 2013
Location: doc_giitaa
Proofread by: Sunder Hattangadi sunderh at hotmail.com
Send corrections to: Sanskrit@cheerful.com
Site access: https://sanskritdocuments.org
Subcategory: bhagavadgita
Subject: philosophy/hinduism/religion
Sublocation: giitaa
Text title: bhagavadgItA aShTottarashatanaamaavaliH
Texttype: nAmAvalI
Transliterated by: Sunder Hattangadi sunderh at hotmail.com
engtitle: shrImadbhagavadgItA aShTottarashatanAmAvalih
itxtitle: bhagavadgItA.aShTottarashatanAmAvalI
title: भगवद्गीताऽष्टोत्तरशतनामावली

---
  
 श्रीमद्भगवद्गीता अष्टोत्तरशतनामावली   
  
ॐ गीतायै नमः ।  
ॐ गोविन्दहृद्गङ्गायै नमः ।  
ॐ गुरुगेयायै नमः ।  
ॐ गिरामृतायै नमः ।  
ॐ गायत्र्यै नमः ।  
ॐ गोपितायै नमः ।  
ॐ गूढायै नमः ।  
ॐ गुडाकेशार्तिहारिण्यै नमः ।  
ॐ मधुसूदनमुखाम्भोजसुधायै नमः ।  
ॐ सर्वार्थमञ्जर्यै नमः । १०  
ॐ महाभारतमध्यस्थायै नमः ।  
ॐ मुकुन्दघनदामिन्यै नमः ।  
ॐ हरिझङ्कृतचिद्वीणायै नमः ।  
ॐ त्रिषट्तन्त्री-वरस्वरायै नमः ।  
ॐ प्रस्थानप्रमुखायै नमः ।  
ॐ प्रत्यग्दीपिकायै नमः ।  
ॐ प्रणवात्मिकायै नमः ।  
ॐ प्रपत्त्यङ्कुरिकायै नमः ।  
ॐ सीतायै नमः ।  
ॐ सत्यायै नमः । २०  
ॐ कृष्णाब्जशारदायै नमः ।  
ॐ कृष्णापति-समुद्धर्त्र्यै नमः ।  
ॐ कार्पण्याधि-महौषधये नमः ।  
ॐ अम्बायै नमः ।  
ॐ अचिन्त्यपदायै नमः ।  
ॐ अमात्रायै नमः ।  
ॐ चिन्मात्रायै नमः ।  
ॐ आनन्दवर्षिण्यै नमः ।  
ॐ अष्टादशभुजायै नमः ।  
ॐ अनन्तायै नमः । ३०  
ॐ अध्यात्मशस्त्रास्त्रधारिण्यै नमः ।  
ॐ वरदायै नमः ।  
ॐ अभयदायै नमः ।  
ॐ ज्ञानमुद्रायै नमः ।  
ॐ मन्त्राक्षमालिकायै नमः ।  
ॐ वेणुगानरतायै नमः ।  
ॐ शूल-शङ्ख-चक्र-गदाधरायै नमः ।  
ॐ विद्याकुम्भोलसत्पाणये नमः ।  
ॐ बाणकोदण्डमण्डितायै नमः ।  
ॐ करताल-लयोपेतायै नमः । ४०  
ॐ पद्मपाशाङ्कुशोज्ज्वलायै नमः ।  
ॐ अनुष्टुप्सङ्कुलायै नमः ।  
ॐ नानाछन्दालङ्कारसुन्दर्यै नमः ।  
ॐ इन्द्रोपेन्द्रसंवलितायै नमः ।  
ॐ उपजाति-सुसज्जितायै नमः ।  
ॐ विपरीतवृत्ति-युक्तायै नमः ।  
ॐ वर्णमङ्गल-विग्रहायै नमः ।  
ॐ व्यासप्रियायै नमः ।  
ॐ सप्तशत्यै नमः ।  
ॐ वासुदेवप्रसादजायै नमः । ५०  
ॐ विषादघ्न्यै नमः ।  
ॐ विरागिण्यै नमः ।  
ॐ विद्यायै नमः ।  
ॐ व्यामोहनाशिन्यै नमः ।  
ॐ विनेयवत्सलायै नमः ।  
ॐ श्रेयायै नमः ।  
ॐ निश्चितार्थ-प्रकाशिन्यै नमः ।  
ॐ देहीदेहविवेकाढ्यायै नमः ।  
ॐ बुद्धिद्वय-विलासिन्यै नमः ।  
ॐ निर्द्वन्द्वायै नमः । ६०  
ॐ नित्य-सत्त्वस्थायै नमः ।  
ॐ निःस्पृहायै नमः ।  
ॐ संशयापहायै नमः ।  
ॐ ब्राह्मीस्थित्यै नमः ।  
ॐ स्थितप्रज्ञायै नमः ।  
ॐ ब्रह्मस्पर्श-सुखास्पदायै नमः ।  
ॐ ब्रह्मयोनये नमः ।  
ॐ यज्ञमय्यै नमः ।  
ॐ ब्रह्मनिर्वाणदायिन्यै नमः ।  
ॐ कर्मान्तायै नमः । ७०  
ॐ कामतायै नमः ।  
ॐ काम्यायै नमः ।  
ॐ सौम्यायै नमः ।  
ॐ योगत्रयाश्रयायै नमः ।  
ॐ धर्मक्षेत्रोद्भवायै नमः ।  
ॐ धर्म्यायै नमः ।  
ॐ ध्यानस्थायै नमः ।  
ॐ भक्तिनिर्झर्यै नमः ।  
ॐ ज्ञानविज्ञानसोपानायै नमः ।  
ॐ दिव्यस्मरणसन्तत्यै नमः । ८०  
ॐ राजविद्यायै नमः ।  
ॐ राजगुह्यायै नमः ।  
ॐ प्रत्यक्षायै नमः ।  
ॐ सुलभागत्यै नमः ।  
ॐ विभूतिभूषितायै नमः ।  
ॐ अनन्तायै नमः ।  
ॐ विश्वरूपप्रदर्शिन्यै नमः ।  
ॐ अद्वेष्ट्ट्त्वादि-सन्दोहायै नमः ।  
ॐ क्षेत्र-क्षेत्रज्ञ-पालिन्यै नमः ।  
ॐ गुणज्ञायै नमः । ९०  
ॐ त्रिगुणातीतायै नमः ।  
ॐ क्षराक्षरविमर्शिन्यै नमः ।  
ॐ पुरुषोत्तमपरायै नमः ।  
ॐ पूर्णायै नमः ।  
ॐ कृतकृत्यपदप्रदायै नमः ।  
ॐ दिव्यसम्पत्प्रसवे नमः ।  
ॐ दुर्गायै नमः ।  
ॐ दुराचारविघातिन्यै नमः ।  
ॐ सन्न्यासरसिकायै नमः ।  
ॐ मुक्तायै नमः । १००  
ॐ सर्वपापप्रमोचिन्यै नमः ।  
ॐ श्रीशङ्करादृतायै नमः ।  
ॐ अद्वैतायै नमः ।  
ॐ श्रीनिवासनिवासभुवे नमः ।  
ॐ सर्वशास्त्रमय्यै नमः ।  
ॐ संविदे नमः ।  
ॐ स्मृत्यै नमः ।  
ॐ समरसाकृत्यै नमः । १०८  
  
Encoded and proofread by  
Sunder Hattangadi sunderh at hotmail.com  
  
