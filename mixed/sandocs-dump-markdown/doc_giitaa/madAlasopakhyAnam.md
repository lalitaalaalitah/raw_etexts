---
Author: Markandeya Purana Traditionally attributed to Vyasa Maharshi
Category: gItam, giitaa
File name: ullApanagItam.itx
Indexextra: (Markandeya Purana, Ch. 25)
Language: Sanskrit
Latest update: December 6, 2015
Location: doc_giitaa
Proofread by: Sunder Hattangadi sunderh at hotmail
Send corrections to: Sanskrit@cheerful.com
Site access: https://sanskritdocuments.org
Source: Markandeya Purana, Ch. 25 (ch. 23 in some edns.)
Subject: philosophy/hinduism/religion
Sublocation: giitaa
Text title: Queen Madalasa's Lullaby
Transliterated by: Sunder Hattangadi sunderh at hotmail
engtitle: Queen Madalasa's Lullaby
itxtitle: madAlasopakhyAnam
title: मदालसोपख्यानम्

---
  
 उल्लापनगीतम्   
मदालसोपाख्यान - बालोल्लापनगीतम्  
Queen Madalasa's lullaby to her 1st born, Vikranta;  
Markandeya Purana, Ch. 25  
  
सा वै मदालसा पुत्रं बालमुत्तनशायिनम् ।  
उल्लापनच्छलेनाह रुदमनमविस्वरम् ॥ १०॥  
  
शुद्धोऽसि रे तात न तेऽस्ति नाम  
     कृतं हि ते कल्पनयाधुनैव ।  
पञ्चात्मकं देहमिदं तवैत-  
     न्नैवास्य त्वं रोदिषि कस्य हेतोः ॥ ११॥  
  
न वा भवान्रोदिति वै स्वजन्मा  
     शब्दोऽयमासाद्य महीशसूनुम् ।  
विकल्प्यमाना विविधा गुणास्ते  
     ऽगुणाश्च भौताः सकलेन्द्रियेषु ॥ १२॥  
  
भूतानि भूतैः परिदुर्बलानि  
     वृद्धिं समायान्ति यथेह पुंसः ।  
अन्नाम्बुदानादिभिरेव कस्य  
     न तेऽस्ति वृद्धिर्न च तेऽस्ति हानिः ॥ १३॥  
  
त्वं कञ्चुके शीर्यमाणे निजेऽस्मिं-  
     स्तस्मिंश्च देहे मूढतां मा व्रजेथाः ।  
शुभाशुभैः कर्माभिर्देहमेत-  
     नादादिमूढैः कञ्चुकस्तेपि नद्धः ॥ १४॥  
  
तातेति किञ्चित्तनयेति किञ्चि-  
     दम्वेति किञ्चिद्दयितेति किञ्चित् ।  
ममेति किञ्चिन्न ममेति किञ्चित्  
     त्वं भूतसङ्घं बहु मानयेथाः ॥ १५॥  
  
दुःखानि दुःखोपशमाय भोगान्  
     सुखाय जानाति विमूढचेताः ।  
तान्येव दुःखानि पुनः सुखानि  
     जानात्यविद्वान् सुविमूढचेताः ॥ १६॥  
  
हासोऽस्थिसन्दर्शनमक्षियुग्म-  
     मत्युज्ज्वलं तर्जनमङ्गनायाः ।  
कुचादि पीनं पिशितं घनं तत्  
     स्थानं रतेः किं नरकं न योषित् ॥ १७॥  
  
यानं क्षितौ यानगतञ्च देहं  
     देहेऽपि चान्यः पुरुषो निविष्टः ।  
ममत्वबुद्धिर्न तथा यथा स्वे  
     देहेऽतिमात्रं बत मूढतैषा ॥ १८॥  
  
त्यज धर्ममधर्मञ्च उभे सत्यानृते त्यज ।  
उभे सत्यानृते त्यक्त्वा येन त्यजसि तत्त्यज ॥  
  
इति श्रीमार्कण्डेयपुराणान्तर्गतं मदालसोपाख्याने बालोल्लापनगीतम् समाप्ता ॥  
  
  
  
Encoded and proofread by Sunder Hattangadi sunderh at hotmail.com  
  
