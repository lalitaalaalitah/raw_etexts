---
Category: gItA, giitaa
Description-comments: Vana Parva of Mahabharata, Ch. 198-207 in BORI and Ch. 207-216
  in Kinjawadekar edn., though the latter only has the ending as . brAhmaNa-vyAdha
  sa.nvAda. http://en.wikipedia.org/wiki/Vyadha_Gita
File name: dharmavyaadhagiitaa.itx
Indexextra: (scanned (Vana Parva of Mahabharata) (Wiki) or dharmavyAdhagItA)
Language: Sanskrit
Latest update: February 12, 2013
Location: doc_giitaa
Proofread by: Sunder Hattangadi sunder at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: giitaa
Text title: dharmavyaadhagItA
Transliterated by: Sunder Hattangadi sunder at hotmail.com
engtitle: dharmavyAdhagItA
itxtitle: dharmavyAdhagItA
title: धर्मव्याधगीता

---
  
 धर्मव्याधगीता   
  
   ॥ अथ धर्मव्याधगीता ॥  
  
व्याध उवाच -  
विज्ञानार्थं मनुष्याणां मनः पूर्व प्रवर्तते ।  
तत्प्राप्य कामं भजते क्रोधं च द्विजसत्तम ॥ १॥  
  
ततस्तदर्थं यतते कर्म चारभते महत् ।  
इष्टानां रूपगन्धानामभ्यासं च निषेवते ॥ २॥  
  
ततो रागः प्रभवति द्वेषश्च तदनन्तरम् ।  
ततो लोभः प्रभवति मोहश्च तदनन्तरम् ॥ ३॥  
  
ततो लोभाभिभूतस्य रागद्वेषहतस्य च ।  
न धर्मे जायते बुद्धिर्व्याजाद्धर्म करोति च ॥ ४॥  
  
व्याजेन चरते धर्ममर्थं व्याजेन रोचते ।  
व्याजेन सिद्धमानेषु धनेषु द्विजसत्तम ॥ ५॥  
  
तत्रैव रमते बुद्धिस्ततः पापं चिकीर्षति ।  
सुत्दृद्भिःर्वार्यमाणश्च पण्डितैश्च द्विजोत्तम ॥ ६॥  
  
उत्तरं श्रुतिसम्बद्धं ब्रवीत्यश्रुतियोजितम् ।  
अधर्मस्त्रिविधस्तस्य वर्तते रागदोषजः ॥ ७॥  
  
पापं चिन्तयते चैव बवीति च करोति च ।  
तस्याधर्मप्रवृत्तस्य गुण नश्यन्ति साधवः ॥ ८॥  
  
एकाशीलैश्च मित्रत्वं भजन्ते पापकर्मिणः ।  
सतेन दुःखमाप्नोति परत्र च विपद्यते ॥ ९॥  
  
पापात्मा भवति ह्येवं धर्मलाभं तु मे श्रुणु ।  
यस्त्वेतान्प्रज्ञया दोषान्पूर्वमेवानुपश्यति ॥ १०॥  
  
कुशलः सुखदुःखेषु साधूंश्चाप्युपसेवते ।  
तस्य साधुसमारम्भाद्बुद्धिर्धर्मेषु राजते ॥ ११॥  
  
इदं विश्वं जगत्सर्वमजय्यं चापि नित्यशः ।  
महाभूतात्मकं ब्रह्म नातः परतरं भवेत् ॥ १२॥  
  
ब्राह्मण उवाच -  
सत्त्वस्य रजसश्चैव तमसश्च यथातथम् ।  
गुणांस्तत्त्वेन मे ब्रूहि यथावदिह पृच्छतः ॥ १३॥  
  
व्याध उवाच -  
हन्त ते कथयिष्यामि यन्मां त्वं परिपृच्छसि ।  
एषां गुणान् पृथक्त्वेन निबोध गदतो मम ॥ १४॥  
  
मोहात्मकं तमस्तेषां रज एषां प्रवर्तकम् ।  
प्रकाशबहुलत्वाच्च सत्त्वं ज्याय इहोच्यते ॥ १५॥  
  
अविद्याबहुलो मूढः स्वप्नशीलो विचेतनः ।  
दुर्त्दृषीकस्ततोध्यस्तः सक्रोधस्तामसोऽलसः ॥ १६॥  
  
प्रवृत्तवाक्यो मन्त्री च यो नराग्र्योऽनसूयकः ।  
विधित्समानो विप्रर्षे स्तब्धो मानी स राजसः ॥ १७॥  
  
प्रकाशबहुलो धीरो निर्विधित्सोऽनसूयकः ।  
अक्रोधनो नरो धीमान् दान्त्रश्चैव स सात्त्विकः ॥ १८॥  
  
              इति धर्मव्याधगीता समाप्ता ॥  
  
  
  
Vana Parva of Mahabharata, Ch. 198-207 in BORI edn., and  
Ch. 207-216 in Kinjawadekar edn., though the latter only has the ending as   
brAhmaNa-vyAdha sa.nvAda  
  
Encoded and Proofread by Sunder Hattangadi sunderh at hotmail.com  
  
  
