---
Category: aShTottarashatanAmAvalI, ganesha, nAmAvalI
File name: vinaayaka108-5.itx
Language: Sanskrit
Latest update: May 6, 2018
Location: doc_ganesha
Proofread by: Avinash Sathaye sohum at ms.uky.edu
Send corrections to: Sanskrit@cheerful.com
Site access: https://sanskritdocuments.org
Subject: Hinduism/religion/traditional
Sublocation: ganesha
Text title: shrii siddhi vinaayaka naamaavali
Texttype: nAmAvalI
engtitle: siddhi vinAyaka nAmAvali (108 names)
itxtitle: siddhivinAyakAShTottarashatanAmAvaliH athavA gaNeshAShTottarashatanAmAvalI
title: सिद्धिविनायकाष्टोत्तरशतनामावलिः अथवा गणेशाष्टोत्तरशतनामावली

---
  
 श्रीसिद्धिविनायकनामावली   
  
अभीप्सितार्थसिद्ध्यर्थं पूजितो यः सुरैरपि ।  
     सर्वविघ्नच्छिदे तस्मै गणाधिपतये नमः ॥  
  
गणानामधिपश्चण्डो गजवक्त्रस्तिलोचनः ।  
     प्रीतो भवतु मे नित्यं वरदाता विनायकः ॥  
  
गजाननं गणपतिं गुणानामालयं परम् ।  
     तं देवं गिरिजासूनुं वन्देऽहम् अमरार्चितम् ॥  
  
गजवदनम् अचिन्त्यं तीक्ष्णदन्तं त्रिनेत्रम्   
     बृहदुदरम् अशेषं पूतरूपं पुराणम् ।  
अमरवरसुपूज्यं रक्तवर्णं सुरेशम्  
     पशुपतिसुतम् ईशं विघ्नराजं नमामि ॥  
  
हरिहरविरिञ्चिवासवाद्यैः अपि कृतपूजमुपक्रमे क्रियायाः  
सकलदुरितहरम् अम्बिकायायाः प्रथमसुतं प्रणमामि विघ्नराजम् ॥  
  
ध्यायेन्नित्यं गणेशं परमगुणयुतं ध्यानसंस्थं त्रिनेत्रम्  
एकं देवं त्वमेकं परमसुखयुतं देवदेवं प्रसन्नम्  
शुण्डादण्डाढ्यगण्डोद्गलितमदजलोल्लोलमत्तालिमालम्  
     श्रीदन्तं विघ्नराजं सकलसुखकरं श्रीगणेशं नमामि ॥  
  
बीजापूरगदेक्षुकार्मुकरुजाचक्राब्जपाशोत्पल-  
     व्रीह्यग्रस्वविषाणरत्नकलशप्रोद्यत्कराम्भोरुहः ।  
ध्येयो वल्लभया सपद्मकरया श्लिष्टोज्वलद्भूषया  
     विश्वोत्पत्तिविपत्तिसंस्थितिकरो विघ्नो विशिष्टार्त्थदः ॥  
  
ॐ विनायकाय नमः ।  
ॐ विघ्नराजाय नमः ।  
ॐ गौरीपुत्राय नमः ।  
ॐ गणेश्वराय नमः ।  
ॐ स्कन्दाग्रजाय नमः ।  
ॐ अव्ययाय नमः ।  
ॐ पूताय नमः ।  
ॐ दक्षाध्यक्ष्याय नमः ।  
ॐ द्विजप्रियाय नमः ।  
ॐ अग्निगर्भच्छिदे नमः । १०  
ॐ इन्द्रश्रीप्रदाय नमः ।  
ॐ वाणीबलप्रदाय नमः ।  
ॐ सर्वसिद्धिप्रदाय नमः ।  
ॐ शर्वतनयाय नमः ।  
ॐ गौरीतनूजाय नमः ।  
ॐ शर्वरीप्रियाय नमः ।  
ॐ सर्वात्मकाय नमः ।  
ॐ सृष्टिकर्त्रे नमः ।  
ॐ देवोऽनेकार्चिताय नमः ।  
ॐ शिवाय नमः । २०  
ॐ शुद्धाय नमः ।  
ॐ बुद्धिप्रियाय नमः ।  
ॐ शान्ताय नमः ।  
ॐ ब्रह्मचारिणे नमः ।  
ॐ गजाननाय नमः ।  
ॐ द्वैमातुराय नमः ।  
ॐ मुनिस्तुत्याय नमः ।  
ॐ भक्त विघ्न विनाशनाय नमः ।  
ॐ एकदन्ताय नमः ।  
ॐ चतुर्बाहवे नमः । ३०  
ॐ शक्तिसंयुताय नमः ।  
ॐ चतुराय नमः ।  
ॐ लम्बोदराय नमः ।  
ॐ शूर्पकर्णाय नमः ।  
ॐ हेरम्बाय नमः ।  
ॐ ब्रह्मवित्तमाय नमः ।  
ॐ कालाय नमः ।  
ॐ ग्रहपतये नमः ।  
ॐ कामिने नमः ।  
ॐ सोमसूर्याग्निलोचनाय नमः । ४०  
ॐ पाशाङ्कुशधराय नमः ।  
ॐ छन्दाय नमः ।  
ॐ गुणातीताय नमः ।  
ॐ निरञ्जनाय नमः ।  
ॐ अकल्मषाय नमः ।  
ॐ स्वयंसिद्धार्चितपदाय नमः ।  
ॐ बीजापूरकराय नमः ।  
ॐ अव्यक्ताय नमः ।  
ॐ गदिने नमः ।  
ॐ वरदाय नमः । ५०  
ॐ शाश्वताय नमः ।  
ॐ कृतिने नमः ।  
ॐ विद्वत्प्रियाय नमः ।  
ॐ वीतभयाय नमः ।  
ॐ चक्रिणे नमः ।  
ॐ इक्षुचापधृते नमः ।  
ॐ अब्जोत्पलकराय नमः ।  
ॐ श्रीधाय नमः ।  
ॐ श्रीहेतवे नमः ।  
ॐ स्तुतिहर्षताय नमः । ६०  
ॐ कलाद्भृते नमः ।  
ॐ जटिने नमः ।  
ॐ चन्द्रचूडाय नमः ।  
ॐ अमरेश्वराय नमः ।  
ॐ नागयज्ञोपवीतिने नमः ।  
ॐ श्रीकान्ताय नमः ।  
ॐ रामार्चितपदाय नमः ।  
ॐ वृतिने नमः ।  
ॐ स्थूलकान्ताय नमः ।  
ॐ त्रयीकर्त्रे नमः । ७०  
ॐ सङ्घोषप्रियाय नमः ।  
ॐ पुरुषोत्तमाय नमः ।  
ॐ स्थूलतुण्डाय नमः ।  
ॐ अग्रजन्याय नमः ।  
ॐ ग्रामण्ये नमः ।  
ॐ गणपाय नमः ।  
ॐ स्थिराय नमः ।  
ॐ वृद्धिदाय नमः ।  
ॐ सुभगाय नमः ।  
ॐ शूराय नमः । ८०  
ॐ वागीशाय नमः ।  
ॐ सिद्धिदाय नमः ।  
ॐ दूर्वाबिल्वप्रियाय नमः ।  
ॐ कान्ताय नमः ।  
ॐ पापहारिणे नमः ।  
ॐ कृतागमाय नमः ।  
ॐ समाहिताय नमः ।  
ॐ वक्रतुण्डाय नमः ।  
ॐ श्रीप्रदाय नमः ।  
ॐ सौम्याय नमः । ९०  
ॐ भक्ताकाङ्क्षितदाय नमः ।  
ॐ अच्युताय नमः ।  
ॐ केवलाय नमः ।  
ॐ सिद्धाय नमः ।  
ॐ सच्चिदानन्दविग्रहाय नमः ।  
ॐ ज्ञानिने नमः ।  
ॐ मायायुक्ताय नमः ।  
ॐ दन्ताय नमः ।  
ॐ ब्रह्मिष्ठाय नमः ।  
ॐ भयावर्चिताय नमः । १००  
ॐ प्रमत्तदैत्यभयदाय नमः ।  
ॐ व्यक्तमूर्तये नमः ।  
ॐ अमूर्तये नमः ।  
ॐ पार्वतीशङ्करोत्सङ्गखेलनोत्सवलालनाय नमः ।  
ॐ समस्तजगदाधाराय नमः ।  
ॐ वरमूषकवाहनाय नमः ।  
ॐ हृष्टस्तुताय नमः ।  
ॐ प्रसन्नात्मने नमः ।  
ॐ सर्वसिद्धिप्रदायकाय नमः । १०८ (१०९)  
  
॥ इति श्रीसिद्धिविनायकाष्टोत्तरशतनामावलिः ॥  
  
  
Proofread by Avinash Sathaye sohum at ms.uky.edu  
  
