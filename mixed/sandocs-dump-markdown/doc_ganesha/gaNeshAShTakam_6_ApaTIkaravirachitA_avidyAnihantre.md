---
Acknowledge-Permission: Pt. Vasant A. Gadgil, Sharada Gaurava Granthamala, 425 Sadashv
  Peth, Pune 30
Author: ma sa ApaTIkara
Category: ganesha, ApaTIkara
Description/comments: stotrapanchadashI by Shri M. S. Apatikar, Satara
File name: gaNeshAShTakamApaTIkara.itx
Indexextra: (Scan)
Language: Sanskrit
Latest update: September 14, 2019
Location: doc_ganesha
Proofread by: Mandar Mali aryavrutta gmail.com
Send corrections to: sanskrit@cheerful.com
Site access: https://sanskritdocuments.org
Source: Sharada year 11, Vol 21-22, September 1970
Subject: philosophy/hinduism/religion
Sublocation: ganesha
Text title: Ganesha Ashtakam 6
Transliterated by: Mandar Mali aryavrutta gmail.com
engtitle: gaNeshAShTakam
itxtitle: gaNeshAShTakam 6 (ApaTIkaravirachitA avidyAnihantre)
title: गणेशाष्टकम् ६ (आपटीकरविरचिता अविद्यानिहन्त्रे)

---
  
 श्रीगणेशाष्टकम्   
    (भुजङ्गप्रयातम्)  
अविद्यानिहन्त्रे सुविद्याप्रदात्रे  
     नमो विघ्नहन्त्रे सदानन्ददात्रे ।  
उमाकान्तपुत्राय विघ्नान्तकाय  
     नमस्ते नमस्तेऽन्तरायान्तकाय ॥ १॥  
  
नमो भालचन्द्राय सिद्धिप्रदाय  
     चिदानन्दरूपाय दुःखान्तकाय ।  
अनन्ताय शान्ताय नागान्तकाय  
     नमस्ते नमस्तेऽन्तरायान्तकाय ॥ २॥  
  
नमस्ते भवानीसुपुत्राय नित्यं  
     नमस्ते सदा भक्तचित्तार्तिनाशिन् ।  
नमस्ते प्रभो ज्ञानदात्रे नमस्ते  
     नमस्ते मनोवाञ् छितानन्ददाय ॥ ३॥  
  
सुदूर्वाङ्कुरै रक्तपुष्पर्लसन्तं  
     सदा मोदकैर्मोदमानं गजास्यम् ।  
शमीपत्रतुष्टं सुगन्धप्रियं त्वां  
     भवाम्भोधिमग्नो भवन्तं भजेऽहम् ॥ ४॥  
  
अनाथार्तिनाशिन् पुरारातिपुत्र  
     मयूरेश हेरम्ब हे ढुण्ढिराज ।  
विनाशाय विघ्नस्य बद्धाञ्जलिस्त्वां  
     अहं प्रार्थये भक्तियुक्तो गणेश ॥ ५॥  
  
 त्वदीयाय भक्ताय दत्त्वा वरांस्त्वं  
     शुभैराशिभी रक्ष संसारसिन्धौ ।  
अरे सिन्धुरारे दयाब्धे भवाब्धौ  
     निमग्नं विपन्नं जनं पाहि नित्यम् ॥ ६॥  
  
गणेश त्वदीयं पदाब्जं शरण्यं  
     प्रसीद प्रसीद प्रभो पाशपाणे ।  
वरेण्य प्रभो क्षेमदातर्नमस्ते  
     सदा प्रार्थये त्वामहं भक्तियुक्तः ॥ ७॥  
  
प्रसीद प्रसीद प्रतापार्क देव  
     प्रसीद प्रसीदैकदन्त प्रभो त्वम् ।  
प्रसीद प्रसीद प्रभो विघ्नहर्तः  
     प्रसीद प्रसीद प्रभो वक्रतुण्ड ॥ ८॥  
  
भुजङ्गप्रयाते निबद्धं मया यो  
     गणेशाष्टकं भक्तियक्तश्च चित्ते ।  
सदा ध्यायति स्तोत्रमेतत्स धन्यः  
     सुखं शान्तिमाप्त्वाधिगच्छेत् स पुण्यम् ॥ ९॥  
  
सखारामसूनुर्महादेवशर्मा  
     लिखित्वा गणेशाष्टकं भक्तियुक्तः ।  
परां शान्तिमाप्नोद् विनाशं विपत्ते-  
     र्मनोवाञ्छितं श्रीगणेशकृपातः ॥ १०॥  
  
इति श्री आपटीकरविरचितं श्रीगणेशाष्टकम् सम्पूर्णम् ।  
  
Encoded and proofread by Mandar Mali aryavrutta gmail.com  
  
