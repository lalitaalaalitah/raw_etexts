---
Category: trishatI, ganesha
File name: ekArNatrishatI.itx
Language: Sanskrit
Latest update: August 25, 2017
Location: doc_ganesha
Send corrections to: Sanskrit@cheerful.com
Site access: https://sanskritdocuments.org
Source: Vinayakatantra
Subject: philosophy/hinduism/religion
Sublocation: ganesha
Text title: ekArNatrishatI
engtitle: ekArNatrishatI
itxtitle: ekArNatrishatI (vinAyakatantrAntargatam)
title: एकार्णत्रिशती (विनायकतन्त्रान्तर्गतम्)

---
  
 श्रीएकार्णगणेशत्रिशती   
  
श्रीदेव्युवाच -  
एकार्णस्य त्रिंशतीं ब्रूहि गणेशस्य महेश्वर ॥  
  
श्रीशिव उवाच -   
   
 ॥ विनियोगः ॥  
  
हरिः ॐ । अस्य श्रीएकार्णगणेशत्रिशतीस्तोत्रमहामन्त्रस्य   
श्रीगणको ऋषिः । अनुष्टुप्छन्दः । ब्रह्मणस्पतिर्देवता । गं बीजं ।  
श्र्यों शक्तिः । श्रीएकार्णगणेशप्रसादसिद्ध्यर्थे जपे विनियोगः ॥  
  
 ॥ ध्यानम् ॥  
  
ध्यायेन्नित्यं गणेशं परमगुणयुतं ध्यानसंस्थं त्रिनेत्रं  
एकं देवं त्वनेकं परमसुखयुतं देवदेवं प्रसन्नम् ।  
शुण्डादण्डप्रचण्डगलितमदजलोल्लोलमत्तालिजालं  
श्रीमन्तं विघ्नराजं सकलसुखकरं श्रीगणेशं नमामि ॥  
  
 ॥ पञ्चपूजा ॥  
  
ॐ लं पृथिव्यात्मने गन्धं समर्पयामि ।   
ॐ हं आकाशात्मने पुष्पैः पूजयामि ।   
ॐ यं वाय्वात्मने धूपमाघ्रापयामि ।   
ॐ रं वह्न्यात्मने दीपं दर्शयामि ।   
ॐ वं अमृतात्मने अमृतं महानैवेद्यं निवेदयामि ।   
ॐ सं सर्वात्मने सर्वोपचारपूजां समर्पयामि ॥  
  
 ॥ अथ एकार्णगणेशत्रिशती ॥  
  
गम्बीजमन्त्रनिलयो गम्बीजो गंस्वरूपवान् ॥ १॥  
  
गङ्कारबीजसंवेद्यो गङ्कारो गञ्जपप्रियः ॥ २॥  
  
गङ्काराख्यपरम्ब्रह्म गङ्कारशक्तिनायकः ।  
गङ्कारजपसन्तुष्टो गङ्कारध्वनिरूपकः ॥ ३॥  
  
गङ्कारवर्णमध्यस्थो गङ्कारवृत्तिरूपवान् ।  
गङ्कारपत्तनाधीशो गंवेद्यो गम्प्रदायकः ॥ ४॥  
  
गञ्जापकधर्मदाता गञ्जापीकामदायकः ।  
गञ्जापीनामर्थदाता गञ्जापीभाग्यवर्द्धनः ॥ ५॥  
  
गञ्जापकसर्वविद्यादायको गंस्थितिप्रदः ।  
गञ्जापकविभवदो गञ्जापकजयप्रदः ॥ ६॥  
  
गञ्जपेनसन्तुष्ट्य भुक्तिमुक्तिप्रदायकः ।  
गञ्जापकवश्यदाता गञ्जापीगर्भदोषहा ॥ ७॥  
  
गञ्जापकबुद्धिदाता गञ्जापीकीर्तिदायकः ।  
गञ्जापकशोकहारी गञ्जापकसुखप्रदः ॥ ८॥  
  
गञ्जापकदुःखहर्ता गमानन्दप्रदायकः ।  
गन्नामजपसुप्रीतो गञ्जापीजनसेवितः ॥ ९॥  
  
गङ्कारदेहो गङ्कारमस्तको गम्पदार्थकः ।  
गङ्कारशब्दसन्तुष्टो गन्धलुभ्यन्मधुव्रतः ॥ १०॥  
  
गंयोगैकसुसंलभ्यो गम्ब्रह्मतत्त्वबोधकः ।  
गम्भीरो गन्धमातङ्गो गन्धाष्टकविराजितः ॥ ११॥  
  
गन्धानुलिप्तसर्वाङ्गो गन्धपुण्ड्रविराजितः ।  
गर्गगीतप्रसन्नात्मा गर्गभीतिहरः सदा ॥ १२॥  
  
गर्गारिभञ्जको नित्यं गर्गसिद्धिप्रदायकः ।  
गजवाच्यो गजलक्ष्यो गजराट् च गजाननः ॥ १३॥  
  
गजाकृतिर्गजाध्यक्षो गजप्राणो गजाजयः ।  
गजेश्वरो गजेशानो गजमत्तो गजप्रभुः ॥ १४॥  
  
गजसेव्यो गजवन्द्यो गजेन्द्रश्च गजप्रभुः ।  
गजानन्दो गजमयो गजगञ्जकभञ्जकः ॥ १५॥  
  
गजात्मा गजमन्त्रात्मा गजज्ञानप्रदायकः ।  
गजाकारप्राणनाथो गजानन्दप्रदायकः ॥ १६॥  
  
गजको गजयूथस्थो गजसायुज्यकारकः ।  
गजदन्तो गजसेतुः गजदैत्यविनाशकः ॥ १७॥  
  
गजकुम्भो गजकेतुः गजमायो गजध्वनिः ।  
गजमुख्यो गजवरो गजपुष्टिप्रदायकः ॥ १८॥  
  
गजमयो गजोत्पत्तिः गजामयहरः सदा ।  
गजहेतुर्गजत्राता गजश्रीः गजगर्जितः ॥ १९॥  
  
गजास्यश्च गजाधीशो गजासुरजयोद्धुरः ॥ २०॥  
  
गजब्रह्मा गजपतिः गजज्योतिर्गजश्रवाः ।  
गुणेश्वरो गुणातीतो गुणमायामयो गुणी ॥ २१॥  
  
गुणप्रियो गुणाम्भोधिः गुणत्रयविभागकृत् ।  
गुणपूर्णो गुणमयो गुणाकृतिधरः सदा ॥ २२॥  
  
गुणभाग्गुणमाली च गुणेशो गुणदूरगः ।  
गुणज्येष्ठोऽथ गुणभूः गुणहीनपराङ्मुखः ॥ २३॥  
  
गुणप्रवणसन्तुष्टो गुणश्रेष्ठो गुणैकभूः ।  
गुणप्रविष्टो गुणराट् गुणीकृतचराचरः ॥ २४॥  
  
गुणमुख्यो गुणस्रष्टा गुणकृद्गुणमण्डितः ।  
गुणसृष्टिजगत्सङ्घो गुणभृद्गुणपारदृक् ॥ २५॥  
  
गुणाऽगुणवपुर्गुणो गुणेशानो गुणप्रभुः ।  
गुणिप्रणतपादाब्जो गुणानन्दितमानसः ॥ २६॥  
  
गुणज्ञो गुणसम्पन्नो गुणाऽगुणविवेककृत् ।  
गुणसञ्चारचतुरो गुणप्रवणवर्द्धनः ॥ २७॥  
  
गुणलयो गुणाधीशो गुणदुःखसुखोदयः ।  
गुणहारी गुणकलो गुणतत्त्वविवेचकः ॥ २८॥  
  
गुणोत्कटो गुणस्थायी गुणदायी गुणप्रभुः ।  
गुणगोप्ता गुणप्राणो गुणधाता गुणालयः ॥ २९॥  
  
गुणवत्प्रवणस्वान्तो गुणवद्गौरवप्रदः ।  
गुणवत्पोषणकरो गुणवच्छत्रुसूदनः ॥ ३०॥  
  
गुरुप्रियो गुरुगुणो गुरुमायो गुरुस्तुतः ।  
गुरुवक्षा गुरुभुजो गुरुकीर्तिर्गुरुप्रियः ॥ ३१॥  
  
गुरुविद्यो गुरुप्राणो गुरुयोगप्रकाशकः ।  
गुरुदैत्यप्राणहरो गुरुबाहुबलोच्छ्रयः ॥ ३२॥  
  
गुरुलक्षणसम्पन्नो गुरुमान्यप्रदायकः ।  
गुरुदैत्यगळच्छेत्ता गुरुधार्मिककेतनः ॥ ३३॥  
  
गुरुजङ्घो गुरुस्कन्धो गुरुशुण्डो गुरुप्रदः ।  
गुरुपालो गुरुगळो गुरुप्रणयलालसः ॥ ३४॥  
  
गुरुशास्त्रविचारज्ञो गुरुधर्मधुरन्धरः ।  
गुरुसंसारसुखदो गुरुमन्त्रफलप्रदः ॥ ३५॥  
  
गुरुतन्त्रो गुरुप्रज्ञो गुरुदृग्गुरुविक्रमः ।  
ग्रन्थगेयो ग्रन्थपूज्यो ग्रन्थग्रन्थनलालसः ॥ ३६॥  
  
ग्रन्थकेतुर्ग्रन्थहेतुर्ग्रन्थाऽनुग्रहदायकः ।  
ग्रन्थान्तरात्मा ग्रन्थार्थपण्डितो ग्रन्थसौहृदः ॥ ३७॥  
  
ग्रन्थपारङ्गमो ग्रन्थगुणविद्ग्रन्थविग्रहः ।  
ग्रन्थकेतुर्ग्रन्थसेतुर्ग्रन्थसन्देहभञ्जकः ॥ ३८॥  
  
ग्रन्थपारायणपरो ग्रन्थसन्दर्भशोधकः ।  
गीतकीर्तिर्गीतगुणो गीतातत्त्वार्थकोविदः ॥ ३९॥  
  
गीतासंशयसञ्छेत्ता गीतासङ्गीतशासनः ।  
गताहङ्कारसञ्चारो गतागतनिवारकः ॥ ४०॥  
  
गतासुहृद्गताज्ञानो गतदुष्टविचेष्टितः ।  
गतदुःखो गतत्रासो गतसंसारबन्धनः ॥ ४१॥  
  
गतगल्पनिर्गतभवो गततत्त्वार्थसंशयः ।  
गयानाथो गयावासो गयासुरवरप्रदः ॥ ४२॥  
  
गयातीर्थफलाध्यक्षो गयावासीनमस्कृतः ।  
गयामयो गयाक्षेत्रो गयायात्राफलप्रदः ॥ ४३॥  
  
गयावासीस्तुतगुणो गयाक्षेत्रनिवासकृत् ।  
गायकप्रणयी गाता गायकेष्टफलप्रदः ॥ ४४॥  
  
गायको गायकेशानो गायकाऽभयदायकः ।  
गायकप्रवणस्वान्तो गायकोत्कटविघ्नहा ॥ ४५॥  
  
गन्धानुलिप्तसर्वाङ्गो गन्धर्वसमरक्षमः ।  
गच्छधाता गच्छभर्ता गच्छप्रियकृतोद्यमः ॥ ४६॥  
  
गीर्वाणगीतचरितो गृत्समाऽभीष्टदायकः ।  
गीर्वाणसेवितपदो गीर्वाणफलदायकः ॥ ४७॥  
  
गीर्वाणगणसम्पत्तिः गीर्वाणगणपालकः ।  
ग्रहत्राता ग्रहासाध्यो ग्रहेशानो ग्रहेश्वरः ॥ ४८॥  
  
गदाधरार्चितपदो गदायुद्धविशारदः ।  
गुहाग्रजो गुहाशायी गुहप्रीतिकरः सदा ॥ ४९॥  
  
गिरिव्रजवनस्थायी गिरिराजजयप्रदः ।  
गिरिराजसुतासूनुः गिरिराजप्रपालकः ॥ ५०॥  
  
गर्गगीतप्रसन्नात्मा गर्गानन्दकरः सदा ।  
गर्गवर्गपरित्राता गर्गसिद्धिप्रदायकः ॥ ५१॥  
  
गणकप्रवणस्वान्तो गणकप्रणयोत्सुकः ।  
गळलग्नमहानादो गद्यपद्यविवेचकः ॥ ५२॥  
  
गळकुष्ठव्यधाहर्ता गळत्कुष्ठिसुखप्रदः ।  
गर्भसन्तोषजनको गर्भामयनिवारकः ॥ ५३॥  
  
गुरुसन्तापशमनो गुरुराज्यसुखप्रदः ।  
 ॥ फलश्रुतिः ॥  
  
इत्थं देवी गजास्यस्य नाम्नां त्रिशतमीरितम् ॥ ५४॥  
  
गकारादिजगीवन्द्यं गोपनीयं प्रयत्नतः ।  
नास्तिकाय न वक्तव्यं शठाय गुरुविद्विषे ॥ ५५॥  
  
वक्तव्यं भक्तियुक्ताय शिष्याय गुणशालिने ।  
चतुर्थ्यां भौमवारे वा यः पठेद्भक्तिभावतः ॥ ५६॥  
  
यं यं कामं समुद्दिश्य त्रिसन्ध्यं वा सदा पठेत् ।  
तं तं काममवाप्नोति सत्यमेतन्न संशयः ॥ ५७॥  
  
नारी वा पुरुषो वापि सायं प्रातर्दिने दिने ।  
पठन्ति नियमेनैव दीक्षिता गाणपोत्तमाः ॥ ५८॥  
  
तेभ्यो ददाति विघ्नेशः पुरुषार्थचतुष्टयम् ।  
कन्यार्थी लभते रूपगुणयुक्तां तु कन्यकाम् ॥ ५९॥  
  
पुत्रार्थी लभते पुत्रान् गुणिनो भक्तिमत्तरान् ।  
वित्तार्थी लभते राजराजेन्द्र सदृशं धनम् ॥ ६०॥  
  
विद्यार्थी लभते विद्याश्चतुर्दशमितावराः ।  
निष्कामस्तु जपेन्नित्यं यदि भक्त्या दृढव्रतः ॥ ६१॥  
  
स तु स्वानन्दभवनं कैवल्यं वा समाप्नुयात् ॥ ६२॥  
  
॥ इति श्रीविनायकतन्त्रे ईश्वरपार्वतीसंवादे  
श्रीएकार्णगणेशत्रिशतीस्तोत्रं सम्पूर्णम् ॥    
  
Proofread by PSA Easwaran psaeaswaran at gmail.com   
  
