---
Category: ganesha
Description/comments: Mudgalapurana, Khanda 1, Adhyaya 10
File name: mahodarastutiHtureNaproktA.itx
Indexextra: (mudgalapurANa)
Language: Sanskrit
Latest update: April 23, 2020
Location: doc_ganesha
Proofread by: Ajit Krishnan, PSA Easwaran
Send corrections to: Sanskritcheerful.com
Site access: http://sanskritdocuments.org
Subject: philosophy/hinduism/religion
Sublocation: ganesha
Text title: Mahodara Stuti by Ture
Transliterated by: Ajit Krishnan
engtitle: mahodarastutiH tureNa proktA
itxtitle: mahodarastutiH tureNa proktA (mudgalapurANAntargatA)
title: महोदरस्तुतिः तुरेण प्रोक्ता (मुद्गलपुराणान्तर्गता)

---
  
 महोदरस्तुतिः तुरेण प्रोक्ता   
समागत्य स दैत्येन्द्रो ननाम स महोदरम् ।  
भक्तिभावसमायुक्तः पूजयामास यत्नतः ॥ २२॥  
  
पूजयित्वा यथान्यायं पुनस्तं प्रणनाम सः ।  
कृत्वा करपुटं मोहस्तुष्टाव च महोदरम् ॥ २३॥  
  
मोहासुर उवाच -  
नमस्ते ब्रह्मरूपाय महोदर! सुरूपिणे ।  
सर्वेषां भोगभोक्त्रे वै देहदेहिमयाय च ॥ २४॥  
  
मूषकारूढदेवाय त्रिनेत्राय नमो नमः ।  
चतुर्भुजाय देवानां पतये ते नमो नमः ॥ २५॥  
  
अनादये च सर्वेषामादिरूपाय ते नमः ।  
विनायकाय हेरम्ब! दीनपालाय वै नमः ॥ २६॥  
  
गणेशाय निजानन्दपतये ब्रह्मनायक! ।  
सिद्धिबुद्धिप्रदात्रे वै ब्रह्मभूताय वै नमः ॥ २७॥  
  
ब्रह्मभ्यो ब्रह्मदात्रे वै योगशान्तिमयाय च ।  
योगिनां पतये तुभ्यं योगिभ्यो योगदायक ! ॥ २८॥  
  
सिद्धिबुद्धिपते! नाथ! एकदन्ताय ते नमः ।  
शूर्पकर्णाय शूराय वीराय च नमो नमः ॥ २९॥  
  
सर्वेषां मोहकर्त्रे वै भक्तेभ्यः सुखदायिने ।  
अभक्तानां विशेषेण विघ्नकर्त्रे नमो नमः ॥ ३०॥  
  
मायाविने च मायाया आधाराय नमो नमः ।  
मायिभ्यो मायया चैव भ्रान्तिदाय नमो नमः ॥ ३१॥  
  
किं स्तौमि त्वां गणाध्यक्ष! यत्र वेदाः सहाङ्गकाः ।  
शान्तिं प्राप्तास्तथाऽपि त्वं संस्तुतोऽसि दयापरः ॥ ३२॥  
  
धन्यौ मे पितरौ ज्ञानं तपः स्वाध्याय एव च ।  
धन्यं वपुश्च देवेश! येन दृष्टं पदाम्बुजम् ॥ ३३॥  
  
महोदर उवाच ।  
मदीयं सोत्रमेतद्वै सर्वदं यत्त्वया कृतम् ।  
भविष्यति जनायैव पठते शृण्वतेऽसुर! ॥ ३७॥  
  
मोहनाशकरं चैव भुक्तिमुक्तिप्रदं भवेत् ।  
धनधान्यादिदं सर्वं पुत्रपौत्रसुखप्रदम् ॥ ३८॥  
  
इति तुरेण प्रोक्ता महोदरस्तुतिः समाप्ता । ३.१०  
  
  
Encoded by Ajit Krishnan  
Proofread by Ajit Krishnan, PSA Easwaran  
  
