---
Category: ganesha, stotra, sanskritgeet
File name: gaNeshastutigItam.itx
Indexextra: (Scan)
Language: Sanskrit
Latest update: May 24, 2020
Location: doc_ganesha
Proofread by: Pranav and Vrushali Tendulkar pranav.tendulkar at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: ganesha
Text title: Ganesha Stuti Gitam
Texttype: stotra
Transliterated by: Pranav and Vrushali Tendulkar pranav.tendulkar at gmail.com
engtitle: gaNeshastutigItam
itxtitle: gaNeshastutigItam
title: गणेशस्तुतिगीतम्

---
  
 गणेशस्तुतिगीतम्   
हेमजासुतं भजे गणेशमीशनन्दनं  
     एकदन्त वक्रतुण्ड नागयज्ञसूत्रकम् ।  
रक्तगात्र धूम्रनेत्र शुक्लवस्त्रमण्डितं  
     कल्पवृक्ष भक्त रक्ष नमोऽस्तुते गजाननम् ॥ १॥  
  
पाशपाणि चक्रपाणि मूषकादिरोहिणं  
     अग्निकोटि सूर्यज्योति वज्रकोटि निर्मलम् ।  
चित्रभाल भक्तिजाल भालचन्द्रशोभितं  
     कल्पवृक्ष भक्त रक्ष नमोऽस्तुते गजाननम् ॥ २॥  
  
भूतभव्य हव्यकव्य भृगुभार्गवार्चितं  
     दिव्यवह्नि कालजाल लोकपालवन्दितम् ।  
पूर्णब्रह्म सूर्यवर्ण पूरुषं पुरान्तकं  
     कल्पवृक्ष भक्त रक्ष नमोऽस्तुते गजाननम् ॥ ३॥  
  
विश्ववीर्य विश्वसूर्य विश्वकर्मनिर्मलं  
     विश्वहर्ता विश्वकर्ता यत्र तत्र पूजितम् ।  
चतुर्मुखं चतुर्भुजं सेवितं चतुर्यगं  
     कल्पवृक्ष भक्त रक्ष नमोऽस्तुते गजाननम् ॥ ४॥  
  
ऋद्धि बुद्धि अष्टसिद्धि नवनिधानदायकं  
     यज्ञकर्म सर्वधर्म सर्ववर्णार्चितम ।  
पूत धूम्र दुष्ट मुष्ट दायकं विनायकं  
     कल्पवृक्ष भक्त रक्ष नमोऽस्तुते गजाननम् ॥ ५॥  
  
हर्षरूप वर्षरूप पुरुषरूपवन्दितं  
     शूर्पकर्ण रक्तवर्ण रक्तचन्दनलेपितम् ।  
योग इष्ट योग सृष्ट योग दृष्टिदायकं  
     कल्पवृक्ष भक्त रक्ष नमोऽस्तुते गजाननम् ॥ ६॥  
  
इति गणेशस्तुतिगीतं समाप्तम् ।  
  
  
