---
Category: ganesha, stotra, ShoDasha, ShoDasha
File name: ShoDashagaNapatistava.itx
Language: Sanskrit
Latest update: January 6, 2014
Location: doc_ganesha
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: ganesha
Text title: ShoDashagaNapatistava.inf
Texttype: stotra
Transliterated by: http://www.kamakotimandali.com/blog/
engtitle: Shodashaganapatistavam
itxtitle: ShoDashagaNapatistavam
title: षोडशगणपतिस्तवम्

---
  
 षोडशगणपतिस्तवम्   
  
प्रथमं बालविघ्नेशं द्वितीयं तरुणं तथा ।  
तृतीयं भक्तविघ्नेशं चतुर्थं वीरविघ्नकम् ॥  
  
पञ्चमं शक्तिविघ्नेशं षष्ठं ध्वजगणाधिपम् ।  
सप्तमं पिङ्गलं देवं तथा चोच्छिष्टनायकम् ॥  
  
नवमं विघ्नराजेन्द्रं दशमं क्षिप्रदायकम् ।  
एकादशं तु हेरम्बं द्वादशं लक्ष्मिनायकम् ॥  
  
त्रयोदशं महासञ्ज्ञं भुवनेशं चतुर्दशम् ।  
नृत्ताख्यं पञ्चदशं षोडशोर्ध्वगणाधिपम् ॥  
  
स्तोत्रं तु विघ्नराजस्य कथ्यते षोडशात्मकम् ।  
धर्मार्थकाममोक्षार्थं नराणां येन विद्यते ॥  
  
॥ इति षोडशगणपतिस्तवम् सम्पूर्णम् ॥  
  
  
  
kamakotimandali.com/blog  
  
