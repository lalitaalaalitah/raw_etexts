---
Acknowledge-Permission: http://kshetrayaatra.blogspot.com
Category: ganesha
Description/comments: Varahapurana, vinAyakotpatti, adhyAya 23
File name: vinAyakastutiHvarAhapurANam.itx
Language: Sanskrit
Latest update: July 27, 2018
Location: doc_ganesha
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: ganesha
Text title: Vinayakastuti from Varahapurana
engtitle: Vinayakastuti from Varahapurana
itxtitle: vinAyakastutiH (varAhapurANAntargatA)
title: विनायकस्तुतिः (वराहपुराणान्तर्गता)

---
  
 श्रीविनायकस्तुतिः   
देवा ऊचुः -  
नमस्ते गजवक्त्राय नमस्ते गणनायक ।  
विनायक नमस्तेऽस्तु नमस्ते चण्डविक्रम ॥ १॥  
  
नमोऽस्तु ते विघ्नहर्त्रे नमस्ते सर्पमेखल ।  
नमस्ते रुद्रवक्त्रोत्थ प्रलम्बजठराश्रित ॥ २॥  
  
सर्वदेवनमस्कारादविघ्नं कुरु सर्वदा ॥ ३॥  
  
॥ फलश्रुतिः ॥  
  
एवं स्तुतस्तदा देवैर्महात्मा गणनायकः ।  
अभिषिक्तस्तु रुद्रेण सोमायाऽपत्यताङ्गतः ॥ ४॥  
  
एतच्चतुर्थ्यां सम्पन्नं गणाध्यक्षस्य पार्थिवः ।  
यतस्ततोऽयं महतिं तिथीनां परमा तिथिः ॥ ५॥  
  
एतस्यां यस्तिलान् भुक्त्वा भक्त्या गणपतिं नृप ।  
आराधयति तस्याशु तुष्यते नाऽत्र संशयः ॥ ६॥  
  
यश्चैतत्पठते स्तोत्रं यश्चैतच्छृणुयात्सदा ।  
न तस्य विघ्ना जायन्ते न पापं सर्वथा नृप ॥ ७॥  
  
॥ इति श्रीवाराहमहापुराणे विनायकोत्पत्तिर्नाम  
त्रयोविंशोऽध्याये श्रीविनायकस्तुतिः समाप्ता ॥  
  
  
Proofread by PSA Easwaran psaeaswaran at gmail.com  
  
