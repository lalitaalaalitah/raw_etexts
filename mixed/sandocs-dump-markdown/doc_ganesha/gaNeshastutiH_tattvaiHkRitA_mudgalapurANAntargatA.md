---
Category: ganesha
Description/comments: Mudgalapurana, Khanda 1, Adhyaya 7 -8
File name: gaNeshastutiHtattvaiHkRRitA.itx
Indexextra: (mudgalapurANa)
Language: Sanskrit
Latest update: April 23, 2020
Location: doc_ganesha
Proofread by: NA
Send corrections to: Sanskrit@cheerful.com
Site access: http://sanskritdocuments.org
Subject: philosophy/hinduism/religion
Sublocation: ganesha
Text title: Ganesha Stuti by Tattva
Transliterated by: NA
engtitle: gaNeshastutiH tattvaiHkRitA
itxtitle: gaNeshastutiH tattvaiHkRitA (mudgalapurANAntargatA)
title: गणेशस्तुतिः तत्त्वैःकृइता (मुद्गलपुराणान्तर्गता)

---
  
 गणेशस्तुतिः तत्त्वैः कृता   
श्रीगणेशाय नमः ।  
तत्त्वान्यूचुः ।  
नमस्ते वक्रतुण्डाय भक्तसंरक्षकाय च ।  
सर्वाधीशाय सर्वाय गणानां पतये नमः ॥ ३९॥  
  
अव्यक्ताव्यक्तरूपाय सत्यासत्याय ते नमः ।  
समाय विषमायैव विघ्नेशाय नमो नमः ॥ ४०॥  
  
आत्मनेऽनात्मने तुभ्यं निर्गुणाय गुणात्मने ।  
नामरूपधरायैव द्वाभ्यां हीनाय ते नमः ॥ ४१॥  
  
अनन्तोदरसंस्थाय नानाभोगकराय च ।  
भोगहीनाय सर्वत्र स्वानन्दपतये नमः ॥ ४२॥  
  
मायाधाराय वै तुभ्यं मायाहीनाय ते नमः ।  
मायिनां मोहकाराय सर्वज्ञाय च ते नमः ॥ ४३॥  
  
सर्वसिद्धिधरायैव सिद्धीनां पतये नमः ।  
सिद्धिहीनाय सिद्धाय सिद्धानां पतये नमः ॥ ४४॥  
  
जगन्मयाय वै तुभ्यं जगद्धीनाय ते नमः ।  
कर्मणां फलदात्रे च कर्मरूपाय ते नमः ॥ ४५॥  
  
कर्महीनाय तेऽज्ञानज्ञानदात्रे नमो नमः ।  
ज्ञानिनां ज्ञानकर्त्रे च ज्ञानहीनाय ते नमः ॥ ४६॥  
  
चतुर्विधधरायैव चतुर्विधमयाय च ।  
चतुर्विधविहीनाय स्वसंवेद्याय ते नमः ॥ ४७॥  
  
पाशाङ्कुशधरायैव दन्ताभयधराय च ।  
चतुर्भुजाय वै शूर्पश्रुतये तुन्दिलाय च ॥ ४८॥  
  
महते चैकदन्ताय महतां च महीयसे ।  
लघवे लघुरूपाय लघूनां लाघवे नमः ॥ ४९॥  
  
गजवक्त्राय देवाय ब्रह्मणे ब्रह्मरूपिणे ।  
ब्रह्मणस्पतये चैव ब्रह्मदात्रे नमो नमः ॥ ५०॥  
  
किमस्माभिः स्तुतिः कार्या ह्यपारगुणराशये ।  
नमो नमो गणेशाय त्वं तुष्टो भव सर्वदा ॥ ५१॥  
  
कृताञ्जलिपुटाः सर्वे ऋषयश्च स्थिताः पुरः ।  
तान् दृष्ट्वा गणराजस्तु हृष्टः सन् प्रत्युवाच ह ॥ ५२॥  
  
(भो भोस्तत्त्वानि सर्वाणि वरं ब्रूत हृदीप्सितम् ।  
तपसाऽहं प्रसन्तुष्टो भक्त्या स्तोत्रेण भावतः ॥ ३॥  
  
भवत्कृतमिदं स्तोत्रमतिप्रीतिकरं मम ।  
सर्वसिद्धिप्रदं चैव पठते शृण्वते भवेत् ॥ ४॥  
  
विद्याकामो लभेद्विद्यां धनकामो धनं लभेत् ।  
स्त्रीकामः स्त्रियमाप्नोति पुत्रकामः सुपुत्रकान् ॥ ५॥  
  
मुक्तिकामो लभेन्मुक्तिं जयकामो जयं लभेत् ।  
अस्य स्तोत्रस्य पठनात् वाञ्छितं लभते परम् ॥ ६॥)  
  
इति तत्त्वैः कृता गणेशस्तुतिः समाप्ता । १.७-८  
  
  
   
  
