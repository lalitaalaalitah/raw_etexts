---
Author: Traditional
Category: ShaTkam, ganesha, ShaTpadI
Description-comments: mudgalapurANa
File name: chintAmaNi6.itx
Language: Sanskrit
Latest update: January 2, 2004
Location: doc_ganesha
Proofread by: Karthik Chandan.P, Amith K Nagaraj (amithkn at rediffmail.com)
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: ganesha
Text title: chintAmaNiShaTpadI
Transliterated by: Karthik Chandan.P, Amith K Nagaraj (amithkn at rediffmail.com)
engtitle: chintAmaNiShaTpadI
itxtitle: chintAmaNiShaTpadI
title: चिन्तामणिषट्पदी

---
  
 चिन्तामणिषट्पदी   
  
चिन्तामणिषट्पदी ।  
श्रीगणेशाय नमः ।  
द्विरदवदन विषमरद वरद जयेशान शान्तवरसदन ।  
सदनवसादन सादनमन्तरायस्य रायस्य ॥ १॥  
  
इन्दुकल कलितालिक सालिकशुम्भत्कपोलपालियुग ।  
विकटस्फुटकटधाराधारोऽस्य प्रपञ्चस्य ॥ २॥  
  
परपरशुपाणिपाणे पणितपणायेः पणायितोऽसि यतः ।  
आरूह्य वज्रदन्तं विदधासि विपदन्तम् ॥ ३॥  
  
लम्बोदर दूर्वासन शयधृतसामोदमोदकाशनक ।  
शनकैरवलोकय मां यमान्तरायापहारिदृशा ॥ ४॥  
  
आनन्दतुन्दिलाखिलवृन्दारकवृन्दवन्दिताङ् घ्रियुग ।  
सराप्रदण्डरसालो नागजभालोऽतिभासि विभो ॥ ५॥  
  
अगणेयगुणेशात्मज चिन्तकचिन्तामणे गणेशान ।  
स्वचरणशरणं करुणावरुणालय पाहि मां दीनम् ॥ ६॥  
  
कचिरवचोऽमृतरावोन्नीता नीता दिवस्तुतिः स्फीता ।  
इति षट्पदी मदीया गणपतिपादाम्भुजे विशतु ॥ ७॥  
  
इति चिन्तामणिषट्पदी समाप्ता ॥  
  
  
Encoded and proofread by  
Karthik Chandan.P (kardan5380@yahoo.com)  
Amith K Nagaraj (amithkn@rediffmail.com)  
  
