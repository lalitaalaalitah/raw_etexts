---
Category: ganesha, stotra, nava
File name: mahAgaNapatinavArNavedapAdastava.itx
Language: Sanskrit
Latest update: May 16, 2011
Location: doc_ganesha
Proofread by: N.Balasubramanian bbalu at satyam.net.in
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: ganesha
Text title: mahAgaNapati navArNa vedapAdastavaH
Texttype: stotra
Transliterated by: N.Balasubramanian bbalu at satyam.net.in
engtitle: mahAgaNapati navArNa vedapAdastavaH
itxtitle: mahAgaNapati navArNa vedapAdastavaH athavA shrIgaNeshanavaratnamAlA
title: महागणपति नवार्ण वेदपादस्तवः अथवा श्रीगणेशनवरत्नमाला

---
  
 श्रीमहागणपति नवार्ण वेदपादस्तवः   
श्रीगणेशनवरत्नमाला च  
This hymn or stotra has a peculiar structure. Each of the verses has a  
letter from the Mahaganapati mantram (viz) श्रीमहागणपतये नमः ।  
Shrimahaganapataye namaha (namana) in the beginning.  In addition they  
also have a line from the Vedas in the second half of the second line. For  
example, in the case of the first verse the portion reading shriya.n vAsaya  
me kule . श्रियं वासय मे कुले ।  is a sentence from the Shrisuktam  
from the Vedas.  
  
  
श्रीकण्ठतनय श्रीश श्रीकर श्रीदलार्चित ।  
श्रीविनायक सर्वेश श्रियं वासय मे कुले ॥ १॥  
  
गजानन गणाधीश द्विजराज-विभूषित ।  
भजे त्वां सच्चिदानन्द ब्रह्मणां ब्रह्मणास्पते ॥ २॥  
  
णषाष्ठ-वाच्य-नाशाय रोगाट-विकुठारिणे ।  
घृणा-पालित-लोकाय वनानां पतये नमः ॥ ३॥  
  
धियं प्रयच्छते तुभ्यमीप्सितार्थ-प्रदायिने ।  
दीप्त-भूषण-भूषाय दिशां च पतये नमः ॥ ४॥  
  
पञ्च-ब्रह्म-स्वरूपाय पञ्च-पातक-हारिणे ।  
पञ्च-तत्त्वात्मने तुभ्यं पशूनां पतये नमः ॥ ५॥  
  
तटित्कोटि-प्रतीकाश-तनवे विश्व-साक्षिणे ।  
तपस्वि-ध्यायिने तुभ्यं सेनानिभ्यश्च वो नमः ॥ ६॥  
  
ये भजन्त्यक्षरं त्वां ते प्राप्नुवन्त्यक्षरात्मताम्।  
नैकरूपाय महते मुष्णतां पतये नमः ॥ ७॥  
  
नगजा-वर-पुत्राय सुर-राजार्चिताय च ।  
सुगुणाय नमस्तुभ्यं सुमृडीकाय मीढुषे ॥ ८॥  
  
महा-पातक-सङ्घात-तम-हारण-भयापह ।  
त्वदीय-कृपया देव सर्वानव यजामहे ॥ ९॥  
  
नवार्ण-रत्न-निगम-पाद-सम्पुटितां स्तुतिम् ।  
भक्त्या पठन्ति ये तेषां तुष्टो भव गणाधिप ॥ १०॥  
  
॥ इति श्रीमहागणपति-नवार्ण-वेदपाद-स्तवः समप्तः॥  
  
  
Encoded and proofread by N.Balasubramanian bbalu at sify.com  
  
