---
Author: Traditional
Category: ganesha, stotra
Description-comments: mudgalapurANa
File name: gaNeshamantrastotram.itx
Language: Sanskrit
Latest update: January 2, 2004
Location: doc_ganesha
Proofread by: Karthik Chandan.P, Amith K Nagaraj (amithkn at rediffmail.com)
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: ganesha
Text title: gaNeshamantrastotram
Texttype: stotra
Transliterated by: Karthik Chandan.P, Amith K Nagaraj (amithkn at rediffmail.com)
engtitle: gaNeshamantrastotram
itxtitle: gaNeshamantrastotram
title: गणेशमन्त्रस्तोत्रम्

---
  
 श्रीगणेशमन्त्रस्तोत्रम्   
  
          श्रीगणेशाय नमः ।  
            उद्दालक उवाच ।  
शृणु पुत्र महाभाग योगशान्तिप्रदायकम् ।  
येन त्वं सर्वयोगज्ञो ब्रह्मभूतो भविष्यसि  ॥ १॥  
  
चित्तं पञ्चविधं प्रोक्तं क्षिप्तं मूढं महामते ।  
विक्षिप्तं च तथैकाग्रं निरोधं भूमिसज्ञकम् ॥ २॥  
  
तत्र प्रकाशकर्ताऽसौ चिन्तामणिहृदि स्थितः  ।  
साक्षाद्योगेश योगेज्ञैर्लभ्यते भूमिनाशनात् ॥ ३॥  
  
चित्तरूपा स्वयम्बुद्धिश्चित्तभ्रान्तिकरी मता ।  
सिद्धिर्माया गणेशस्य मायाखेलक उच्यते ॥ ४॥  
  
अतो गणेशमन्त्रेण गणेशं भज पुत्रक ।  
तेन त्वं ब्रह्मभूतस्तं शन्तियोगमवापस्यसि ॥ ५॥  
  
इत्युक्त्वा गणराजस्य ददौ मन्त्रं तथारुणिः ।  
एकाक्षरं स्वपुत्राय ध्यनादिभ्यः सुसंयुतम् ॥ ६॥  
  
तेन तं साधयति स्म गणेशं सर्वसिद्धिदम् ।  
क्रमेण शान्तिमापन्नो योगिवन्द्योऽभवत्ततः ॥ ७॥  
  
इति मुद्गलपुराणोक्तं गणेशमन्त्रस्तोत्रं समाप्तम् ।  
  
Encoded and proofread by  
Karthik Chandan.P (kardan5380@yahoo.com)  
Amith K Nagaraj (amithkn@rediffmail.com)  
  
  
