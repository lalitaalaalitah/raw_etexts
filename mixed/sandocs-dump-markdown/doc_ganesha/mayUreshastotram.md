---
Author: Traditional
Category: ganesha, stotra
File name: mayUreshastotram.itx
Language: Sanskrit
Latest update: February 21, 2018
Location: doc_ganesha
Proofread by: Rujuta rujuta 5879 at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: ganesha
Text title: mayUreshastotram
Texttype: stotra
Transliterated by: Rujuta rujuta 5879 at gmail.com
engtitle: mayUreshastotram
itxtitle: mayUreshastotram
title: मयूरेशस्तोत्रम्

---
  
 मयूरेशस्तोत्रम्   
ब्रह्मोवाच ।  
पुराणपुरुषं देवं नानाक्रीडाकरं मुदा ।  
मायाविनं दुर्विभाग्यं मयूरेशं नमाम्यहम् ॥ १॥  
  
परात्परं चिदानन्दं निर्विकारं हृदिस्थितम् ।  
गुणातीतं गुणमयं मयूरेशं नमाम्यहम् ॥ २॥  
  
सृजन्तं पालयन्तं च संहरन्तं निजेच्छया ।  
सर्वविघ्नहरं देवं मयूरेशं नमाम्यहम् ॥ ३॥  
  
नानादैत्यनिहन्तारं नानारूपाणि बिभ्रतम् ।  
नानायुधधरं भक्त्या मयूरेशं नमाम्यहम् ॥ ४॥  
  
इन्द्रादिदेवतावृन्दैरभिष्टतमहर्निशम् ।  
सदसद्वक्तमव्यक्तं मयूरेशं नमाम्यहम् ॥ ५॥  
  
सर्वशक्तिमयं देवं सर्वरूपधरं विभुम् ।  
सर्वविद्याप्रवक्तारं मयूरेशं नमाम्यहम् ॥ ६॥  
  
पार्वतीनन्दनं शम्भोरानन्दपरिवर्धनम् ।  
भक्तानन्दकरं नित्यं मयूरेशं नमाम्यहम् ॥ ७॥  
  
मुनिध्येयं मुनिनुतं मुनिकामप्रपूरकम् ।  
समष्टिव्यष्टिरूपं त्वां मयूरेशं नमाम्यहम् ॥ ८॥  
  
सर्वज्ञाननिहन्तारं सर्वज्ञानकरं शुचिम् ।  
सत्यज्ञानमयं सत्यं मयूरेशं नमाम्यहम् ॥ ९॥  
  
अनेककोटिब्रह्माण्डनायकं जगदीश्वरम् ।  
अनन्तविभवं विष्णुं मयूरेशं नमाम्यहम् ॥ १०॥  
  
मयूरेश उवाच ।  
इदं ब्रह्मकरं स्तोत्रं सर्वपापप्रनाशनम् ।  
कारागृहगतानां च मोचनं दिनसप्तकात् ॥ ११॥  
  
आधिव्याधिहरं चैव भुक्तिमुक्तिप्रदं शुभम् ॥ १२॥  
  
इति मयूरेशस्तोत्रं सम्पूर्णम् ।  
  
Encoded and proofread by Rujuta rujuta 5879 at gmail.com  
  
