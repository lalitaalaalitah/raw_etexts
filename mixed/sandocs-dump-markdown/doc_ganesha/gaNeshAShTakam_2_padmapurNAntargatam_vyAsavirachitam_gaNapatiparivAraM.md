---
Author: Maharshi Vyas
Category: ganesha, aShTaka
Description/comments: Brihat Stotra Ratnakar Shivadutta Shastri, padmapurNa
File name: gaNeshAShTakam2.itx
Language: Sanskrit
Latest update: February 19, 2019
Location: doc_ganesha
Proofread by: Aruna Narayanan narayanan.aruna at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: ganesha
Text title: gaNeshAShTakam 2
engtitle: gaNeshAShTakam 2
itxtitle: gaNeshAShTakam 2 (padmapurNAntargatam vyAsavirachitam gaNapatiparivAraM)
title: गणेशाष्टकम् २ (पद्मपुर्णान्तर्गतम् व्यासविरचितम् गणपतिपरिवारं)

---
  
 गणेशाष्टकम् २   
गणपति-परिवारं चारुकेयूरहारं  
     गिरिधरवरसारं योगिनीचक्रचारम् ।  
भव-भय-परिहारदुःख-दारिद्र्य-दूरं-  
     गणपतिमभिवन्देवक्रतुण्डावतारम् ॥ १॥  
  
अखिलमलविनाशम्पाणिनाहस्तपाशं-  
     कनकगिरिनिकाशंसूर्यकोटिप्रकाशम् ।  
भजभवगिरिनाशमालतीतीरवासं-  
     गणपतिमभिवन्देमानसेराजहंसम् ॥ २॥  
  
विविध-मणिमयूखैः शोभमानं विदूरैः-  
     कनक-रचित-चित्रङ्कण्ठदेशेविचित्रम् ।  
दधति विमलहारं सर्वदा यत्नसारं  
     गणपतिमभिवन्दे वक्रतुण्डावतारम् ॥ ३॥  
  
दुरितगजममन्दं वारुणीं चैव वेदं  
     विदितमखिलनादं नृत्यमानन्दकन्दं ।  
दधतिशशिसुवक्त्रं चाङ्कुशंयोविशेषं  
     गणपतिमभिवन्दे सर्वदाऽऽनन्दकन्दम् ॥ ४॥  
  
त्रिनयनयुतभालेशोभमाने विशाले-  
     मुकुट-मणि-सुढाले मौक्तिकानां च जाले ।  
धवलकुसुममाले यस्य शीर्ष्णः सताले  
     गणपतिमभिवन्दे सर्वदा चक्रपाणिम् ॥ ५॥  
  
वपुषि महति रूपं पीठमादौ सुदीपं  
     तदुपरि रसकोणं यस्य चोर्ध्वं त्रिकोणम् ।  
गजमितदलपद्मं संस्थितं चारुछद्मं  
     गणपतिमभिवन्दे कल्पवृक्षस्य वृन्दे ॥ ६॥  
  
वरदविशदशस्तं दक्षिणं यस्य हस्तं  
     सदयमभयदं तं चिन्तये चित्तसंस्थम् ।  
शबलकुटिलशुण्डञ्चैकतुण्डं द्वितुण्डं  
     गणपतिमभिवन्दे सर्वदा वक्रतुण्डम् ॥ ७॥  
  
कल्पद्रुमाधःस्थित-कामधेनुं चिन्तामणिं दक्षिणपाणिशुण्डम् ।  
बिभ्राणमत्यद्भूतचित्तरूपं यः पूजयेत् तस्य समस्तसिद्धिः ॥ ८॥  
  
व्यासाऽष्टकमिदं पुण्यं गणेशस्तवनं नृणाम् ।  
पठतां दुःखनाशाय विद्यां संश्रियमश्नुते ॥ ९॥  
  
इति श्रीपद्भपुराणे उत्तरखण्डे व्यासविरचितं गणेशाष्टकं सम्पूर्णम् ।  
  
  
Proofread by Ravin Bhalekar, Aruna Narayanan narayanan.aruna at gmail.com  
  
