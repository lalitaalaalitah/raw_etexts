---
Category: ganesha
Description/comments: Mudgalapurana, Khanda 8, Adhyaya 7
File name: dhUmravarNastutiHahamasureNaproktA.itx
Indexextra: (mudgalapurANa)
Language: Sanskrit
Latest update: April 23, 2020
Location: doc_ganesha
Proofread by: Ajit Krishnan, PSA Easwaran
Send corrections to: Sanskrit@cheerful.com
Site access: http://sanskritdocuments.org
Subject: philosophy/hinduism/religion
Sublocation: ganesha
Text title: Dhumravarna Stuti by Ahamasura
Transliterated by: Ajit Krishnan
engtitle: dhUmravarNastutiH ahamasureNa proktA
itxtitle: dhUmravarNastutiH ahamasureNa proktA (mudgalapurANAntargatA)
title: धूम्रवर्णस्तुतिः अहमसुरेण प्रोक्ता (मुद्गलपुराणान्तर्गता)

---
  
 धूम्रवर्णस्तुतिः अहमसुरेण प्रोक्ता   
धूम्रवर्णस्तु तुरेण  
गतं पाशं विलोक्यैवाहङ्कारो गुरुणा युतः ।  
धूम्रवर्ण जगामाऽसौ तं दृष्ट्वा प्रणनाम ह ॥ १२॥  
  
पुनरुत्थाय विघ्नेशं पूजयामास भक्तितः ।  
पुनः प्रणम्य सर्वेशं तुष्टाव स कृताञ्जलिः ॥ १३॥  
  
अहमुवाच -  
धूम्रवर्णाय वै तुभ्यं गणेशाय परात्मने ।  
अव्यकायादिबीजाय परेशाय नमो नमः ॥ १४॥  
  
लम्बोदराय देवाय दैत्यनाथाय ते नमः ।  
हेरम्बाय महेशानां बालकाय नमो नमः ॥ १५॥  
  
कर्मणे कर्मरूपाय नानाकर्मप्रचारिणे ।  
ज्ञानाय ज्ञानदात्रे ते ज्ञानज्ञानाय वै नमः ॥ १६॥  
  
चराय चररूपाय जङ्गमस्थाय ते नमः ।  
स्थावराय सदा तद्रूपाय तद्रूपधारिणे ॥ १७॥  
  
स्थावरजङ्गमाभ्यां च हीनाय ते नमो नमः ।  
योगाय योगनाथाय योगिने योगदायिने ॥ १८॥  
  
योगेभ्यो योगदात्रे ते नमश्चिन्तामणे नमः ।  
शान्ताय शान्तचित्तैस्तु प्राप्याय शान्त मूर्यते ॥ १९॥  
  
ब्रह्मणां पतये तुभ्यं ब्रह्मणे सिद्धिबुद्धिद! ।  
सिद्धिनाथाय बुद्धीश! तयोर्योगाय ते नमः ॥ २०॥  
  
मूषकोपरि संस्थाय मूषकध्वजधारिणे ।  
चतुर्भुजाय स्वानन्दपतये ते नमो नमः ॥ २१॥  
  
किं स्तौमि त्वां गणाधीश! धूम्रवर्णस्वरूपिणम् ।  
अव्यक्तं वेदवादेषु कथितं सततं प्रभो! ॥ २२॥  
  
स्वरूपं ते कथयितुं वेदा धूम्रायिता बभुः ।  
योगशान्तिधरास्ते कथयितुं ध्रुवं अक्षमाः ॥ २३॥  
  
अतस्त्वां धूम्रवर्णाख्यं वदन्ते वेदवादिनः ।  
पश्यामि तं धूम्रवर्ण एवाऽहं योगिदुर्लभम् ॥ २४॥  
  
धन्योऽहं सकुलो नाथ! त्वदङ्गियुगदर्शनात् ।  
धूम्रवर्ण उवाच -  
त्वया कृतं इदं स्तोत्रं सर्वसिद्धिप्रदायकम् ।  
मम भक्तिप्रदं चैव भविष्यति न संशयः ॥ २८॥  
  
शृणुयाद्यः पठेदेतत्तस्याहङ्कारजं भयम् ।  
न भसिष्यति दैत्येश भुक्तिमुक्तिप्रदं भवेत् ॥ २९॥  
  
यद्यदिच्छति तत्तच्च दास्यामि स्तोत्रपाठतः ।  
मम प्रियो भवेत् सोऽपि सदा मोहविवर्जितः ॥ ३०॥  
  
इति अहमसुरेणप्रोक्ता धूम्रवर्णस्तुतिः समाप्ता । ८.७  
  
  
Encoded by Ajit Krishnan  
Proofread by Ajit Krishnan, PSA Easwaran  
  
