---
Author: Pushpa Srivatsan
Category: ganesha, puShpAshrIvatsan
File name: gaNeshvarapramANikA.itx
Language: Sanskrit
Latest update: September 30, 2017
Location: doc_ganesha
Proofread by: N V Vathsan nvvathsan at gmail.com
Send corrections to: Sanskrit@cheerful.com
Site access: https://sanskritdocuments.org
Source: Stotra Pushapavali 2017
Subject: philosophy/hinduism/religion
Sublocation: ganesha
Text title: gaNeshvarapramANikA
Texttype: svara
Transliterated by: N V Vathsan nvvathsan at gmail.com
engtitle: gaNeshvarapramANikA
itxtitle: gaNeshvarapramANikA (puShpA shrIvatsena virachitA)
title: गणेश्वरप्रमाणिका (पुष्पा श्रीवत्सेन विरचिता)

---
  
 श्रीगणेश्वरप्रमाणिका   
  
                ॐ  
           श्रीरामजयम् ।  
सद्गुरु श्रीत्यागराजस्वामिने नमो नमः ।  
  
ॐ विनायकाय विद्महे । विघ्नघ्नाय च धीमहि ।  
तन्नो दन्तिः प्रचोदयात् ॥  
  
       अथ श्रीगणेश्वरप्रमाणिका ।  
गणेशनाममोदनं कराम्बुजस्थमोदकम् ।  
वरप्रसाददैविकं सुरासुरार्चितं वरम्  ॥ १॥  
  
कुविघ्नवारणं गणं सुहासहस्तिवक्त्रकम्।  
शिवाशिवस्य पुत्रकं शिवाकरं शिवङ्करम्  ॥ २॥  
  
सुकार्यसादरानुतं सुकाव्यपुष्पवर्षकम्।  
सुभाषदं सुगानदं सुनामकीर्तनामुदम् ॥ ३॥  
  
सुनामकं सुबोधदं लयश्रुतिप्रनृत्यकम् ।  
सुकाव्यनादरासकं सुरासशब्दभावकम्  ॥ ४॥  
  
सुरागदं विरागदं लयाश्रयं लयास्पदम् ।  
सदामुदं मुदारसं सदा भजे गणेश्वरम्  ॥ ५॥  
  
गुरुप्रगेयनाटकं गुरुप्रसन्नकीर्तनम् ।  
गुरुप्रसादकीर्तितं गुरुप्रसाददायकम्   ॥ ६॥  
  
गणेश्वरप्रमाणिका गणेश्वरप्रसादिका।  
गणेश्वरप्रसादजा  गणेश्वरप्रसाददा॥ ७॥  
  
प्रसादकाय मङ्गलं रुजापहाय मङ्गलम्।  
गणेश्वराय मङ्गलं सुमङ्गलाय मङ्गलम्  ॥ ८॥  
  
इति सद्गुरुश्रीत्यागराजस्वामिनः शिष्यया भक्तया पुष्पया कृता  
श्रीगणेश्वरप्रमाणिका गुरौ समर्पिता ।  
ॐ शुभमस्तु ।  
  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
