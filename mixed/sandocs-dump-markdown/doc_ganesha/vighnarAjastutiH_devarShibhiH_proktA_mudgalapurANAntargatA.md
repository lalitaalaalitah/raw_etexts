---
Category: ganesha
Description/comments: Mudgalapurana, Khanda 7, Adhyaya 9
File name: vighnarAjastutiHdevarShibhiHproktA.itx
Indexextra: (mudgalapurANa)
Language: Sanskrit
Latest update: April 23, 2020
Location: doc_ganesha
Proofread by: Ajit Krishnan, PSA Easwaran
Send corrections to: Sanskrit@cheerful.com
Site access: http://sanskritdocuments.org
Subject: philosophy/hinduism/religion
Sublocation: ganesha
Text title: Vighnaraja Stuti by Devarshi
Transliterated by: Ajit Krishnan
engtitle: vighnarAjastutiH devarShibhiH proktA
itxtitle: vighnarAjastutiH devarShibhiH proktA (mudgalapurANAntargatA)
title: विघ्नराजस्तुतिः देवर्षिभिः प्रोक्ता (मुद्गलपुराणान्तर्गता)

---
  
 विघ्नराजस्तुतिः देवर्षिभिः प्रोक्ता   
कश्यप उवाच -  
ममासुरं शान्तियुतं वीक्ष्य देवाः सुहर्षिताः ।  
प्रणम्य मुनिसंयुक्ताः पुपूजुर्विघ्ननायकम् ॥ १॥  
  
पूज्यं तं हृष्टरोमाणः पुनः प्रणम्य भावतः ।  
तुष्टुवुर्विघ्नराजं ते बधाअजलय आदरात् ॥ २॥  
  
देवर्षय ऊचुः  
साम्यस्वरूपं द्विविधेषु संस्थं द्वन्द्वैर्विहीनं परमार्थभूतम् ।  
आनन्दनाथं निजभक्तपोषं तं विघ्नराजं सततं भजामः ॥ ३॥  
  
सर्वात्मकं बिम्बं अथो विधाय तेनैव द्वन्द्वं रचितं गणेश ! ।  
सत्यस्वरूपं च परं ह्यसत्यं तं विघ्नराजं सततं भजामः ॥ ८॥  
  
भेदैर्विहीनं परं अप्रमेयं साक्षिमयं कृत्य विनायकत्वम् ।  
तत्रैव नित्यं समभावसंस्थस्तं विघ्नराजं सततं भजामः ॥ ५॥  
  
दुण्ढे! त्वया भेदयुतं द्वितीयं सृष्टं परं ब्रह्म विहारदं च ।  
उत्थानरूपं त्वं अपि प्रसंस्थस्तं विघ्नराजं सततं भजामः ॥ ६॥  
  
त्वन्मायया मोहयुते परेशे अन्योन्यं आदौ मिलिते प्रकाशिन्! ।  
तत्र स्थितस्त्वं च विमोहशून्यस्तं विघ्नराजं सततं भजामः ॥ ७॥  
  
त्वत्प्रेरितं द्वन्द्वमयं परं च सोऽहं तथा बिन्दुमयं चकार ।  
तत्स्थः समत्वेन विहारकारिंस्तं विघ्नराजं सततं भजामः ॥ ८॥  
  
ताभ्यां मिलित्वा रचितं गणेश! विश्वं चतुष्पादमयं पुराणम् ।  
तत्रैव ते नाथ! प्रकाशभावस्तं विघ्नराजं सततं भजामः ॥ ९॥  
  
एवं स्वतोत्थानबलेन कृत्वा साम्यस्वरूपेण विहारकारिण्! ।  
तद्भावशून्योऽसि जगानन! त्वं तं विघ्नराजं सततं भजामः ॥ १०॥  
  
एवं परेशाधिपतेन सृष्टं त्वं तादृशो नो गणराज! भासि ।  
साङ्क्य्स्वरूपं प्रवदन्ति वेदास्तं विघ्नराजं सततं भजामः ॥ ११॥  
  
दोषैर्विहीनं प्रवदन्ति साङ्ख्यं तस्मान्न विघ्नेश्वर ! साङ्क्युसंस्थः ।  
उत्थानहीनो न भवेः कदापि तं विघ्नराजं सततं भजामः ॥ १२॥  
  
स्वानन्दवासी गणनायकस्त्वं आनन्दरूपोऽसि वदन्ति वेदाः ।  
द्वन्द्वप्रकाशश्च तदात्मशून्यः तं विघ्नराजं सततं भजामः ॥ १३॥  
  
नित्यं मनोवाक्प्रभवैश्च हीनः साम्यात्मकेनैव सुयोगकेन ।  
लक्ष्यः सदानन्दघनप्रकाशतं विघ्नराजं सततं भजामः ॥ १४॥  
  
स्तोतुं न शक्ताः प्रभवन्ति वेदा हेरम्बं आद्यं प्रणमामहे त्वाम् ।  
तेनैव तुष्टो भव देवदेव! तं विघ्नराजं सततं भजामः ॥ १५॥  
  
सर्वात्मकं त्वां प्रवदन्ति सर्वे योगीन्द्र मुख्याः प्रभुदासभूताः ।  
तत्रैव ते ध्यानं अपारं एवं विघ्नराजं सततं भजामः ॥ १६॥  
  
तेषां मनोभक्तिभवं च भावं संरक्षणार्थं वपुषा प्रयुक्तः ।  
तत्रैव भक्तिं कुरुते सुभक्तस्तं विघ्नराजं सततं भजामः ॥ १७॥  
  
देहस्त्रसद्गह्ममयश्च तेऽयं सद्गूपतुण्डं गजवाचकं ते ।  
योगे तयोस्त्वं च विभासि देवस्तं विघ्नराजं सततं भजामः ॥ १८॥  
  
कर्याननं त्वां प्रवदन्ति तेन सन्तह् सदा योगमयं हृदिस्थम् ।  
सिद्धिप्रदं बुद्धिप्रचालकं वै तं विघ्नराजं सततं भजामः ॥ १९॥  
  
ब्रह्माऽहं एवं मदधीनकं च विश्वादिकं ब्रह्मगणा वदन्ति ।  
त्वन्मायया मोहितचेतसस्ते तं विघ्नराजं सततं भजामः ॥ २०॥  
  
सत्ताविहीनान् प्रकरोषि तांस्त्वं विघ्नप्रदानेन महानुभाव ! ।  
स्वार्थैर्विहीनाः प्रभवन्ति पूर्णास्तं विघ्नराजं सततं भजामः ॥ २१॥  
  
अङ्गिं पुनस्ते शरणाश्रितास्ते विघ्नेन हीनाः प्रभवो भवन्ति ।  
विघ्नेशनामाऽसि ततस्त्वं एव तं विघ्नराजं सततं भजामः ॥ २२॥  
  
एतादृशं विघ्नपतिं कथं वै स्तोतुं वयं योगमयं भवामः ।  
वेदा न शक्ता मनसा ह्यलभ्यं तं विघ्नराजं सततं भजामः ॥ २३॥  
  
विघ्नेश उवाच -  
भवत्कृतं इदं स्तोत्रं भवेत् सर्वार्थदायकम् ।  
यः पठेच्छृणुयाद्वाऽपि स सर्वं प्राप्नुयात् परम् ॥ २६॥  
  
विद्यामायुर्धनं धान्यं यशो धर्म तथार्थकम् ।  
कामं मोक्षं ब्रह्मभूयं दास्यामि स्तोत्रपाठतः ॥२७॥  
  
पुत्रपौत्रादिकं सौख्यमारोग्यादिसमन्वितम् ।  
विजयं जयकाले च स्तोत्रपाठाल्लभेन्नरः ॥२८॥  
  
मारणोच्चाटनायं चानेन सिद्धं भविष्यति ।  
परकत्यप्रशमनं भवेच्च मरणादिकम् ॥२०॥  
  
कारागृहादिजा पीडा नश्येदनेन निश्चितम् ।  
सहस्रावर्तनाद्देवा मुनयो नाऽत्र संशयः ॥३०॥  
  
एकविंशतिवारं चैकविंशति दिनानि च ।  
पठेद्वा शृणुयात् सोऽपि मनसीप्सितमाप्नुयात् ॥३१॥  
  
मद्भक्तिवर्धनं चेदं भविष्यति निरन्तरम् ।  
अपराधादिकस्याऽपि नाशकं चास्तु सर्वदा ॥३२॥  
  
इति देवर्षिभिर्प्रोक्ता विघ्नराजस्तुतिः समाप्ता । ७.९  
  
  
Encoded by Ajit Krishnan  
Proofread by Ajit Krishnan, PSA Easwaran  
  
