---
Author: Pushpa Srivatsan
Category: ganesha, puShpAshrIvatsan, panchaka
File name: gaNeshapanchakam.itx
Language: Sanskrit
Latest update: September 30, 2017
Location: doc_ganesha
Proofread by: N V Vathsan nvvathsan at gmail.com
Send corrections to: Sanskrit@cheerful.com
Site access: https://sanskritdocuments.org
Source: Stotra Pushapavali 2017
Subject: philosophy/hinduism/religion
Sublocation: ganesha
Text title: gaNeshapanchakam
Texttype: svara
Transliterated by: N V Vathsan nvvathsan at gmail.com
engtitle: gaNeshapanchakam
itxtitle: gaNeshapanchakam (puShpA shrIvatsena virachitam)
title: गणेशपञ्चकम् (पुष्पा श्रीवत्सेन विरचितम्)

---
  
 श्रीगणेशपञ्चकम्   
  
                ॐ  
           श्रीरामजयम् ।  
सद्गुरु श्रीत्यागराजस्वामिने नमो नमः ।  
  
ॐ विनायकाय विद्महे । विघ्नघ्नाय च धीमहि ।  
तन्नो दन्तिः प्रचोदयात् ॥  
  
    अथ श्रीगणेशपञ्चकम् ।  
विनायकैकदन्ताय व्यासभारतलेखिने ।  
विद्यारम्भविनूताय विघ्नेश्वराय ते नमः ॥ १॥  
  
गणेश्वराय गम्याय गानारम्भनुताय च ।  
गंरूपाय गरिष्ठाय गौरीसुताय ते नमः ॥ २॥  
  
अक्षरारम्भवन्द्याय आगाधज्ञानसिद्धये ।  
इहलोकसुसन्नेत्रे ईशपुत्राय ते नमः ॥ ३॥  
  
उत्तमश्लोकपूज्याय ऊर्ध्वदृष्टिप्रसादिने ।  
एकचित्तप्रदात्रे च ऐक्यध्येयाय ते नमः ॥ ४॥  
  
ओङ्कारवक्रतुण्डाय औपहारिकगीतये ।  
पञ्चकश्लोकमालाय पुष्पार्चिताय ते नमः ॥ ५॥  
  
मङ्गलं गणनाथाय सर्वारम्भाय मङ्गलम् ।  
मङ्गलं जयकाराय हेरम्भाय सुमङ्गलम् ॥ ६॥  
  
इति सद्गुरुश्रीत्यागराजस्वामिनः शिष्यया भक्तया पुष्पया कृतं  
श्रीगणेशपञ्चकं गुरौ समर्पितम् ।  
ॐ शुभमस्तु ।  
  
  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
