---
Category: ganesha, panchAshat
Description/comments: See corresponding namavali
File name: gaNeshapanchAshatnAmastotram.itx
Language: Sanskrit
Latest update: May 24, 2019
Location: doc_ganesha
Proofread by: Gopal Upadhyay gopal.j.upadhyay at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: ganesha
Text title: Shri Ganesha Panchashat Nama Stotram Ganesha's 50 Names
Transliterated by: Gopal Upadhyay gopal.j.upadhyay at gmail.com
engtitle: gaNeshapanchAshannAmastotram
itxtitle: gaNeshapanchAshannAmastotram
title: गणेशपञ्चाशन्नामस्तोत्रम्

---
  
 श्रीगणेशपञ्चाशन्नामस्तोत्रम्   
श्री गणेशाय नमः ।  
ऋषय ऊचुः ।  
गणेशो गणनाथश्च हेरम्बो गिरिशात्मजः ।  
पार्वतीनन्दनो वीरो देवराजो गजाननः ॥ १॥  
  
लम्बोदरो विघ्नराजो योगी सद्योगलक्षणः ।  
अग्रपूज्यश्चतुर्बाहुरेकदन्तो लिपीश्वरः ॥ २॥  
  
व्याघ्रचर्माम्बरो धीरः सदामङ्गलरूपवान् ।  
शुक्लास्यो मूषिकारोही केवलो मोक्षदायकः ॥ ३॥  
  
पद्मी दन्तकरो दन्ती वैष्णवः परमार्थदृक् ।  
पञ्चपाणिः पञ्चवक्त्रः शिवः शङ्कर ईश्वरः ॥ ४॥  
  
हरिगाता नृत्यकारी शिवपुत्रः स्रवन्मदः ।  
आनन्दान्दोलितमनाः शैवो धर्मो धनेश्वरः ॥ ५॥  
  
अनन्तो जगदाधारः शशिसूर्यविलोचनः ।  
समुद्रपाता सामुद्रः समुद्रजठरो यमः ॥ ६॥  
  
दिव्यरूपो वारिनाथो जयश्च विजयस्तथा ।  
नामान्येतानि पञ्चाशद्गणेशस्य पठेन्नरः ॥ ७॥  
  
यात्रायां पूजने दाने श्राद्धे गङ्गावगाहने ।  
पुत्रादिमङ्गले कार्ये प्रत्यहञ्च त्रिसन्ध्यकम् ॥ ८॥  
  
शृणुयाद्यः भक्तियुक्तो विघ्नास्तस्य विमूर्छिताः ।  
प्रत्यहं मङ्गलं तस्य धनपुत्रादिसम्भवम् ।  
इष्टदेवमहाभक्तिदायकं वाञ्छितार्थदम् ॥ ९॥  
  
इति श्रीगणेशपञ्चाशन्नामस्तोत्रं सम्पूर्णम् ।  
  
  
Encoded and proofread by Gopal Upadhyay gopal.j.upadhyay at gmail.com  
  
