---
Category: ganesha
Description/comments: Mudgalapurana, Khanda 7, Adhyaya 8
File name: vighnarAjastutiHmamAsureNaproktA.itx
Indexextra: (mudgalapurANa)
Language: Sanskrit
Latest update: April 23, 2020
Location: doc_ganesha
Proofread by: Ajit Krishnan, PSA Easwaran
Send corrections to: Sanskrit@cheerful.com
Site access: http://sanskritdocuments.org
Subject: philosophy/hinduism/religion
Sublocation: ganesha
Text title: Vighnaraja Stuti by Mamasura
Transliterated by: Ajit Krishnan
engtitle: vighnarAjastutiH mamAsureNa proktA
itxtitle: vighnarAjastutiH mamAsureNa proktA (mudgalapurANAntargatA)
title: विघ्नराजस्तुतिः ममासुरेण प्रोक्ता (मुद्गलपुराणान्तर्गता)

---
  
 विघ्नराजस्तुतिः ममासुरेण प्रोक्ता   
ममासुरः प्रसन्नात्मा काव्येन विघ्ननायकम् ।  
जगाम तं प्रणम्यैव पुपूजे भक्तिसंयुतः ॥ ९॥  
  
पुनः प्रणम्य विघ्नेशं कृत्वा करपुटं प्रिये! ।  
तुष्टाव हर्षसंयुक्तो ज्ञात्वा तं ब्रह्मनायकम् । १०  
ममासुर उवाच -  
विघ्नेशाय नमस्तुभ्यं सर्वसत्ताप्रचालिने ।  
अनादये परेशाय ब्रह्मेशाय नमो नमः ॥ ११॥  
  
गणेशाय गणानां तु चालकाय परात्मने ।  
आनन्दाय सदानन्ददायकाय नमो नमः ॥ १२॥  
  
हेरम्बायैकदन्ताय शूर्पकर्णाय ढुण्ढये ।  
लम्बोदराय वै तुभ्यं भक्तपाल! नमो नमः ॥ १३॥  
  
स्वानन्दपतये तुभ्यं योगाकारस्वरूपिणे ।  
शान्तिभ्यः शान्तिदात्रे ते शान्तिस्थाय नमो नमः ॥ १४॥  
  
ज्येष्ठराजाय पूज्याय सर्वेषां सर्वनायक! ।  
विनायकाय देवानां दैत्यानां पालकाय ते ॥ १५॥  
  
आदिपूज्याय चान्ते तेऽवशिष्टाय ते नमः ।  
सिद्धिबुद्धिपते तुभ्यं चतुर्भुज! नमो नमः ॥ १६॥  
  
शेषस्योपरि संस्थाय नागेशध्वजधारिणे ।  
गजाननाय देवेश! नमो दैत्येशरूपिणे ॥ १७॥  
  
भक्तानां विघ्नहन्त्रे ते ह्यभक्तानां विनाशिने ।  
योगिनां समभावाय हृदिस्थाय नमो नमः ॥ १८॥  
  
नानाभेदमयं ब्रह्मासद्रूपं वेदवादतः ।  
भेदहीनं च सद्रूपं तयोः साम्ये त्वमञ्जसा ॥ १९॥  
  
समस्वानन्दसंस्थो यः को जानाति च तं प्रभुम् ।  
विघ्नराजं प्रपश्यामि प्रत्यक्षं ब्रह्मनायकम् ॥ २०॥  
  
तेनाऽहं कृतकृत्यश्चाऽधुना जातो न संशयः ।  
धन्यं मे जन्मकर्मादि येन दृष्टो गजाननः ॥ २१॥  
  
किं स्तौमि त्वां गणेशान! यत्र वेदादयः प्रभो! ।  
शान्तिं प्राप्ता विशेषेण योगिनस्ते नमो नमः ॥ २२॥  
  
विघ्नेश उवाच -  
त्वया कृतमिदं स्तोत्रं मदीयं सर्वदं भवेत् ।  
सकामेभ्यो विशेषेण नानाकामप्रदायकम् ॥ २५॥  
  
निष्कामेभ्यो महामोक्षदायकं प्रभविष्यति ।  
मम भक्तिप्रदं चैतन्मम भावहरं सदा ॥ २६॥  
  
इति ममासुरेणप्रोक्ता विघ्नराजस्तुतिः समाप्ता । ७.८  
  
  
Encoded by Ajit Krishnan  
Proofread by Ajit Krishnan, PSA Easwaran  
  
