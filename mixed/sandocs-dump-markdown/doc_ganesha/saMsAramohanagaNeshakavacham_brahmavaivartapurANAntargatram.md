---
Category: ganesha, kavacha
Description-comments: Verses 78-93 Brahmavaivartapurana adhyAya 13 gaNeshakhaNDa
File name: saMsAramohanagaNeshakavacham.itx
Indexextra: (Ganesh Stotrani, Brahmavaivartapurana)
Language: Sanskrit
Latest update: October 19, 2017
Location: doc_ganesha
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: ganesha
Text title: saMsAramohanagaNeshakavacham
engtitle: Samsaramohana Ganeshakavacham
itxtitle: saMsAramohanagaNeshakavacham (brahmavaivartapurANAntargatram)
title: संसारमोहनगणेशकवचम् (ब्रह्मवैवर्तपुराणान्तर्गत्रम्)

---
  
 संसारमोहनं गणेशकवचम्   
  
श्रीविष्णुरुवाच ।  
संसारमोहनस्यास्य कवचस्य प्रजापतिः ।  
ऋषिश्छन्दश्च बृहती देवो लम्बोदरः स्वयम् ॥ १॥  
धर्मार्थकाममोक्षेषु विनियोगः प्रकीर्तितः ।  
सर्वेषां कवचानान्ऽच सारभूतमिदं मुने ॥ २॥  
ॐ गं हुं श्रीं गणेशाय स्वाहा मे पातु मस्तकम् ।  
द्वात्रिंशदक्षरो मन्त्रो ललाटं मे सदाऽवतु ॥ ३॥  
ॐ ह्रीं क्लीं श्रीं गमिति च सन्ततं पातु लोचनम् ।  
तालुकं पातु विघ्नेशः सन्ततं धरणीतले ॥ ४॥  
ॐ ह्रीं श्रीं क्लीमिति सन्ततं पातु नासिकाम् ।  
ॐ गौं गं शूर्पकर्णाय स्वाहा पात्वधरं मम ॥ ५॥  
दन्ताणि तालुकां जिह्वां पातु मे षोडशाक्षरः ॥ ६॥  
ॐ लं श्रीं लम्बोदरायेति स्वाहा गण्डं सदाऽवतु ।  
ॐ क्लीं ह्रीं विघ्ननाशाय स्वहा कर्णं सदाऽवतु ॥ ७॥  
ॐ श्रीं गं गजाननायेति स्वाहा स्कन्धं सदाऽवतु ।  
ॐ ह्रीं विनायकायेति स्वाहा पृष्ठं सदाऽवतु ॥ ८॥  
ॐ क्लीं ह्रीमिति कङ्कालं पातु वक्षःस्थलन्ऽच गं ।  
पाणौ पादौ सदा पातु सर्वाङ्गं विघ्ननिघ्नकृत् ॥ ९॥  var  करौ पादौ  
  
प्राच्यां लम्बोदरः पातु आग्नेय्यां विघ्ननायकः ।  
दक्षिणे पातु विघ्नेशो नैरृत्यान्तु गजाननः ॥ १०॥  
पश्चिमे पार्वतीपुत्रो वायव्यां शङ्करात्मजः ।  
कृष्णस्यांशश्चोत्तरे तु परिपूर्णतमस्य च ॥ ११॥  
ऐशान्यामेकदन्तश्च हेरम्बः पातु चोर्द्ध्वतः ।  
अधो गणाधिपः पातु सर्वपूज्यश्च सर्वतः ॥ १२॥  var  गणाधिपोऽप्यधः  
  
स्वप्ने जागरणे चैव पातु मे योगिनां गुरुः ॥ १३॥  
इति ते कथितं वत्स ! सर्वमन्त्रौघविग्रहम् ।  
संसारमोहनं नाम कवचं परमाद्भुतम् ॥ १४॥  
श्रीकृष्णेन पुरा दत्तं गोलोके रासमण्डले ।  
वृन्दावने विनीताय मह्यं दिनकरात्मज ॥ १५॥  
मया दत्तन्ऽच तुभ्यन्ऽच यस्मै कस्मै न दास्यसि ।  
परं वरं सर्वपूज्यं सर्वसङ्कटतारणम् ॥ १६॥  
गुरुमभ्यर्च्य विधिवत् कवचं धारयेत्तु यः ।  
कण्ठे वा दक्षिणे बाहौ सोऽपि विष्णुर्न संशयः ॥ १७॥  
अश्वमेधसहस्राणि वाजपेयशतानि च ।  
ग्रहेन्द्रकवचस्यास्य कलां नार्हन्ति षोडशीम् ॥ १८॥  
इदं कवचमज्न्ऽआत्वा यो भजेच्छङ्करात्मजम् ।  
शतलक्षप्रजप्तोऽपि न मन्त्रः सिद्धिदायकः ॥ १९॥  
  
इति ब्रह्मवैवर्ते गणपतिखण्डे संसारमोहनं नाम  
                 गणेशकवचं सम्पूर्णम् ॥  
  
Verses 78-93 Brahmavaivartapurana adhyAya 13 gaNeshakhaNDa.  
  
