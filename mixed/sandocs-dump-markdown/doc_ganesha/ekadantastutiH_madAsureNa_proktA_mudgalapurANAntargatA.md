---
Category: ganesha
Description/comments: Mudgalapurana, Khanda 2, Adhyaya 54
File name: ekadantastutiHmadAsureNaproktA.itx
Indexextra: (mudgalapurANa)
Language: Sanskrit
Latest update: April 23, 2020
Location: doc_ganesha
Proofread by: Ajit Krishnan, PSA Easwaran
Send corrections to: Sanskrit@cheerful.com
Site access: http://sanskritdocuments.org
Subject: philosophy/hinduism/religion
Sublocation: ganesha
Text title: Ekadanta Stuti by Madasura
Transliterated by: Ajit Krishnan
engtitle: ekadantastutiH madAsureNa proktA
itxtitle: ekadantastutiH madAsureNa proktA (mudgalapurANAntargatA)
title: एकदन्तस्तुतिः मदासुरेण प्रोक्ता (मुद्गलपुराणान्तर्गता)

---
  
 एकदन्तस्तुतिः मदासुरेण प्रोक्ता   
गृत्समद उवाच -  
मदासुरः प्रणम्यादौ परशुं यमसन्निभम् ।  
तुष्टाव विविधैर्वाक्यैः शस्त्रं ब्रह्ममयं भयात् ॥ १॥  
  
मदासुर उवाच -  
नमस्ते शस्त्रराजाय नमस्ते परशो महन् ।  
तेजःपुञ्जमयायैव कालकालाय ते नमः ॥ २॥  
  
एकदन्तस्य यद्वीर्यं स्वधर्मस्थापनात्मकम् ।  
त्वमेव नात्र सन्देहो रक्ष मां शरणागतम् ॥ ३॥  
  
कालरूपस्त्वमेवेह महाप्रलयसूचकः ।  
कः समर्थश्च ते वेगसहने देहधारकः ॥ ८॥  
  
अतस्त्वां प्रणमाम्येव ज्योतीरूपं महाद्भुतम् ।  
रक्ष मां भयभीतं वै शरणागतवत्सल! ॥ ५  
नमस्ते एकदन्ताय मायामायिकरूपिणे ।  
सदा ब्रह्ममयायैव गणेशाय नमो नमः ॥ ९॥  
  
मूषकारूढरूपाय मूषकध्वजिने नमः ।  
सर्वत्र संस्थितायैव बन्धहीनाय ते नमः ॥ १०॥  
  
चतुर्बाहुधरायैव लम्बोदर सुरूपिणे ।  
नाभिशेषाय वै तुभ्यं हेरम्बाय नमो नमः ॥ ११॥  
  
चिन्तामणिधरायैव चित्तस्थाय गजानन ! ।  
नानाभूषणयुक्ताय गणाधिपतये नमः ॥ १२॥  
  
अनन्तविभवायैवानन्तमायाप्रचालक! ।  
भक्तानन्दप्रदात्रे ते विघ्नेशाय नमो नमः ॥ १३॥  
  
योगिनां योगदात्रे ते योगानां पतये नमः ।  
योगाकारस्वरूपाय ह्येकदन्तप्रधारिणे ॥ १४॥  
  
मायाकारं शरीरं ते एकशब्दः प्रकथ्यते ।  
दन्तः सत्तामयस्तत्र मस्तकस्ते नमो नमः ॥ १५॥  
  
मायासत्ताविहीनस्त्वं तयोर्योगधरस्तथा ।  
कस्त्वां स्तोतुं समर्थः स्यादतस्ते वै नमो नमः ॥ १६॥  
  
शरणागतपालाय शरणागतवत्सल ।  
पुनः पुनः सिद्धिबुद्धिपते तुभ्यं नमो नमः ॥ १७॥  
  
रक्ष मामेकदन्तस्त्वं शरणागतमञ्जसा ।  
भक्तं भावेन सम्प्राप्तं संसारात्तारयस्व च ॥ १८॥  
  
इति मदासुरेण प्रोक्ता एकदन्तस्तुतिः समाप्ता । २.५४  
  
  
Encoded by Ajit Krishnan  
Proofread by Ajit Krishnan, PSA Easwaran  
  
