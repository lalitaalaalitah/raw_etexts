---
Author: Traditional
Category: ganesha, stotra
File name: santAnagaNapatistotram.itx
Language: Sanskrit
Latest update: June 1, 2017
Location: doc_ganesha
Proofread by: Sumit, NA
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: ganesha
Text title: SantanaGanapatistotram
Texttype: stotra
Transliterated by: Sumit
engtitle: Santana Ganapatistotram
itxtitle: santAnagaNapatistotram
title: सन्तानगणपतिस्तोत्रम्

---
  
 सन्तानगणपतिस्तोत्रम्   
श्रीगणेशाय नमः ।  
नमोऽस्तु गणनाथाय सिद्धिबुद्धियुताय च ।   
सर्वप्रदाय देवाय पुत्रवृद्धिप्रदाय च ॥ १॥  
  
गुरुदराय गुरवे गोप्त्रे गुह्यासिताय ते ।   
गोप्याय गोपिताशेषभुवनाय चिदात्मने ॥२॥   
विश्वमूलाय भव्याय विश्वसृष्टिकराय ते ।   
नमो नमस्ते सत्याय सत्यपूर्णाय शुण्डिने ॥ ३॥   
एकदन्ताय शुद्धाय सुमुखाय नमो नमः ।   
प्रपन्नजनपालाय प्रणतार्तिविनाशिने ॥ ४॥   
शरणं भव देवेश सन्ततिं सुदृढा कुरु।  
भविष्यन्ति च ये पुत्रा मत्कुले गणनायक ॥ ५॥   
ते सर्वे तव पूजार्थं निरताः स्युर्वरोमतः ।   
पुत्रप्रदमिदं स्तोत्रं सर्वसिद्धिप्रदायकम् ॥ ६॥  
  
इति सन्तानगणपतिस्तोत्रं सम्पूर्णम् ।  
  
Encoded and proofread by Sumit  
  
