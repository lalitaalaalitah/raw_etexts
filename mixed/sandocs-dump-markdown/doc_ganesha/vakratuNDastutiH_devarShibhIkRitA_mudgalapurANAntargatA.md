---
Category: ganesha
Description/comments: Mudgalapurana, Khanda 1, Adhyaya 32
File name: vakratuNDastutiHdevarShibhIkRRitA.itx
Indexextra: (mudgalapurANa)
Language: Sanskrit
Latest update: April 23, 2020
Location: doc_ganesha
Proofread by: NA
Send corrections to: Sanskrit@cheerful.com
Site access: http://sanskritdocuments.org
Subject: philosophy/hinduism/religion
Sublocation: ganesha
Text title: Vakratunda Stuti by Devarshi
Transliterated by: NA
engtitle: vakratuNDastutiH devarShibhIkRitA
itxtitle: vakratuNDastutiH devarShibhIkRitA (mudgalapurANAntargatA)
title: वक्रतुण्डस्तुतिः देवर्षिभीकृइता (मुद्गलपुराणान्तर्गता)

---
  
 वक्रतुण्डस्तुतिः देवर्षिभी कृता   
श्रीगणेशाय नमः ।  
देवर्षय ऊचुः ।  
नमस्ते वक्रतुण्डाय गजवक्त्राय ते नमः ।  
एकदन्ताय देवाय सर्वाधिपतये नमः ॥ ३०॥  
  
निर्गुणाय निरूपाय चतुर्बाहुधराय ते ।  
सिंहवाहाय नागानां पत्युर्नाभौ धराय च ॥ ३१॥  
  
अनन्ताय ह्यपाराय दुर्लक्ष्याय नमो नमः ।  
पाशाङ्कुशधरायैव नागयज्ञोपवीतिने ॥ ३२॥  
  
वरदाभयहस्ताय सिद्धिबुद्धिवराय च ।  
ब्रह्मभूताय भक्तानां ब्रह्मभूयकराय ते ॥ ३३॥  
  
नमस्ते शम्भुरूपाय विष्णुरूपाय ते नमः ।  
सूर्यरूपाय धात्रे च नमः शक्तिमयाय च ॥ ३४॥  
  
दैत्यदानवरूपाय देवरूपधराय च ।  
नमः पक्षिस्वरूपाय शुकरूपाय ते नमः ॥ ३५॥  
  
ग्रहनक्षत्ररूपाय लतावृक्षस्वरूपिणे ।  
पर्वताय नमस्तुभ्यं सरित्सागररूपिणे ॥ ३६॥  
  
जलजन्तुस्वरूपाय सर्परूपाय ते नमः ।  
वेदाधिकाशीतिलक्षयोनिसंस्थाय ते नमः ॥ ३७॥  
  
चराचरमयायैव नमो नानाप्रभेदिने ।  
कर्माकर्मस्वरूपाय नमः खलु विकर्मणे ॥ ३८॥  
  
ज्ञानयोगाय देवाय स्वात्मरूपधराय ते ।  
स्वसंवेद्यस्वरूपाय सदा योगमयाय ते ॥ ३९॥  
  
नानाधारप्रधाराय शब्दब्रह्ममयाय ते ।  
मायारूपाय मायायै मायाहीनाय ते नमः ॥ ४०॥  
  
मायिभ्यो मोहदात्रे च सर्वकाराय ते नमः ।  
स्थूलसूक्ष्मादिभेदाय भेदहीनाय ते नमः ॥ ४१॥  
  
भेदाभेदमयायैवानन्तपाराय ते नमः ।  
भक्तेभ्यो वरदात्रे च भक्तसंरक्षकाय ते ॥ ४२॥  
  
नमो नमः परेशायाव्ययाय च नमो नमः ।  
गणेशाय नमस्तुभ्यं योगाधीशाय ते नमः ॥ ४३॥  
  
यं स्तोतुं न समर्थाश्च वेदाः साङ्गाश्च योगिनः ।  
नं किं स्तुमो गणेशानं वक्रतुण्डस्वरूपिणम् ॥ ४४॥  
  
मायादुःखं च सर्वेषां मनसि ज्ञानकारकम् ।  
ब्रह्म तस्मात्तथा वक्रं ज्ञानहीनं बुधैः स्मृतम् ॥ ४५॥  
  
माया च ब्रह्मतुण्डं यद् द्वयोर्योगे भवेत्परम् ।  
योगशान्तिश्च सर्वेषां योगिनां हृदि संस्थिता ॥ ४६॥  
  
मायादहस्वरूपा ते ब्रह्म वक्रं स्मृतं मुखम ।  
उभयोर्योगभावे त्वं वक्रतुण्डः प्रकथ्यते ॥ ४७॥  
  
तं वक्रतुण्डं पश्यामः साक्षाद् योगमयं परम् ।  
धन्या वयं गणाध्यक्षं स्तुत्वा तं प्रणताः स्तवैः ॥ ४८॥  
  
धन्यं जन्म त्वक्षि धन्यं धन्याः सम्पद एव च ।  
ज्ञानं धन्यं तपश्चैव यन दृष्टो गजाननः ॥ ४९॥  
  
प्रमन्नो यदि देवेश यदि देयो वरः शुभः ।  
तदा त्वदीयपादाब्जे भक्तिरस्तु सदा च नः ॥ ५०॥  
  
प्रार्थयामो वरं चैतं यतस्त्वं चिन्तितार्थदः ।  
मत्सरासुरनाशं च वक्रतुण्ड कुरु प्रभो ॥ ५१॥  
  
जगत्सर्वं वयं चैव पीडितास्तेन विघ्नप ।  
सर्वेषामुपकारार्थं जहि दैत्यं महाबलम् ॥ ५२॥  
  
स्तुत्वैवं प्रार्थयित्वा तं प्रणतास्ते सुरर्षयः ।  
तानुत्थाप्य स्वयं साक्षाद्वक्रतुण्ड उवाच ह ॥ ५३॥  
  
वक्रतुण्ड उवाच ।  
भवेत्कृतमिदं स्तोत्रं सर्वसिद्धिप्रदं परम् ।  
भविष्यति महाभागा ईप्सितार्थप्रदं महत् ॥ ५४॥  
  
मत्सरासुरनाशं च करिष्यामि सुरर्षयः ।  
भवतां भक्तियोगेन प्रसन्नः पूर्णतां गतः ॥ ५५॥  
  
पञ्चभूतमयं सर्वं त्रिगुणं जगदुच्यते ।  
अष्टावरणसंयुक्तं ब्रह्माण्डं हि सुरर्षयः ॥ ५६॥  
  
अष्टावरणसंयुक्ता देवाः सर्वे च मानवाः ।  
नागाश्चराचरं सर्वं तस्य तेभ्यो भयं नहि ॥ ५७॥  
  
अतो मत्सरदैत्यस्य नाशश्च कठिनो महान् ।  
नथापि भवतां देवाः करिष्यामि प्रियं द्विजाः ॥ ५८॥  
  
इति देवर्षिभी कृता वक्रतुण्डस्तुतिः समाप्ता । १.३२  
  
  
   
  
