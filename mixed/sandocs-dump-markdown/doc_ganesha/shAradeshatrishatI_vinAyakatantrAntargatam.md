---
Category: trishatI, ganesha
File name: shAradeshatrishatI.itx
Language: Sanskrit
Latest update: August 26, 2017
Location: doc_ganesha
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Source: Vinayakatantra
Subject: philosophy/hinduism/religion
Sublocation: ganesha
Text title: shAradeshatrishatI
engtitle: shAradeshatrishatI
itxtitle: shAradeshatrishatI (vinAyakatantrAntargatam)
title: शारदेशत्रिशती (विनायकतन्त्रान्तर्गतम्)

---
  
 श्रीशारदेशत्रिशतीस्तोत्रम्   
  
श्रीदेव्युवाच -  
त्रिशतीं शारदेशस्य कृपया वद शङ्कर ।  
श्रीशिव उवाच -  
सहस्रनाम मन्त्रवद् ऋषिध्यानाधिकं स्मृतम् ॥ १॥  
  
 ॥ अथ श्रीशारदेशत्रिशती ॥  
  
ॐकारवाच्य ॐकार ॐकारमुखराजितः ।  
ॐकारमातृगे ॐकारशून्यपदसंस्थितः ॥ २॥  
  
ॐकारबिन्दुगो नित्यं ॐकारनादकारणम् ।  
ॐकारमात्राजनकः ॐकारपूर्णविग्रहः ॥ ३॥  
  
ॐकारचक्रमध्यस्थ ॐकारशक्तिनायकः ।  
श्रीङ्कारश्श्रीधरश्श्रीदः श्रीपतिश्श्रीनिकेतनः ॥ ४॥  
  
श्रीनिवासश्श्रीधरश्श्रीमान् श्रीङ्कारदेवपूजितः ।  
श्रीङ्कारदेवपूर्वाङ्गः श्रीङ्कारयुग्मसेवितः ॥ ५॥  
  
ह्रीङ्कारलक्ष्यः ह्रीङ्कारशक्तीशः ह्रीम्मनुप्रियः ।  
ह्रीङ्कारमायाजनको ह्रीङ्कारशक्तिपूजितः ॥ ६॥  
  
ह्रीङ्कारेशदक्षिणाङ्गो ह्रीङ्कारमनुतोषितः ।  
ह्रीङ्कारजपसुप्रीतो ह्रीङ्कारशक्तिलोकगः ॥ ७॥  
  
ह्रीङ्कारशक्तिमलजो ह्रीङ्कारशक्तिनन्दनः ।  
क्लीङ्कारमनुसंवेद्यः क्लीङ्कारमनुतोषितः ॥ ८॥  
  
क्लीङ्कारेशपश्चिमाङ्गः क्लीङ्कारदेवसेवितः ।  
क्लीङ्कारेण विश्वमोहकरः क्लीङ्कारकारणम् ॥ ९॥  
  
क्लीङ्कारेण वश्यदाता क्लीङ्कारेश्वरपूजितः ।  
क्लीङ्कारशक्तिपतिदः क्लीङ्कारशक्तिहर्षदः ॥ १०॥  
  
क्लीङ्कारेण विश्वस्रष्टा क्लीङ्कारमयविश्वगः ।  
क्लीङ्कारेण विश्ववृद्धिकरः ऐङ्कारपीठगः ॥ ११॥  
  
ऐङ्कारजपसुप्रीत ऐङ्कारदेववन्दितः ।  
ऐङ्कारेश्वरवामाङ्गः ऐङ्कारशक्तिनायकः ॥ १२॥  
  
ऐङ्कारशक्तिजनक ऐङ्कारेण विभूतिदः ।  
ऐङ्कारमयवेदेड्य ऐङ्कारशब्दकारणम् ॥ १३॥  
  
गम्बीजो गम्बीजदेहो गम्बीजात्मा गंस्थितिप्रदः ।  
गङ्कारमन्त्रसंवेद्यो गङ्कारेण गतिप्रदः ॥ १४॥  
  
गङ्कारेण विश्वस्रष्टा गङ्कारेण सुमुक्तिदः ।  
गङ्कारेण कामदाता गङ्कारेणाऽर्थदायकः ॥ १५॥  
  
गङ्कारेण ब्रह्मभूयदायको गणनायकः ।  
गणेश्वरो गणक्रीडो गणनाथो गणाधिपः ॥ १६॥  
  
गणमूर्तिर्गणपतिर्गणत्राता गणञ्जयः ।  
गणज्येष्ठो गणश्रेष्ठो गणगोप्ता गणप्रथः ॥ १७॥  
  
नरदेहो नागमुखो नारायणसमर्चितः ।  
नारायणश्रीपूर्वाङ्गो नादमध्ये प्रतिष्ठितः ॥ १८॥  
  
नन्द्यो नन्दीप्रियो नादजनको नटनप्रियः ।  
नगराजसुतासूनुर्नटराजसुपूजितः ॥ १९॥  
  
परमात्मा परन्धाम पशुपाशविमोचकः ।  
परञ्ज्योतिः पराकाशः पुराणपुरुषोत्तमः ॥ २०॥  
  
पुरुषः प्रणवाकारः पुरुषातीतविग्रहः ।  
पद्मनाभसुतानाथः पद्मनाभसमर्चितः ॥ २१॥  
  
तत्त्वानाम्परमन्तत्त्वं तत्त्वम्पदनिरूपितः ।  
तत्त्वातीतस्तत्त्वमयस्तत्त्वाष्टकसुसंस्थितः ॥ २२॥  
  
तत्त्वमस्याकृतिधरस्तत्त्वमस्यार्थबोधकः ।  
तारकान्तरसंस्थानस्तारकस्तारकाननः ॥ २३॥  
  
तारकासुरसंहर्ता तारकान्तकपूर्वजः ।  
यज्ञो यज्ञपतिर्यज्ञफलदो यज्ञरक्षकः ॥ २४॥  
  
यज्ञमूर्तिर्यज्ञभोक्ता यज्ञेशानवरप्रदः ।  
यज्ञकर्ता यज्ञधर्ता यज्ञहर्ता यमीश्वरः ॥ २५॥  
  
विनायको विघ्नराजो वैनायकप्रवालकः ।  
विघ्नहर्ता विघ्नकर्ता विश्वाधारो विराट्पतिः ॥ २६॥  
  
वागीश्वरीपतिर्वाणीनायको वामनार्चितः ।  
रक्षाकरो राक्षसघ्नो रमेशो रावणार्चितः ॥ २७॥  
  
रमाप्रियो रमेशानपूजितो राधिकार्चितः ।  
रमारमेशपूर्वाङ्गो राकाचन्द्रसमप्रभः ॥ २८॥  
  
रत्नगर्भो रत्नदाता रक्तो राज्यसुखप्रदः ।  
विश्वनाथो विराण्णाथो विश्वो विष्णुप्रपूजितः ॥ २९॥  
  
विश्वातीतो विश्वमयो वीतिहोत्रसमर्चितः ।  
विश्वम्भरो विश्वपाता विश्वधर्ता विमानगः ॥ ३०॥  
  
रामार्चिताङ्घ्रियुगलो रघुनाथवरप्रदः ।  
रामप्रियो रामनाथो रामवंशप्रपालकः ॥ ३१॥  
  
रामेश्वरक्षेत्रवासी रामसेतुफलप्रदः ।  
रामभक्तिसुसन्तुष्टो रामाभीष्टफलप्रदः ॥ ३२॥  
  
रामविघ्नप्रशमनो रामाय सिद्धिदायकः ।  
दक्षयज्ञप्रमथनो दैत्यवारणधारणः ॥ ३३॥  
  
द्वैमातुरो द्विवदनो द्वन्द्वातीतो द्वयातिगः ।  
द्विपास्यो देवदेवेशो देवेन्द्रपरिपूजितः ॥ ३४॥  
  
दहराकाशमध्यस्थो देवदानवमोहनः ।  
वामारामो वेदवेद्यो वैद्यनाथो वरेण्यजः ॥ ३५॥  
  
वासुदेवसमाराध्यो वासुदेवेष्टदायकः ।  
विभावसुमण्डलस्थो विभावसुवरप्रदः ॥ ३६॥  
  
वसुधारेशवरदो वरो वसुमतीश्वरः ।  
दयावान् दिव्यविभवो दण्डभृद् दण्डनायकः ॥ ३७॥  
  
दाडिमीकुसुमप्रख्यो दाडिमीफलभक्षकः ।  
दितिजारिर्दिवोदासवरदो दिव्यलोकगः ॥ ३८॥  
  
दशबाहुर्दीनदैन्यमोचको दीननायकः ।  
प्रमाणप्रत्ययातीतः परमेशः पुराणकृत् ॥ ३९॥  
  
पद्मपतिः पद्महस्तः पन्नगाशनवाहनः ।  
पन्नगेशः पन्नगजः पन्नगाभरणोज्ज्वलः ॥ ४०॥  
  
पार्वतीतनयः पार्वतीनाथप्रपूजितः ।  
ज्ञानं ज्ञानात्मको ज्ञेयो ज्ञानदो ज्ञानविग्रहः ॥ ४१॥  
  
ज्ञानाम्बातनयो ज्ञानशक्तीशो ज्ञानशास्त्रकृत् ।  
ज्ञानकर्ता ज्ञानभर्ता ज्ञानी ज्ञानसुरक्षकः ॥ ४२॥  
  
धर्मो धर्मप्रदो धर्मराजो धर्मप्रपूजितः ।  
धर्मवाहो धर्मबाहुर्धर्मोष्ठो धर्मपालकः ॥ ४३॥  
  
धर्मकर्ता धर्मधर्ता धर्मभर्ता धनप्रदः ।  
यशस्करो योगगम्यो योगमार्गप्रकाशकः ॥ ४४॥  
  
योगदो योगिनीनाथो योगशान्तिप्रदायकः ।  
योगकर्ता योगधर्ता योगभूमिप्रपालकः ॥ ४५॥  
  
योगविघ्नप्रशमनो योगसिद्धिप्रदायकः ।  
मेधाप्रदो मायिकेशो मेधेशो मुक्तिदायकः ॥ ४६॥  
  
मायी माधवसम्पूज्यो माधवो माधवात्मजः ।  
मन्दाकिनीतीरवासी मणिकर्णिगणेश्वरः ॥ ४७॥  
  
धनदो धान्यदो धीरो धैर्यदो धरणीधरः ।  
धर्मपुत्रधर्मतुष्टो धर्मपुत्रेप्सितप्रदः ॥ ४८॥  
  
धर्मपुत्रधर्मदाता धर्मपुत्रार्थदायकः ।  
धर्मव्याधज्ञानदाता धर्मव्याधेप्सितप्रदः ॥ ४९॥  
  
दत्तप्रियो दानपरो दत्तात्रेयेष्टदायकः ।  
दत्तात्रेययोगदाता दत्तात्रेयहृदिस्थितः ॥ ५०॥  
  
दाक्षायणीसुतो दक्षवरदो दक्षमुक्तिदः ।  
दक्षराजरोगहरो दक्षराजेप्सितप्रदः ॥ ५१॥  
  
हंसो हस्तिपिशाचीशो हादिविद्यासुतोषितः ।  
हरिर्हरसुतो हृष्टो हर्षदो हव्यकव्यभुक् ॥ ५२॥  
  
हुतप्रियो हरीशानो हरीशविधिसेवितः ।  
स्वस्स्वानन्दस्स्वसंवेद्यो स्वानन्देशस्स्वयम्प्रभुः ॥ ५३॥  
  
स्वयञ्ज्योतिः स्वराट्पूज्यस्स्वस्वानन्दप्रदायकः ।  
स्वात्मारामवरस्स्वर्गस्वानन्देशस्स्वधाप्रियः ॥ ५४॥  
  
स्वसंवेद्यो योगगम्यस्स्वसम्वेद्यत्वदायकः ।  
हय्यङ्गवीनहृदयो हिमाचलनिवासकृत् ॥ ५५  
हैमवतीशतनयो हेमाङ्गदविभूषणः ।  
फलश्रुतिः -  
शारदेशमन्त्रभूतां त्रिशतीं यः पठेन्नरः ॥ ५६॥  
  
इह भुक्त्वाऽखिलान्भोगान् शारदेशप्रसादतः ।  
विद्यां बुद्धिं धियं कीर्तिं लब्ध्वा मोक्षमवाप्नुयात् ॥ ५७॥  
  
 ॥ इति वैनायकतन्त्रे शारदेशत्रिशतीस्तोत्रं सम्पूर्णम् ॥  
  
   
Proofread by PSA Easwaran  
  
