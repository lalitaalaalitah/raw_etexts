---
Author: Traditional
Category: aShTottarashatanAma, ganesha, stotra
Description-comments: See corresponding nAmAvalI
File name: vighneshvar108Str.itx
Language: Sanskrit
Latest update: March 30, 2002, November 27, 2018
Location: doc_ganesha
Proofread by: Sunder Hattangadi sunderh at hotmail.com. NA
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: ganesha
Text title: vighneshvarAShTottara shatanAmastotram
Texttype: stotra
engtitle: vighneshvarAShTottara shatanAmastotram
itxtitle: vighneshvarAShTottarashatanAmastotram
title: विघ्नेश्वराष्टोत्तरशतनामस्तोत्रम्

---
  
 श्रीविघ्नेश्वराष्टोत्तरशतनामस्तोत्रम्   
विनायको विघ्नराजो गौरीपुत्रो गणेश्वरः ।  
स्कन्दाग्रजोऽव्ययो पूतो दक्षोऽध्यक्षो द्विजप्रियः ॥ १॥  
  
अग्निगर्भच्छिदिन्द्रश्रीप्रदो वाणीबलप्रदः ।  
सर्वसिद्धिप्रदश्शर्वतनयः शर्वरीप्रियः ॥ २॥  
  
सर्वात्मकः सृष्टिकर्ता देवोऽनेकार्चितश्शिवः ।  
शुद्धो बुद्धिप्रियश्शान्तो ब्रह्मचारी गजाननः ॥ ३॥  
  
द्वैमात्रेयो मुनिस्तुत्यो भक्तविघ्नविनाशनः ।  
एकदन्तश्चतुर्बाहुश्चतुरश्शक्तिसंयुतः ॥ ४॥  
  
लम्बोदरश्शूर्पकर्णो हरिर्ब्रह्म विदुत्तमः ।  
कालो ग्रहपतिः कामी सोमसूर्याग्निलोचनः ॥ ५॥  
  
पाशाङ्कुशधरश्चण्डो गुणातीतो निरञ्जनः ।  
अकल्मषस्स्वयंसिद्धस्सिद्धार्चितपदाम्बुजः ॥ ६॥  
  
बीजपूरफलासक्तो वरदश्शाश्वतः कृतिः ।  
द्विजप्रियो वीतभयो गदी चक्रीक्षुचापधृत् ॥ ७॥ विद्वत्प्रियो  
  
श्रीदोऽजोत्पलकरः श्रीपतिः स्तुतिहर्षितः ।  
कुलाद्रिभेत्ता जटिलः कलिकल्मषनाशनः ॥ ८॥  
  
चन्द्रचूडामणिः कान्तः पापहारी समाहितः ।  
आश्रितश्श्रीकरस्सौम्यो भक्तवाञ्छितदायकः ॥ ९॥  
  
शान्तः कैवल्यसुखदस्सच्चिदानन्दविग्रहः ।  
ज्ञानी दयायुतो दान्तो ब्रह्म द्वेषविवर्जितः ॥१०॥  
  
प्रमत्तदैत्यभयदः श्रीकण्ट्ःओ विबुधेश्वरः ।  
रमार्चितोविधिर्नागराजयज्ञोपवीतकः ॥११॥  
  
स्थूलकण्ठः स्वयङ्कर्ता सामघोषप्रियः परः ।  
स्थूलतुण्डोऽग्रणीर्धीरो वागीशस्सिद्धिदायकः ॥ १२॥  
  
दूर्वाबिल्वप्रियोऽव्यक्तमूर्तिरद्भुतमूर्तिमान् ।  
शैलेन्द्रतनुजोत्सङ्गखेलनोत्सुकमानसः ॥ १३॥  
  
स्वलावण्यसुधासारो जितमन्मथविग्रहः ।  
समस्तजगदाधारो मायी मूषकवाहनः ॥१४॥  
  
हृष्टस्तुष्टः प्रसन्नात्मा सर्वसिद्धिप्रदायकः ।  
अष्टोत्तरशतेनैवं नाम्नां विघ्नेश्वरं विभुं ॥ १५॥  
  
तुष्टाव शङ्करः पुत्रं त्रिपुरं हन्तुमुत्यतः ।  
यः पूजयेदनेनैव भक्त्या सिद्धिविनायकम् ॥१६॥  
  
दूर्वादलैर्बिल्वपत्रैः पुष्पैर्वा चन्दनाक्षतैः ।  
सर्वान्कामानवाप्नोति सर्वविघ्नैः प्रमुच्यते ॥  
  
इति श्रीविघ्नेश्वराष्टोत्तरशतनामस्तोत्रं सम्पूर्णम् ।  
  
  
