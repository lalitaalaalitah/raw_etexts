---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: vandebhAratamAtaram2.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Vande Bharata Mataram 2
Translated by: Mandar Mali
engtitle: vande bhAratamAtaram 2
itxtitle: vande bhAratamAtaram 2 (rAShTragItAnjaliH)
title: वन्दे भारतमातरम् २ (राष्ट्रगीताञ्जलिः)

---
  
 वन्दे भारतमातरम् २   
(गीतिका) (मात्रासमक जाति)  
वन्दे भारत-मातरमेता  
     सुषमा गौरव-गुम्फित-वेषाम् ।  
हिमगिरि-शुभ्र-किरीट-सुशोभा  
     विन्ध्य-राजि-कटि-रत्न-सुमध्याम् ॥ वन्दे०॥  
  
शस्य-श्यामला गुण-गण हृद्या  
     कुसुम-समृद्धि-फलैरभिनन्द्याम् ।  
क्रान्तिकारिबलिदान-मनोज्ञा  
     शान्तिदूत-जन-त्याग-बलाढयाम् ॥ वन्दे०॥  
  
शौर्य-धैर्य-चल-सञ्चित शक्तिः  
     त्याग-तपोबल-संश्रित-शान्तिम् ।  
करुणा-मुदिताऽमृतमय-चित्ता  
     दीन-हीन-जनताऽर्पित-वित्ताम् ॥ वन्दे०॥  
  
षष्टि-कोटि-जन-घोष-कराला  
     शान्ति-सरोवर-रुचिर-मरालाम् ।  
धान्य-समृद्धि समेधित-शोभा  
     सरिता कल-रव-राजित-देहाम् ॥ वन्दे०॥  
  
तुहिनदीधितेर्दीधिति-रम्या  
     तिग्मदीधितेर्दीधिति-दीप्ताम् ।  
हास-लास्य-लय-गीति-गुणाढ्या  
     स्नेह-दया-शुचिता-रुचिराभाम् ॥ वन्दे०॥  
  
शत्रु-मर्दिनी सल-दल-दलनी ।  
     दुःख-हारिणी शोक-तारिणीम् ।  
ताप-शाप-भय-त्रास-वारिणी  
     दैन्य-दोष-मद-रोष-हारिणीम् ॥ वन्दे०॥  
  
सुखदा वरदा सुरुचि-हासिनी  
     मञ्जुल-वाच स्नेह-धारिणीम् ।  
दीन-हीन-पतिताऽऽर्ति-हारिणीं  
     साम्य-सौख्य-मुदिता-प्रसारिणीम् ॥ वन्दे०॥  
  
रोग-शोक-भय-दुःख-प्रहर्त्री  
     क्षोभ-रोष-क्षय-क्षति-सहर्त्रीम् ।  
जागृति-ममता-गुण-सधर्त्री  
     नव्य-चेतनोत्साह-प्रदात्रीम् ॥ वन्दे०॥  
  
शान्ति-सौख्यदा भुक्ति-मुक्ति-दा  
     जीवन-जागृति-स्फूर्ति-शक्ति-दाम् ।  
विश्व-ज्ञानदा विश्व प्रेमदा  
     विश्व-शान्तिदा करुणा-पूर्णाम् ॥ वन्दे०॥  
  
क्रान्ति-शान्ति-कर युग्म-धारिणी  
     पाप-तापिनी स्वार्थ-नाशिनीम् ।  
शक्ति-भक्ति बल-वीर्य-दायिनी  
     क्रान्ति-तोषिणी शत्रु-शोषिणीम् ॥ वन्दे०॥  
  
  
Proofread by Mandar Mali   
  
