---
Category: misc
Description/comments: BhaktivivekasAra
File name: brAhmIvidyA2.itx
Indexextra: (Scanned)
Language: Sanskrit
Latest update: November 18, 2018
Location: doc_z_misc_general
Proofread by: PSA Easwaran psawaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: brAhmIvidyA 2
engtitle: brAhmIvidyA 2
itxtitle: brAhmIvidyA 2
title: ब्राह्मीविद्या २

---
  
 ब्राह्मी विद्या २   
अथोच्यते ब्रह्मविद्या सद्यः प्रत्ययकारिणीम् ।  
शिवः श्रीभूतिराजो यामस्मभ्यं प्रत्यपादयत् ॥ १॥  
  
सर्वेषामेव भूतानां मरणे समुपस्थिते ।  
यया पठितयोत्क्रम्य जीवो याति निरञ्जनम् ॥ २॥  
  
या ज्ञानिनोऽपि सम्पूर्णकृत्यस्यापि श्रुता सती ।  
प्राणादिच्छेदजां देहव्यथां सद्यो व्यपोहति ॥ ३॥  
  
यामाकर्ण्य महामोहविवशोऽपि क्रमागताम् ।  
प्रबोधं वक्तृसाम्मुख्यमभ्येति रभसात्स्वयम् ॥ ४॥  
  
तारं मायां निष्कलं च तनुत्रं च नवात्मकः ।  
एषा पञ्चाक्षरी ब्रह्मविद्या भवति निष्कला ॥ ५॥  
  
प्रतिवाक्यं यथाद्यन्तयोजिता सकला भवेत् ।  
सा पञ्चदशभिर्वाक्यैरस्याः षोडशधान्तरे ॥ ६॥  
  
अत्र तारं ``ओं'' माया ``ह्रीं'' निष्कला ``ह्रूं'।  
तनुत्रबीजान्तरे यथा ``ह्रैं'' इति कथयन्ति ``ह्रूं'' च ॥ ७॥  
  
ओं ह्रीं ह्रूं ह्रैं हसरक्षमलवयऊँ ॥ ९ँ ॥ परमपदात्त्वमागतः  
सनातनस्त्वं जहीहि देहान्तरम् । पादाङ्गुष्टादि विभो निबन्धनं  
बन्धनं जहीत्युग्रम् ॥ ॐ ह्रीं ह्रूं  हसरक्षमलवयऊँ९ँ ॥ १॥  
  
ॐ ह्रीं ह्रूं ह्रैं ऊँ हसरक्षमलवयऊँ ९ँ गुल्फान्तं जानुगतं  
जत्रुस्थं बन्धनं तथा मेढम् । जहीहि पुरमग्र्यं हृत्पद्मात्त्वं  
समुत्तिष्ठ । ४ँ । ९ँ ॥ २॥ ४ँ । ९ँ । हंस हयग्रीव विभो  
सनातनस्त्वं परोऽसि जीवाख्यः ।रविसोमवद्विसङ्घट्टं बिन्दुं  
देव हहह समुत्क्राम । ४ ँ । ९ ँ ॥ ३॥ ४ ँ ।९ ँ ।  
हंसमहामन्त्रमयः सनातनस्त्वं शुभाशुभापेक्षी मण्डलमध्य-  
निविष्टः शक्तिमहसेतुकारणमहार्थः । ४ ँ ९ ँ ॥ ४॥ ४ ँ ९ ँ  
कामलोभोभयनिविष्टः प्रबोधमायाहि हे देव । अज्ञानात्त्वं बद्धः प्रबोधितं  
उत्तिष्ठ देहाद्देव । ४ ँ ९ ँ ॥ ५॥ ४ ँ ९ ँ गजतालु-  
माह्वयन्तमौदुम्बरघट्टितं महाद्वारं प्राप्य प्रयाहि हंहो हंहो  
वामदेवपदम् । ४ ँ ९ ँ ॥ ६॥ ४ ँ ९ ँ ग्रन्थीश्वर  
परमात्मन्शान्त महातालुरन्ध्रमासाद्य उत्क्राम हे देवेश्वर  
निरञ्जनं शिवपदं प्रयाह्याशु ४ ँ ९ ँ ॥ ७॥ ४ ँ ९ ँ  
आक्रम्य मध्यमार्गे प्राणापानौ समाहृत्य । धर्माधर्मौ त्यक्त्वा  
नारायण याहि शान्त्यन्तम् । ४ ँ  ९ ँ ॥ ८॥ ४ ँ  ९ ँ ।  
हे ब्रह्मन् हे विष्णो हे रुद्र शिवोऽसि वासुदेवस्त्वम् ।  
अग्निष्टोम सनातन त्रिपिण्डकं जहि महाकोशम् । ४ ँ ९ ँ  
॥ ९॥ ४ ँ  ९ ँ । अङ्गुष्ठमात्रममलं सावरणं जहिहि  
महासूक्ष्मम् । गुणातीतं निरावरणं स्वस्वरूपं प्रत्यभिज्ञां नय ।  
४ ँ  ९ ँ ॥ १०॥ ४ ँ ९ ँ । पुरुषस्त्वं प्रकृतिमयैर्बद्धो-  
ऽहङ्कारतन्तुना बन्धैः । अभवाभव नित्योदित परमपुरुष त्यज  
स्वरागमध्वानम् । ४ ँ । ९ ँ ॥ ११॥। ४ ँ । ९ ँ ।  
मन्त्रशरीरमविलम्बमाशु त्वमेहि देहान्तम् । तदिदं भ्रममात्र-  
सिद्धं देहपञ्जरे नितान्ततः सङ्घम् । ४ ँ । ९ ँ ॥ १२॥ ४ ँ । ९ ँ ।  
नन्विदं गुणभूतमयं त्यजस्व षाट्कौशिकं पिण्डम् । एतेन  
सङ्घं जानीहि केवलमहङ्कारमात्रमेव । ४ ँ ९ ँ ॥ १३॥ ४ ँ  ९ ँ ।  
मा देहं भूतमयं प्रगृह्यतां किन्तु शाश्वतं नित्यम् । स्वानुभव-  
मात्रसिद्वं सच्चिदानन्दमात्रं स्वमेव । ४ ँ ९ ँ ॥ १४॥ ४ ँ  ९ ँ ।  
मोहमयं त्रिधास्थितं दृश्यात्मैतज्जगद्भित्त्वा । मण्डलमनन्त-  
ममलं विमृश्यान्तर्धियाऽऽगच्छ । ॐ ह्रीं ह्रूं ह्रैं ४ ँ  
हसरक्षमलवयऊँ ९ ँ ॥ १५॥  
  
आर्यात्मपद्यबन्धानि वाक्यानि दश पञ्च च ।  
पदानां ब्रह्मविद्येयं षष्ठषष्ट्यधिकं शतम् ॥ १॥  
  
अथवा सर्वभूतानां मरणान्ते उपस्थिते ।  
इयमुत्क्रामणी विद्या येनात्मा याति सङ्गतिम् ॥ २॥  
  
इति श्रीनिःश्वाससंहितायां अष्टमे पटले ब्राह्मी विद्या समाप्ता ।  
  
  
Proofread by PSA Easwaran psaeaswaran at gmail.com  
  
