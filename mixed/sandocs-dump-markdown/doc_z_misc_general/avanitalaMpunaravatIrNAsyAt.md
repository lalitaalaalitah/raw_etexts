---
Acknowledge-Permission: Samskrita Bharati http://www.samskritabharati.org/
Author: Dr. nArAyaNabhaTTaH
Category: misc, sanskritgeet
File name: avanitalaMpunaravatIrNAsyAt.itx
Indexextra: (Wiki, Videos 1, 2, 3)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: avanitalaMpunaravatIrNAsyAt
Transliterated by: Shubha shubhazero at gmail.com
engtitle: avanitalaMpunaravatIrNAsyAt
itxtitle: avanitalaMpunaravatIrNAsyAt
title: अवनितलंपुनरवतीर्णास्यात्

---
  
 अवनितलं पुनरवतीर्णा स्यात्   
अवनितलं पुनरवतीर्णा स्यात्  
संस्कृतगङ्गाधारा ।  
धीरभगीरथवंशोऽस्माकं  
वयं तु कृतनिर्धाराः ॥  
  
निपततु पण्डितहरशिरसि  
प्रवहतु नित्यमिदं वचसि  
प्रविशतु वैयाकरणमुखं  
पुनरपि वहताज्जनमनसि  
पुत्रसहस्रं समुद्धृतं स्यात्  
यान्तु च जन्मविकाराः ॥  
  
ग्रामं ग्रामं गच्छाम  
संस्कृतशिक्षां यच्छाम  
सर्वेषामपि तृप्तिहितार्थं  
स्वक्लेशं न हि गणयेम  
कृते प्रयत्ने किं न लभेत  
एवं सन्ति विचाराः ॥  
  
या माता संस्कृतिमूला  
यस्या व्याप्तिस्सुविशाला  
वाङ्मयरूपा सा भवतु  
लसतु चिरं सा वाङ्माला  
सुरवाणीं जनवाणीं कर्तुं  
यतामहे कृतिशूराः ॥  
  
                - डाॅ नारायणभट्टः  
  
Encoded and proofread by Shubha shubhazero at gmail.com   
  
