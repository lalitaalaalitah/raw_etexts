---
Acknowledge-Permission: Bharat Vikas Parishad https://bvpindia.com Atam Dev
Author: Dr. ramAkAnta shukla
Category: misc, sanskritgeet
File name: bhAtimebhAratam.itx
Indexextra: (Text, BVP Intro)
Language: Sanskrit
Latest update: October 18, 2019
Location: doc_z_misc_general
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Bhati Me Bharatam
Transliterated by: Volunteers at Bharat Vikas Parishad https://bvpindia.com
engtitle: bhAti me bhAratam
itxtitle: bhAti me bhAratam
title: भाति मे भारतम्

---
  
 भाति मे भारतम्   
भाति मे भारतम्, भाति मे भारतम् ।  
भूतले भाति मेऽनारतं भारतम् ॥ ध्रुवकम् ॥  
  
मानवामानितं दानवाबाधितं  
निर्जराराधितं सज्जनासाधितम् ।  
पण्डितैः पूजितं पक्षिभिः कूजितं  
भूतले भाति मेऽनारतं भारतम् ॥ १॥  
  
यस्य सन्दृश्य सन्दृश्य शोभा नवा  
यस्य संस्मृत्य संस्मृत्य गाथा नवाः।  
रोमहर्षो नृणां जायते वै सतां  
भूतले भाति तन्मामकं भारतम् ॥ २॥  
  
यच्च विश्रामभूमिर्मतं प्राणिनां  
यस्य चित्ते प्रभ्तोऽवकाशस्तथा ।  
यत्र चागत्य गन्तुं न कोऽपीच्छुको  
भूतले भाति तन्मामकं भारतम् ॥ ३॥  
  
पण्डितैर्योद्धभिर्वाणिजैः कार्मिकैः  
शस्त्रिभिः शास्त्रिभिवर्णिभिर्गोहिभिः।  
वानप्रस्थैश्च सन्न्यासैभिर्मण्डितं  
भूतले भाति मेऽनारतं भारतम् ॥ ४॥  
  
                - डाॅ रमाकान्त शुक्ल  
  
  
