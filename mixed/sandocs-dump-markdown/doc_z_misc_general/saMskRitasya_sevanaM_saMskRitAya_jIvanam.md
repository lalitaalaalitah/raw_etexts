---
Category: misc, sanskritgeet
File name: saMskRRitasyasevanaM.itx
Indexextra: (video)
Language: Sanskrit
Latest update: September 12, 2019
Location: doc_z_misc_general
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: saMskRRitasyasevanaM
engtitle: saMskRRitasyasevanaM
itxtitle: saMskRitasya sevanaM saMskRitAya jIvanam
title: संस्कृइतस्य सेवनं संस्कृइताय जीवनम्

---
  
 संस्कृतस्य सेवनं संस्कृताय जीवनम्   
संस्कृतस्य सेवनं, संस्कृताय जीवनम्  
लोकहितसमृद्धये भवतु तनुसमर्पणम् ॥ ध्रु॥  
  
कार्यगौरवं स्मरन् विघ्नवारिधिं तरन्  
लक्ष्यसिद्धिमक्षिसात् करोमि सोद्यमः स्वयम् ।  
यावदेति संस्कृतं, प्रतिजनं गृहं गृहं  
तावदविरता गतिस्तावदनुपदं पदम् ॥ १॥  
  
कामये न सम्पदं भोगसाधनं सुखं  
किञ्चिदन्यदाद्रिये विना न संस्कृतोन्नतिम् ।  
गौरवास्पदं पदं, नेतुमद्य संस्कृतं  
बद्धकटिरयं जनो निधाय जीवनं पणम् ॥ २॥  
  
भाषिता च वागियं भाषिता भवेद् ध्रुवं  
भाष्यमाणतां समेत्य राजतां पुनश्चिरं  
भरतभूमिभूषणं सर्ववाग्विभूषणं  
संस्कृतिप्रवाहकं संस्कृतं विराजताम् ॥ ३॥  
  
                           - जनार्दन हेगडे  
  
  
