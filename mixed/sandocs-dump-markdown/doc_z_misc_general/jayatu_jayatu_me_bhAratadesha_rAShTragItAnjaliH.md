---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: jayatujayatumebhAratadesha.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Jayatu Jayatu Me Bharatadesha
Translated by: Mandar Mali
engtitle: jayatu jayatu me bhAratadesha
itxtitle: jayatu jayatu me bhAratadesha (rAShTragItAnjaliH)
title: जयतु जयतु मे भारतदेश (राष्ट्रगीताञ्जलिः)

---
  
 जयतु जयतु मे भारतदेश   
(गीतिका)  
जयतु जयतु मे भारतदेश  
     जयतु गुणाब्धित-गौरव-वेश ।  
वीर-प्रसू सुषमाढ्य- मनोज्ञ,  
     वीर वृन्द-परिपालित-देश ॥ जयतु०॥ १  
  
शस्य-श्यामलो नव-रस-पूर्णं,  
     खग-रव-शोभित-द्रुम-दल-पूर्णम् ।  
नाना-नद-सरिता रवतूर्णं  
     सुखद-मुदागति-गति-रय-पूर्णम् ॥ जयतु०॥ २  
  
हिमगिरि-शोभित-मन्जु किरीट  
     विन्ध्य-मेखला-मणिमय-मध्य ।  
सागर-पूजित-पद-युग-रम्य  
     शान्ति-सुधा-रस-गौरव-हृद्य ॥ जयतु ॥ ३  
  
विश्ववन्द्य-कविवृन्द-समिद्धः  
     ज्ञान-दीप्ति-श्रित-भूति-समृद्धः ।  
तत्वज्ञान-गरिमाञ्चित शुद्धः  
     शौर्य-धैर्य-बल-बुद्धि-प्रबुद्धः ॥ जयतु०॥ ४  
  
मति-रति-भक्ति-विरक्ति गुणाढय,  
     कृति-तति शक्ति-समन्वित-काय ।  
ज्ञान-भानु-कर हृत-मल-शुद्ध  
     ऋद्धि-सिद्धि-सुषमा-सुसमृद्ध ॥ जयतु०॥ ५  
  
सर्वकाल-सुषमा-परमाढय,  
     कुसुम-समृद्धि-समेधित-शोभ ।  
शाद्वल-शोभित-सुरभित-क्षेत्र,  
     ज्ञान-भक्ति-कृति-रम्य-त्रिनेत्र ॥ जयतु ॥ ६  
  
कालिदास-कपिलादि-प्रसिद्ध,  
     माघ-हर्ष-भवभूति-समृद्ध ।  
गौतम-जैमिनि-दर्शन-सिद्ध,  
     उमा-रमा-गुण-गौरव-शुद्ध ॥ जयतु०॥ ७  
  
ज्ञानामृत-परितोषित-लोक,  
     तत्वज्ञान-परिशोषित-शोक ।  
शान्ति-सुधा-रस-हृत-कलि-पाप,  
     कर्मयोग-हृत-मानस-ताप ॥ जयतु०॥ ८  
  
गाङ्घि-सुभाष-गुणावलि वन्द्य,  
     कवि-अरविन्द-रवीन्द्र-सुनन्द्य ।  
भक्तसिंह-तिलकान्चित-भाल  
     स्वामि-दयानन्दार्चित-पाद ॥ जयतु०॥ ९  
  
शान्ति-क्रान्ति-समवाय-समिद्ध  
     शक्ति-भक्ति-नय-सिद्धि-समृद्ध ।  
निखिल-विश्व-सुख शान्ति-प्रणुन्न,  
     भवतु भवे गुण-कीर्ति-प्रसिद्ध ॥ जयतु०॥ १०  
  
  
Proofread by Mandar Mali   
  
