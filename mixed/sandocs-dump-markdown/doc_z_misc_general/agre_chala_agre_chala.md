---
Author: Prof. Ashok Aklujkar
Category: misc, sanskritgeet
Description/comments: From Sharada Magazine, February 1969
File name: agrechala.itx
Indexextra: (Scan)
Language: Sanskrit
Latest update: May 19, 2019
Location: doc_z_misc_general
Proofread by: Ameya Sakhare amaybsakhare at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: agrechala
Transliterated by: Ameya Sakhare amaybsakhare at gmail.com
engtitle: agrechala
itxtitle: agre chala agre chala
title: अग्रे चल अग्रे चल

---
  
 अग्रे चल अग्रे चल   
अग्रे चल, अग्रे चल !  
निश्चिन्तो रिपुकुपितः सज्जश्चल पौरुषभानो ।  
अग्रे चल, अग्रे चल, अग्रे चल, सैनिकबन्धो ॥ ध्रु०॥  
  
बलं त्वदीयं हस्तिदुर्लभं  
युद्धकौशलं व्याघ्रजयकरं  
शौर्यं नितरां लज्जितसिंहं  
चित्रं तव चिन्तितमपि नामयते धैर्यसुमेरो ॥ १॥  
  
स्वेषां चिन्तां मा कार्षीस्त्वं  
चितां परेषां रचय केवलं  
रक्षिष्यामो मुदा त्वज्जनं  
विस्मरेम स्वप्नेऽपि न वचनं स्वं सुकीर्तिसिन्धो ॥ २॥  
  
तव पत्नी नः अग्रजपत्नी  
जननी नान्या, निजैव जननी  
सुतः सुता ते नो भाग्यखनी  
रिपुनाशादपरं ते मनसि मास्तु आप्तजनमृदो ॥ ३॥  
  
राष्ट्रस्यायं ममापकर्ता  
इमं मूलतः अस्मि निहन्ता  
अहं जीविता अयमेको वा  
रणे रणे घोषस्तव उद्गच्छतु मानिजनेन्दो ॥ ४॥  
  
शत्रुं दग्धुं वाञ्छच्चित्तं  
दष्टे ओष्ठे तप्तं रक्तं  
स्फुरिते बाहौ वलयं सक्तं  
जयो जयो नियतस्तव जयो जयो भारतसूनो ॥ ५॥  
  
रचयिता प्रा. अशोक अकलूजकर, कॅनडा  
  
  
  
