---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: svadeshAnurAga.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Svadeshanuraga
Translated by: Mandar Mali
engtitle: svadeshAnurAga
itxtitle: svadeshAnurAga (rAShTragItAnjaliH)
title: स्वदेशानुराग (राष्ट्रगीताञ्जलिः)

---
  
 स्वदेशानुराग   
(उपजातिवृत्तम्)  
न यत्र देशोद्धृति-कामनाऽऽस्ते  
     न मातृभूमेर्हितचिन्तनं च ।  
न राष्ट्ररक्षा-बलिदान-भावं  
     श्मशान-तुल्यं नरजीवनं तत् ॥  
  
देशस्य रक्षा जनता-समृद्धिः  
     परोपकाराश्रयणेन वृत्तिः ।  
परार्थ चिन्ता पतितानुरागो  
     येष्वस्ति तेषां जनेरेव धन्याः ॥  
  
विनश्वरं मानव-वर्ष्म नित्यं  
     विनश्वरं भौतिकमीश्वरत्वम् ।  
अनश्वरं शाश्वत-कीर्ति दायि  
     स्वराष्ट्र-हेतोर्निज-देह-दानम् ॥  
  
यस्मिन् स्वदेशस्य न गौरवं स्याद्  
     न चाभिमानं निज-देश-कीर्तेः ।  
नराधमोऽयं नृ पशुर्मतो मे  
     स्वदेशभक्त्या रहितो हितोऽपि ॥  
  
देशोऽस्तु लक्ष्यं परमं त्वभीष्टं  
     देशानुरागं परमोऽनुरागः ।  
स्याज्जीवनं वा मरणं च सद्यः  
     तत् सर्वमेवास्तु स्वदेश-हेतोः ॥  
  
राष्ट्रस्य हेतोर्बलिदानभावो  
     राष्ट्रस्य कल्याणविधौ प्रयत्नः ।  
रात्रिन्दिवः राष्ट्र-समृद्धि चिन्ता  
     स्याज्जीवनस्य प्रथमोऽभिलाषः ॥  
  
यस्मिन् सुधाऽऽसारं-रसः प्रसारा  
     स्वदेश-भक्तिस्तनुते स्वजालम् ।  
कर्तव्यमास्थाय तनुत्यजो ये  
     ते एव धन्याः कृतकृत्यवर्याः ॥  
  
सेवाधर्मो यत्र न देशभक्तिः  
     जागर्ति विद्युज्ज्वलनोपमानाः ।  
सा स्नेहदात्री सुख-शान्ति-दात्री  
     धात्री गुणानां यशसां श्रियां च ॥  
  
स्व-जीवनोत्सर्ग-व्रता अजस्त्रं  
     प्राणान् जहुर्ये निज-राष्ट्रहेतो ।  
शान्तिश्च क्रान्तिश्च व्रतं चरन्तः  
     ते एव देवाः अमरा सुराश्च ॥  
  
स्व मातृ-हेतोर्निज राष्ट्र हेतो  
     प्राणार्पण्णं स्याज्जनता हिताय ।  
समपर्णं लोकहीताय सर्वं  
     स्याच्चेतमो मे परमोऽभिलाष ॥  
  
  
Proofread by Mandar Mali   
  
