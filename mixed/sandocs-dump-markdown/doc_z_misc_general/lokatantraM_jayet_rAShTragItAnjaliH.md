---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: lokatantraMjayet.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Lokatantram Jayet
Translated by: Mandar Mali
engtitle: lokatantraM jayet
itxtitle: lokatantraM jayet (rAShTragItAnjaliH)
title: लोकतन्त्रं जयेत् (राष्ट्रगीताञ्जलिः)

---
  
 लोकतन्त्रं जयेत्   
(स्रग्विणी वृत्तम्)  
लोकतन्त्रे हितं लोकतन्त्रे सुखं  
     लोकतन्याश्रया वृत्तिरिष्टा जने ।  
लोकतन्त्रे जनानां, समृद्धि शुभां  
     लोकतन्त्रे जनानां विवृद्धि ध्रुवा ॥  
  
लोकतन्त्रे जनानां मतं शासनं  
     लोक्तन्त्रे जनानां हितं साधनम् ।  
लोकतन्त्रे जनानां प्रभुत्वं मतं  
     लोकतन्त्रे जनाना गुरुत्व मतम् ॥  
  
लोकतन्त्रे क्रिया राष्ट्र-संवर्धनी  
     लोकतन्त्रे गतिर्गौरवाधायिनी ।  
लोकतन्त्रे धृति सत्यनिष्ठा मतां  
     लोकतन्त्रे धृतिं सर्व-दुःखौघहा ॥  
  
लोकतन्त्रे न किं किं सुखं साध्यते  
     लोकतन्त्रे न किं गौरवं प्राप्यते ।  
लोकतन्त्रे न किं मानमासाद्यते  
     लोकतन्त्रे न वा किं हितं लभ्यते ॥  
  
लोकतन्त्रे न धर्मादि भेदो मतम्,  
     लोकतन्त्रे न जात्यादि-भेद शुभम् ।  
लोकतन्त्रे न वा शोषणं सम्मतं  
     लोकन्त्रे न हिंसा-प्रवृत्तिर्वृता ॥  
  
लोकतन्त्रे गुणाः सर्वधर्मोदयो  
     वर्ण-भेदो न वा वर्ग-भेदो मतम् ।  
लोकतन्त्रे न व्यष्टेर्महत्त्वं मतं  
     लोकतन्त्रे समष्टेर्गुणा संहती ॥  
  
लोकतन्त्रे न दैन्यं न वा शोषणं  
     क्षुत्पिपासाऽऽधि-व्याधे सदा शोषणम् ।  
दीन-हीनार्त-लोकस्य संरक्षणं  
     संस्कृतेर्रक्षणं सभ्यता-रक्षणम् ॥  
  
लोकतन्त्रे गुणाः, वर्जिता सा घृणा,  
     लोकतन्त्रे प्रियं, वर्जिता यातना ।  
लोकतन्त्रे सुखं, वर्जितं शोषणं  
     लोकतन्त्रे हितं, वर्जित पीडनम् ॥  
  
लोकतन्त्रे शिवं सुन्दरं राजते  
     सत्यभावाश्रयं सत्य-कर्माश्रयम् ।  
विश्वबन्धुत्व-भावोदयं सन्ततं  
     विश्वशान्तिश्च क्रान्तिश्च मार्गो मतम् ॥  
  
लोकतन्त्रे तु निर्वाचनं मन्यते  
     लोकतन्त्रे मतं सम्मतं गण्यते ।  
लोकतन्त्राश्रया राजनीतिर्मता  
     लोकतन्त्राश्रयैव व्यवस्था मता ॥  
  
लोकतन्त्रे तु राज्यं मतं साधनं  
     लोक-सौख्यं सदा साध्यमेवाश्रितम् ।  
व्यक्ति-स्वातन्त्र्यमेवात्र मुख्यं मतं  
     निर्णयो निग्रहो वा मतेनाऽऽस्थितम् ॥  
  
लोकतन्त्रे मतानां महत्त्वं मतं  
     राजनीतिश्च निर्वाचने संस्थिता ।  
राजतन्त्रं तु निर्वाचितैश्चाल्यते  
     राष्ट्रसूत्रं च तैरेव सन्धार्यते ॥  
  
लोकतन्त्रे विधानं सुधारो विधिः  
     निर्णयो निग्रहो लोक-संस्थापनम् ।  
देशनीतिर्विदेशस्थ-नीति समा  
     लोक-निर्वाचितैरेव निर्णीयते ॥  
  
लोकतन्त्रेऽधिकाराः समे मौलिकाः,  
     राजनीतिः समानाधिकाराश्रिया ।  
बन्धुता मित्रता स्निग्धता संश्रिता,  
     भ्रातृभावोदयं सौख्य सञ्चारकम् ॥  
  
ग्राम-पञ्चायतानां दृढा संस्थितिः  
     मण्डलानां विभिन्नाश्च संस्था स्थिता ।  
स्थानमूलं स्वराज्यस्य संस्थापनं  
     लोकतन्मस्य मूलं मतं संवतम् ॥  
  
लोकतन्त्रं तु वेदादिभिः स्वीकृतं  
     विश्ववन्द्यैः सुधीभिश्च सम्मानितम् ।  
लिङ्कनेनादृतं गान्धिना पोषितं  
     विश्वशान्तेश्च सौख्यस्य मूल मतम् ॥  
  
लोकतन्त्रे स्थिता देशभक्तिर्दृढा  
     देशरक्षा सुरक्षा स्वराज्यं शुभम् ।  
देशभक्तिं विना देशरक्षां विना  
     जीवितं निष्फलं निष्फलं निष्फलम् ॥  
  
लोकतन्त्रे विकासो विलासो ध्रुवः  
     आर्थिकी उन्नतिं मौलिकी उद्गतिः ।  
उद्यमस्यापि पूर्णं महत्त्वं मतं  
     भाषणे लेखने चापि स्वातन्त्र्यकम् ॥  
  
लोकतन्त्रे स्वदेशेऽस्ति शान्तिहढा  
     क्रान्तिरिष्टा मतानां प्रयोगाश्रया ।  
क्रान्ति-शान्त्योश्च सम्मेलनं दृश्यते  
     दुःख-दावाग्नि-नाशोऽत्र संस्थीयते ॥  
  
लोकतन्त्रं सुखस्यैक-मूलं मतं  
     लोकतन्त्रं मतं शान्ति-संस्थापकम् ।  
लोकतन्त्रं भजेत्, लोकतन्त्रं श्रयेत,  
     लोकतन्त्रं जयेत्, लोकतन्त्रं चरेत् ॥  
  
  
Proofread by Mandar Mali   
  
