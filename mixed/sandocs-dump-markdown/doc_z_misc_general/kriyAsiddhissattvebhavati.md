---
Acknowledge-Permission: Samskrita Bharati http://www.samskritabharati.org/
Author: janArdana hegaDe
Category: misc, sanskritgeet
File name: kriyAsiddhissattvebhavati.itx
Indexextra: (Wiki, Video 1, 2)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: kriyAsiddhissattvebhavati
Transliterated by: Shubha shubhazero at gmail.com
engtitle: kriyAsiddhissattvebhavati
itxtitle: kriyAsiddhissattvebhavati
title: क्रियासिद्धिस्सत्त्वेभवति

---
  
 क्रियासिद्धिस्सत्त्वे भवति   
क्रियासिद्धिस्सत्त्वे भवति महतां नोपकरणे ।  
सेवादीक्षित ! चिरप्रतिज्ञ !  
मा विस्मर भोस्सूक्तिम् ॥  
  
न धनं न बलं नापि सम्पदा न स्याज्जनानुकम्पा  
सिद्धा न स्यात् कार्यभूमिका न स्यादपि प्रोत्साहः  
आवृणोतु वा विघ्नवारिधिस्त्वं मा विस्मर सूक्तिम् ॥  
  
आत्मबलं स्मर बाहुबलं धर परमुखप्रेक्षी मा भूः  
क्वचिदपि मा भूदात्मविस्मृतिः न स्याल्लक्ष्याच्च्यवनम् ।  
आसादय जनमानसप्रीतिं सुचिरं संस्मर सूक्तिम् ॥  
  
अरुणसारथिं विकलसाधनं सूर्यं संस्मर नित्यं  
शूरपूरुषान् दृढानजेयान् पदात्पदं स्मर गच्छन्  
सामान्येतरदृग्भ्यस्सोदर, सिध्यति कार्यमपूर्वम् ॥  
  
                - जनार्दन हेगडे  
  
Encoded and proofread by Shubha shubhazero at gmail.com   
  
