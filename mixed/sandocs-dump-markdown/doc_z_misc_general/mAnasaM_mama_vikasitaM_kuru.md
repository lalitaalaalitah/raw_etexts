---
Author: original in Bengali by Rabindranath Tagore
Category: misc, sanskritgeet
File name: mAnasaMmamavikasitaMkuru.itx
Indexextra: (Text, Translation, Tagore, Audio 1, Bengali Audio 1, 2)
Language: Sanskrit
Latest update: October 18, 2019
Location: doc_z_misc_general
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Let my inner mind develop
engtitle: mAnasaM mama vikasitaM kuru
itxtitle: mAnasaM mama vikasitaM kuru
title: मानसं मम विकसितं कुरु

---
  
 मानसं मम विकसितं कुरु   
अस्माकं शरीरं रथवत् अस्ति । पञ्च अश्वाः एनं वहन्ति-चक्षुः,  
श्रोत्रम्, नासिका, जिह्वा, त्वक् च । मनः एतैः संसारस्य विषयाणां  
उपभोगाय मनुष्यं प्रेरयति । यदि मनुष्यः मनः संयम्य विवेकेन  
कार्यं करोति तदा जीवने सुखं प्राप्नोति । यदि अविवेकेन कार्यं करोति  
तदा जीवनं नश्यति । अतः मनसः विकासः अपेक्षितः । वेदेषु अपि  
कथितम्-तन्मे मनः शिवसङ्कल्पमस्तु । गीतायामपि उक्तम् -  
     असंशयं महाबाहो मनो दुर्निग्रहं चलम् ।  
     अभ्यासेन तु कौन्तेय वैराग्येण च गृह्यते ॥  
  
अतः कविवरः रवीन्द्रठाकुरमहाभागाः एतस्यां कवितायां  
मनसः विकासार्थं ईश्वरं प्रति प्रार्थनां करोति ।  
  
मानसं मम विकसितं कुरु मानसचर हे ।  
कुरु निर्मलं उज्ज्वलं अयि चिर सुन्दर हे ।  
उद्यतं अतिप्रबुद्धं अपि निर्भयं कुरु हे ।  
सुशिवं अनलसं अति निःसंशयं कुरु हे ।  
आन्तरं मम विकसितं कुरु आन्तरतर हे ।  
योजय मां निखिलसङ्गे मुञ्च हे मम बन्धनम् ।  
सञ्चारय सकलकर्मसु शान्तं तवच्छन्दः ।  
चरणपद्मे चित्तं मम निष्पन्दितं कुरु हे ।  
कुरु नन्दितम्, अतिनन्दितम्, अभिनन्दितं हे ।  
आन्तरं मम विकसितं कुरु आन्तरतर हे ।  
  
अन्वयः  
हे मानसचर मम मानसं विकसितं कुरु ।  
हे अयि चिर सुन्दर (मम मानसं) उज्ज्वलं निर्मलं कुरु ।  
हे उद्यतं अतिप्रबुद्धं अपि निर्भयं कुरु ।  
हे सुशिवं अनलसं अति निःसंशयं कुरु ।  
हे आन्तरतर मम आन्तरं विकसितं कुरु ।  
मां निखिलसङ्गे योजय, मम बन्धनं मुञ्च ।  
सकलकर्मसु सञ्चारय, शान्तं तव छन्दः ।  
हे मम चित्तं चरणपद्मे निष्पन्दितं करु ।  
हे नन्दितम्, अतिनन्दितम्, अभिनन्दितं कुरु ।  
हे आन्तरतर ! मम आन्तरं विकसितं कुरु ।  
  
  
Composed by Rabindranath Tagore originally in Bengali  
From CBSE textbook Sanskrit Ritika for Standard XI.  
  
