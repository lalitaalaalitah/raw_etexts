---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: rAShTragAnam.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Rashtraganam
Translated by: Mandar Mali
engtitle: rAShTragAnam
itxtitle: rAShTragAnam (rAShTragItAnjaliH)
title: राष्ट्रगानम् (राष्ट्रगीताञ्जलिः)

---
  
 राष्ट्रगानम्   
(गीतिका) (मात्रासमक जाति)  
जन-गण-मङ्गलदायक । जय हे ।  
     भारतदेश । सदा तव जय हे ।  
ज्ञान-ज्योतिरयममृत-सूति  
     शक्ति-भक्ति-हृत गौरव-भूति ॥ जन॥।  
  
खग-रव-पूर्ण सुषमाऽऽकीर्णं  
     शस्य-श्यामलो गरिमोत्कीर्णम् ।  
विश्वज्ञानदा विश्व-प्रेम-दा  
     विश्व-शान्ति-बन्धुत्व-भावदा  ॥ जन०॥  
  
हिमगिरि-शोभित-मञ्जुल-मूर्ति  
     विन्ध्य-शैल-शिखरार्चित-भूति ।  
गङ्गा-यमुना सिन्धु-नर्मदा  
     ताप्ती-कृष्णा-जलरव-हृद्य ॥ जन०॥  
  
उत्कल-बङ्ग-पञ्चनद-पुष्टः  
     असम-बिहार-हार-सजुष्टः ।  
उत्तर-मध्य-देश-सपुष्टः,  
     गुर्जर-राजपुत्र-सहृष्टः ॥ जन०॥  
  
आन्ध्रदेश-तमिलार्पित शक्ति  
     महाराष्ट्र-कृत-गौरव-पूर्ति ।  
कर्णाटक-कृत-गति-लय-रम्य  
     केरल-सुषमा-प्रतिपल-हृद्य ॥ जन०॥  
  
षष्टि-कोटि-जन-मङ्गल-घोषम्,  
     वेद-चारु-ध्वनि-सहृत-दोषम् ।  
शौर्य-धैर्य-बल-सहृत-रोषम्,  
     मुक्ता-मणि-गण-सञ्चित-कोषम् ॥ जन०॥  
  
आर्य-पारसी-यवन-सिख्ख-जन-  
     खिस्त-बुद्ध-जिन-मत-मन्तारम् ।  
ब्राह्मण-क्षत्रिय-वैश्य-शूद्रजन  
     सहृत-भेद-भाव-सञ्चारम्  ॥ जन०॥  
  
तव आह्वान-समर्पित-देहा  
     वीरास्त्यक्त-धान्य-धन-गेहा ।  
तव चरणार्पित-जीवन-स्नेहा  
     धन्यास्ते बलिदान-प्रवीणा  ॥ जन०॥  
  
स्नेहपुञ्ज है । शक्तिपुञ्ज हे ।  
     ज्ञानपुञ्ज हे ! गौरव-मूर्ति ।  
क्रान्ति-दीक्षया देहि चेतना  
     शान्ति दीक्षया हर भव-तापम् ॥ जन०॥  
  
ज्योतिमय हे भुवन-भास्कर ।  
     पास-नाश भय-दोष सहर ।  
भ्रातृभाव-समता-ममतापा  
     प्रतिपलमविचल-भाव समर ॥ जन०॥  
  
  
Proofread by Mandar Mali   
  
