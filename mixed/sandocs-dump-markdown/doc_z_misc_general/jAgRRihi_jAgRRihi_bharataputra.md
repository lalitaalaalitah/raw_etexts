---
Acknowledge-Permission: Samskrita Bharati http://www.samskritabharati.org/
Author: janArdana hegaDe
Category: misc, sanskritgeet
File name: jAgRRihijAgRRihibharataputra.itx
Indexextra: (Wiki)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Jagrihi Jagrihi Bharata Putra
Transliterated by: Shubha shubhazero at gmail.com
engtitle: jAgRRihi jAgRRihi bharataputra
itxtitle: jAgRRihi jAgRRihi bharataputra
title: जागृहि जागृहि भरतपुत्र

---
  
 जागृहि जागृहि भरतपुत्र   
जागृहि जागृहि  
भरतपुत्र लोकमित्र जागृहि  
क्षात्रतेजसा समेत्य निर्भयं पुरः सरन्  
मातृसेवनं विधातुमेहि स्वं समर्पयन् ॥  
  
स्मर सदापि हिमगिरेस्तुङ्गतामकम्पितां  
पश्य वीर वारिधेः परमगम्भीरतां  
किं नु लोकधारिणी धरणिरेति खिन्नतां  
द्वन्द्वभावनां विभिन्दि छिन्दि जाड्यजालिकाम् ॥  
  
सत्कुलप्रसूत मौनमास्थितः कुतश्चिरं  
दीपय ध्येयदीपमात्मनो हृदन्तरे  
ध्येयसङ्गतैस्समेत्य विचिनु कार्यमार्गं  
मोहबन्धनं विधूय कुरु समष्टिचिन्तनम् ॥  
  
देशधर्मसंस्कृती रक्षयन् विवर्धयन्  
पतितमुद्धरन् प्रयाहि जहिहि भेदभावनां  
चरमलक्ष्यमस्तु जन्मभूमिपरमवैभवं  
मातृसेवया कुरुष्व सार्थकं स्वजीवनम् ॥  
  
                - जनार्दन हेगडे  
  
Encoded and proofread by Shubha shubhazero at gmail.com   
  
