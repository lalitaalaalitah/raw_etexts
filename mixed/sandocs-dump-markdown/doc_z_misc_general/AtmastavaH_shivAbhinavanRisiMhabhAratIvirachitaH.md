---
Author: Sachchidananda Shivabhinava Nrisimha Bharati Swamigal
Category: misc, vedanta, advice, sachchidAnanda-shivAbhinava-nRisiMhabhAratI
File name: AtmastavaH.itx
Indexextra: (Scans 1, 2)
Language: Sanskrit
Latest update: November 9, 2018
Location: doc_z_misc_general
Proofread by: PSA Easwaran psawaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: AtmastavaH
engtitle: AtmastavaH
itxtitle: AtmastavaH (shivAbhinavanRisiMhabhAratIvirachitaH)
title: आत्मस्तवः (शिवाभिनवनृइसिंहभारतीविरचितः)

---
  
 आत्मस्तवः   
शमदमसाधनयुक्तैर्वेत्तुं योग्ये गुरुप्रसादेन ।  
अयमात्मनि रमतां किं वत्स श्रीकण्ठ सत्यचिद्रूपे ॥ १॥  
  
अन्नमयादिषु पञ्चसु ममताहीनैः सुखेन संवेद्ये ।  
अयमात्मनि रमतां किं वत्स श्रीकण्ठ सत्यचिद्रूपे ॥ २॥  
  
सकलागमान्तगेये सकलजगद्व्याप्य संस्थितेऽनन्ते ।  
अयमात्मनि रमतां किं वत्स श्रीकण्ठ सत्यचिद्रूपे ॥ ३॥  
  
आदौ प्रजाधिनाथेनोक्ते प्रणताय मघवते बहुशः ।  
अयमात्मनि रमतां किं वत्स श्रीकण्ठ सत्यचिद्रूपे ॥ ४॥  
  
इनचन्द्रतारकादिमजगतामवभासके स्वतः स्फुरति ।  
अयमात्मनि रमतां किं वत्स श्रीकण्ठ सत्यचिद्रूपे ॥ ५॥  
  
नचिकेतसे ऋषीश्वरपुत्रायात्यादरेण मृत्यूक्ते ।  
अयमात्मनि रमतां किं वत्स श्रीकण्ठ सत्यचिद्रूपे ॥ ६॥  
  
भ्रूमध्यहृदयशीर्षेष्वाहितचेतोभिराशु संवेद्ये ।  
अयमात्मनि रमतां किं वत्स श्रीकण्ठ सत्यचिद्रूपे ॥ ७॥  
  
मायामात्रादादृतनिखिलजगज्जन्ममुख्यकर्तृत्वे ।  
अयमात्मनि रमतां किं वत्स श्रीकण्ठ सत्यचिद्रुपे ॥ ८॥  
  
मुनिनिकराय पुरा खलु वटमूलगतेन शम्भुनाऽऽदिष्टे ।  
अयमात्मनि रमतां किं वत्स श्रीकण्ठ सत्यचिद्रपे ॥ ९॥  
  
यतिवरसदाशिवेन्द्रैरार्याभिस्तोषपूर्वसङ्गीते ।  
अयमात्मनि रमतां किं वत्स श्रीकण्ठ सत्यचिद्रूपे ॥ १०॥  
  
सुतगेहधनकलत्राद्यासक्तानां सुदूरतरे ।  
अयमात्मनि रमतां किं वत्स श्रीकण्ठ सत्यचिद्रूपे ॥ ११॥  
  
सन्न्यस्तसर्वकर्मभिरावेद्येऽत्यन्तसूक्ष्मशेमुषिभिः ।  
अयमात्मनि रमतां किं वत्स श्रीकण्ठ सत्यचिद्रूपे ॥ १२॥  
  
तृणतोऽप्यतिलघुतरमिदमखिलं विश्वं विलोकयन्योगात् ।  
अयमात्मनि रमतां किं वत्स श्रीकण्ठ सत्यचिद्रूपे ॥ १३॥  
  
दृश्यं हि नामरूपं रज्जूरगतुल्यमेव निश्चिन्वन् ।  
अयमात्मनि रमतां किं वत्स श्रीकण्ठ सत्यचिद्रूपे ॥ १४॥  
  
इति शृङ्गेरि श्रीजगद्गुरु श्रीसच्चिदानन्दशिवाभिनवनृसिंह-  
भारतीस्वामिभिः विरचितः आत्मस्तवः सम्पूर्णः ।  
  
  
Proofread by PSA Easwaran psaeaswaran at gmail.com  
  
