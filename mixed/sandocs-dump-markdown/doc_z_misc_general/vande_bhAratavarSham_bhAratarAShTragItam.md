---
Category: misc, sanskritgeet
Description/comments: Bharata Rashtra Geetam, Sarvabhaum Sanskrit Prachar Karyalay
  Pustakamala 38, Vasudev Dvivedi Shastri (Ed.)
File name: vandebhAratavarSham.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Vande Bharatavarsham
Translated by: Mandar Mali
engtitle: vande bhAratavarSham
itxtitle: vande bhAratavarSham (bhAratarAShTragItam)
title: वन्दे भारतवर्षम् (भारतराष्ट्रगीतम्)

---
  
 वन्दे भारतवर्षम्   
गायति निरतं निखिलो लोकः प्रीत्या यस्योत्कर्षम् । वन्दे०  
प्रालेयाचल-मुकुट - मण्डितं कश्मीराञ्चित - भालम्,  
निर्जरतटिनी-मिहिरकन्यका-विलसितचलगलमालम्,  
क्षीणकल्मषं विन्ध्यमध्यमं सन्ध्येऽलङ्करुतोऽलम्,  
रणरणकैर्यच्चरणमर्णवः क्षालयते सुविशालम्,  
लोकालोक - प्रहरि - राजितं वैरिभ्यो दुर्द्धर्षम् । वन्दे०  
आदिसभ्यतास्रोतः सततं सत्याऽहिंसा - युक्तं,  
मानवता - निर्मातृ निर्मलं सामगान - संसक्तम्,  
भाषा - वर्ण - विचाराणामपि यत्रास्ते वैचित्र्यं,  
समता-समरसता - विवेकिता - ख्यातं यत्पावित्र्यम्,  
निन्दं निरामयं निर्भयं विरलं वीतामर्षम् । वन्दे०  
नन्दनवननवसुमैः सुरभितं सस्यं यस्य यशस्यं,  
विहगानां कलरुतं वसन्ते मदयति मनः प्रशस्यम्,  
पूर्वपश्चिमालिङ्गितमुत्तरदक्षिणदेश - नमस्यं,  
दशसु दिक्षु भास्वरतररूपं वन्द्यं विश्ववयस्यम्,  
स्वर्णसूत्रवद् ग्रथितं भूमौ वितरतु जगते हर्षम् । वन्दे०  
वन्दे भारतवर्षम् ।  
       -श्री शास्त्रिरुद्रदेवत्रिपाठिनाम, ``मालवमयूर''  
  
  
Proofread by Mandar Mali   
  
