---
Acknowledge-Permission: Shri Tripursundari Ved Gurukulam, Sahibabad (Ghaziabad), UP
Category: misc, stotra
File name: yamaprItyarthaMyamastotram.itx
Indexextra: (stotramAlA)
Language: Sanskrit
Latest update: March 24, 2018
Location: doc_z_misc_general
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: yamaprItyarthaMyamastotram
engtitle: yamaprItyarthaMyamastotram
itxtitle: yamaprItyarthaMyamastotram
title: यमप्रीत्यर्थंयमस्तोत्रम्

---
  
 यमप्रीत्यर्थं यमस्तोत्रम्   
  
ॐ नियमस्थः स्वयं यश्च कुरुतेऽन्यान्नियन्त्रितान् ।  
प्रहरिणे मर्यादानां शमनाय तस्मै नमः ॥ १॥  
  
यस्य स्मृत्या विजानाति भङ्गुरत्वं निजं नरः ।  
प्रमादालस्यरहितो बोधकाय नमोऽस्तुते ॥ २॥  
  
विधाय धूलिशयनं येनाहं मानिनां खलु ।  
महतां चूर्णितो गर्वः तस्मै नमोऽन्तकाय च ॥ ३॥  
  
यस्य प्रचण्डदण्डस्य विधानेन हि त्रासिताः ।  
हाहाकारं प्रकुर्वन्ति दुष्टास्तस्मै नमो नमः ॥ ४॥  
  
कृपादृष्टिरनन्ता च यस्य सत्कर्मकारिषु ।  
पुरुषेश नमस्तस्मै यमाय पितृस्वामिने ॥ ५॥  
  
कर्मणां फलदानं हि कार्यमेव यथोचितम् ।  
पक्षपातो न कस्यापि नमो यस्य यमाय च ॥ ६॥  
  
यस्य दण्डभयाद्रुद्धः दुष्प्रवृत्तिं कुकर्मकृत् ।  
कृतान्ताय नमस्तस्मै प्रदत्ते चेतनां सदा ॥ ७॥  
  
प्राधान्यं येन न्यायस्य महत्त्वं कर्मणां सदा ।  
मर्यादारक्षणं कर्त्रे नमस्तस्मै यमाय च ॥ ८॥  
  
न्यायार्थं यस्य सर्वे तु गच्छन्ति मरणोत्तरम् ।  
शुभाशुभं फलं प्राप्तुं नमस्तस्मै यमाय च ॥ ९॥  
  
सिंहासनाधिरूढोऽत्र बलवानपि पापकृत् ।  
यस्याग्रे कम्पते त्रासात्तस्मै नमोऽन्तकाय च ॥ १०॥  
  
इति श्रीयमस्तोत्रं समाप्तम् ॥  
  
  
Proofread by PSA Easwaran psaeaswaran at gmail.com  
  
