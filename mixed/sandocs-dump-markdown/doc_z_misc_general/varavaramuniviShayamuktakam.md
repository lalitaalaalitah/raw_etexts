---
Category: misc
Description/comments: Ramanuja Stotramala
File name: varavaramuniviShayamuktakam.itx
Indexextra: (Scan)
Language: Sanskrit
Latest update: November 23, 2019
Location: doc_z_misc_general
Proofread by: Aruna Narayanan narayanan.aruna at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Shri Varavaramunivishayamuktakam
engtitle: varavaramuniviShayamuktakam
itxtitle: varavaramuniviShayamuktakam
title: वरवरमुनिविषयमुक्तकम्

---
  
 श्रीवरवरमुनिविषयमुक्तकम्   
श्रीरस्तु ।  
श्रीमते हयग्रीवायनमः ।  
श्रीमते रामानुजाय नमः ॥  
  
प्रपद्ये पदपद्मानि परमप्रेमसम्पदाम् ।  
सौम्यजामातृयोगीन्द्रचरणैकजुषां सताम् ॥ १॥  
  
सम्पत्स्वरूपानुगुणैव यस्मिन् सर्वोत्तरो यत्र मनःप्रसादः ।  
सद्भिस्समं देव तमेव देशं प्राप्तुं प्रपद्ये भवदङ्घ्रिमूलम् ॥ २॥  
  
यन्मूलमाश्वयुजमास्यवतारमूलं कान्तोपयन्तृयमिनः करुणैकसिन्धोः ।  
आसीदसत्सु गणितस्य ममापि सत्तामृलं तदेव जगदभ्युदयैकमूलम् ॥ ३॥  
  
श्रीमद्रङ्गं जयतु परमं धाम तेजोनिधानं  
      भूमा तस्मिन् भवतु कुशली कोऽपि भूमासहायः ।  
दिव्यं तस्मै दिशतु विभवं देशिको देशिकानां  
      काले कालेश्वरवरमुनिः कल्पयन्मङ्गलानि ॥  
  
नचेद्रामानुजेत्येषा चतुरा चतुरक्षरी ।  
कामवस्थां प्रपद्यन्ते जन्तवो हन्त मादृशाः ॥ ५॥  
  
पुण्याम्भोजविकासाय पापध्वान्तक्षयाय च ।  
श्रीमानाविरमृद्भूमौ रामानुजदिवाकरः ॥ ६॥  
  
तृणीकृतविरिञ्चादिनिरङ्कुशविभूतयः ।  
रामानुजपदाम्भोजसमाश्रयणशालिनः ॥ ७॥  
  
इति श्रीवरवरमुनिविषयमुक्तकं सम्पूर्णम् ।  
  
  
Proofread by Aruna Narayanan narayanan.aruna at gmail.com   
  
