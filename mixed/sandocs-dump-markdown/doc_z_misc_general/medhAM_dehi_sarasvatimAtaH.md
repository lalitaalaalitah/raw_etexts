---
Acknowledge-Permission: Samskrita Bharati http://www.samskritabharati.org/
Author: gu. gaNapayyahoLLaH
Category: misc, sanskritgeet
File name: medhAMdehisarasvatimAtaH.itx
Indexextra: (Wiki)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: medhAM dehi sarasvatimAtaH
Transliterated by: Shubha shubhazero at gmail.com
engtitle: medhAMdehisarasvatimAtaH
itxtitle: medhAM dehi sarasvatimAtaH
title: मेधां देहि सरस्वतिमातः

---
  
 मेधां देहि सरस्वति मातः   
मेधां देहि सरस्वति मातः  
वन्दामहे चरणम् ।  
मुग्धभावकन्दलिता बाला  
यामोऽनिशं शरणम् ॥  
  
वेदशास्र-सकलागम-पूजिते  
विमलं कुरु नो हृदयम् ।  
काव्य-नृत्य-सङ्गीत-कलाविदे  
तव पदनिरता वयम् ॥  
  
वीणा-पुस्तक-माला-धारिणि  
रसनायां वस सततम् ।  
भेदभाव-कल्मष-रहितं तनु  
दर्पणसदृशं चित्तम् ॥  
  
                - गु. गणपय्यहोळ्ळः  
  
Encoded and proofread by Shubha shubhazero at gmail.com   
  
