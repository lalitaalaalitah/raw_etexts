---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: rAShTrasandeshaH.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Rashtra Sandeshah
Translated by: Mandar Mali
engtitle: rAShTrasandeshaH
itxtitle: rAShTrasandeshaH (rAShTragItAnjaliH)
title: राष्ट्रसन्देशः (राष्ट्रगीताञ्जलिः)

---
  
 राष्ट्रसन्देशः   
(गीतिका) (प्रमाणिका वृत्तम्)  
विकासतां प्रकाशतां  
     स्वदेश एष राजताम् ।  
ज्वलत्प्रताप-रोचिषां  
     दिगन्त-व्याप्त-कीर्तिभाक् ॥ विकासता०॥  
  
स्फुरद्-दहत् त्विषा दहेद्,  
     अराति-वृन्द-वाहिनीम् ।  
स्वतन्त्र देश-भारतो  
     विभा-रतो विभासताम् ॥ विकासता०॥  
  
धरा प्रपीडिता रुपा,  
     समस्त-आइग्ल शासकैः ।  
हृता मृतेव चोज्झिता  
     न सान्त्वना-ध्वनि श्रुतः ॥ विकासता०॥  
  
विदेश-चोर-लुण्ठकैः,  
     चिराय तापिता मही ।  
स्वदेश-वीरमात्मजः  
     स्व-रक्षणं प्रयाचते ॥ विकासता०॥  
  
नहीदृशः क्वचित् सुखं  
     यथा स्वमातृ-तर्पणम् ।  
स्वमातृभूमि रक्षणं  
     स्वदेश शक्तिपोषणम् ॥ विकासता०॥  
  
स्वदेश-बन्धु पोषणं  
     स्व-राष्ट्र-शत्रु-शोषणम् ।  
स्वमातृभूमि-तोषणं  
     सदा सुखं मुदावहम् ॥ विकसता०॥  
  
यदीष्टमात्म गौरवं  
     स्वदेश-मान-रक्षणम् ।  
स्वदेश-केतु-सारणं  
     तदा भजस्व मातरम् ॥ विकासता०॥  
  
उपास्य क्रान्ति-पद्धतिं  
     अपास्य दोष-संहतिम् ।  
निरस्य दैन्य-दानवीं  
     सृतिं श्रयस्व मानवीम् ॥ विकासता०॥  
  
श्रमाश्रया सृति शुभा  
     गुणावहा मति शुभा ।  
गति शुभा सुखावहा  
     कृति शुभा मुदावहा ॥ विकासता०॥  
  
स्व-जीवनं समर्प्यतां  
     स्वमातरं च रक्ष्यताम् ।  
स्व-भारतं प्रपोष्यतां  
     हुतात्मनश्च तोष्यताम् ॥ विकासता०॥  
  
  
Proofread by Mandar Mali   
  
