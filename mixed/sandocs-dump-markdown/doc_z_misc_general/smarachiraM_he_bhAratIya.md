---
Acknowledge-Permission: Samskrita Bharati http://www.samskritabharati.org/
Author: paM. nandakumAraH
Category: misc, sanskritgeet
File name: smarachiraMhebhAratIya.itx
Indexextra: (Wiki)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: smarachiraMhebhAratIya
Transliterated by: Shubha shubhazero at gmail.com
engtitle: smarachiraMhebhAratIya
itxtitle: smarachiraM he bhAratIya
title: स्मरचिरं हे भारतीय

---
  
 स्मर चिरं हे भारतीय !   
स्मर चिरं हे भारतीय !  
तव पुरातन-वीरचरितम् ।  
धर धियं हृदि मनसि धैर्यं,  
कुरु समर्पणमात्मबुद्ध्या ॥  
  
कलय हृदये पूर्वजानां  
त्यागपूरित-ध्येयनिष्ठाम् ।  
प्रकुरु सकले जीवनेऽस्मिन्  
ज्ञानकारकतपः श्रेष्ठम् ।  
अनुसरामो ध्येयमार्गं  
देशसेवनधर्मजुष्टम् ॥  
  
किमुत तव हृदि संशयांशो  
भव्यभारतत्यागचरिते ?  
किं वृथा नरवीरकेशव-  
तीर्थमाधवत्यागचरितम् ?  
सर्जयामो नाकतुल्यं  
धर्मशासित-भारतम् ॥  
  
दीयतां ते त्यागसुरभित-  
जीवनं ननु कार्यसिद्ध्यै ।  
कारयामो विश्वमखिलं  
भारतत्व-सुगन्धपूर्णम् ।  
साधयामो देववाणीं  
दिग्दिगन्त-प्रसारिणीम् ॥  
  
                - पं. नन्दकुमारः  
  
Encoded and proofread by Shubha shubhazero at gmail.com   
  
