---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: himAdrivaibhavaMbadrInAthaH.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Himadri Vaibhavam Badrinatha
Translated by: Mandar Mali
engtitle: himAdrivaibhavaM badrInAthaH
itxtitle: himAdrivaibhavaM badrInAthaH (rAShTragItAnjaliH)
title: हिमाद्रिवैभवं बद्रीनाथः (राष्ट्रगीताञ्जलिः)

---
  
 हिमाद्रिवैभवं बद्रीनाथः   
(क० श्रीबद्रीनाथः)  
(गीतिका) (मात्रासमक जाति)  
जय जय जय हैमाद्रि-सुकीर्ते !  
जय हे भारत-गौरव ! जय हे !  
हैम-मुकुट धृत-मञ्जुल-मूर्ते !  
रुचिर-हिमानी-संश्रित-भूते  ॥ जय०॥  
  
नील-कण्ठ-शिखराञ्चित-भूतिः  
     नर-नारायण गिरि-कृत-कान्तिः ।  
देवालय-सुषमा-श्रित-कीर्तिः  
     ऋषि मुनि-बुध-जन-गीत-सुकीर्तिः ॥ जय०॥  
  
ज्ञान-ज्योत्स्ना-हृत-कलि-पापं  
     शान्ति-सुधा-प्रशमित भव-तापम् ।  
दिव्य-चेतनोत्साह-प्रतापं  
     आध्यात्मिक-शुभ शक्ति-प्रपातम्  ॥ जय०॥  
  
तप्त-कुण्ड--जल-गौरव-पूर्णं  
     तप्त-वारि-हृत-दैहिक-तापम् ।  
अलकनन्द-जल-पावित-भूमिः,  
     देवभूमिरयममृत-सूतिः ॥ जय०॥  
  
हिम-द्रोणि जल-पात-सुरम्यं  
     सुरुचि-स्रोतसा कल-रव-हृद्यम् ।  
हिम-वृष्टयाऽऽहृत-मानस तुष्टिः,  
     हैम प्रभा-गरिमाऽञ्चित-सृष्टिः ॥ जय०॥  
  
माणा-नीति-दरी-धृत-शक्तिः  
     शत्रु-संहृति गौरव-गीति ।  
वसुधारा सुप्रपात-सुशोभं,  
     हिममय गिरिगण-गौरव-गण्यः ॥ जय०॥  
  
अलकनन्द-सरितो जनि-भूमिः,  
     बदरी-फल-भर-भूषित-भूमिः ।  
दृपदा पुष्ट्या अनुमित शक्तिः  
     शक्ति-भक्ति-गरिमाञ्चित-सिद्धिः ॥ जय०॥  
  
सतत-पूत जल-स्रोतो-रम्यं  
     सुरभि-समीरण-प्रतिपल हृद्यः ।  
शाप-पाप-भवताप विहीनः  
     आधि व्याधि-सञ्चार विहीनः ॥ जय०॥  
  
बद्रीनाथः ऋषि-मुनि-नाथः  
     सुकृत-कर्मणा प्रतिपल-सार्थः ।  
शान्ते स्थान जागृति-धामः,  
     विश्व शान्ति-परिपूरित-कामः ॥ जय०॥  
  
काष्ठ-पुष्प-फल-तरुतति-रम्यम्  
     हिममय-हिमतति-सततं-हृद्य ।  
भारत-त्राता भारत-भूतिः  
     जयति हिमाद्रि गौरव-मूर्तिः ॥ जय०॥  
  
  
Proofread by Mandar Mali   
  
