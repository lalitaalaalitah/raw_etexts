---
Acknowledge-Permission: Samskrita Bharati http://www.samskritabharati.org/
Author: ji. mahAbaleshvarabhaTTaH
Category: misc, sanskritgeet
File name: saMskRRitenapAThanam.itx
Indexextra: (Wiki, Videos 1)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Sanskritena Pathanam
Transliterated by: Shubha shubhazero at gmail.com
engtitle: saMskRRitena pAThanam
itxtitle: saMskRitena pAThanam
title: संस्कृइतेन पाठनम्

---
  
 संस्कृतेन पाठनम्   
संस्कृतेन पाठनं संस्कृताय जीवनम् ।  
संस्कृतेन पाठनं संस्कृताय अर्पणम् ॥  
  
एकैकपदमपि निक्षिपाम तत्पथे  
प्रत्यूहकण्टकं उत्खनाम तत्पथे  
लक्ष्यमुन्नतं तदा प्राप्नुयाम तत्पथे ॥  
  
चिन्तितं व्रतमिदं आचराम जीवने  
स्वीकृतं व्रतमिदं न त्यजाम जीवने  
परजनैरपि व्रतं कारयाम जीवने ॥  
  
संस्कृतेन चिन्तनं मानसोल्लासनं  
संस्कृतेन लेखनं सर्वकार्यसाधनं  
संस्कृतेन भाषणं भरतवर्षभूषणम् ॥  
  
                - जि। महाबलेश्वरभट्टः  
  
Encoded and proofread by Shubha shubhazero at gmail.com   
  
