---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: rAShTrarakShA.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Rashtra Raksha
Translated by: Mandar Mali
engtitle: rAShTrarakShA
itxtitle: rAShTrarakShA (rAShTragItAnjaliH)
title: राष्ट्ररक्षा (राष्ट्रगीताञ्जलिः)

---
  
 राष्ट्र रक्षा   
(गीतिका) (भुजङ्गप्रयातम्)  
स्व-देश-व्रते जीवनं येऽर्पयन्ति  
     यशस्ते भवे शाश्वतं स्थापयन्ति ।  
इयं भारती भू सदा देवपूज्या  
     सदा रक्षणीया सदा सेवनीया ॥  
  
स्वदेशस्य रक्षा विधौ ये प्रणांशः  
     स्वरक्तस्य दानं श्रमस्यापि दानम् ।  
चलं यच्च वित्तं क्षणध्वंसि वर्ष्म  
     स्वदेशार्पितं जायते शाश्वतं तत् ॥  
  
इदं जीवनं वृक्ष सस्योपमानं  
     सदा जायते नाशमत्यन्तमेति ।  
ध्रुवं तत् स्थिरं तत् चिरस्थायि चैव  
     यदद्धाऽर्पितं देश-रक्षा-प्रयत्ने ॥  
  
यशो ह्यक्षरं शाश्वतं चामृतं च  
     तनुनश्वरा चञ्चला क्षीणयोगा ।  
स्वदेशस्य रक्षाव्रते कीर्तिरेव  
     यशश्चामृतं गौरव चानवद्यम् ॥  
  
न जाता मृता वा कियन्तः पृथिव्यां  
     कियन्तो न वा नाममात्रेण शिष्टाः ।  
पर भूतले रोचिषा रोचमाना  
     स्वदेश व्रता भान्ति भास्वत्प्रकाशा ॥  
  
न चिन्तोर्चिता देहनाशस्य जातु  
     सदा चिन्तनीया प्रिया मातृभूमिः ।  
धरा मातृरूपा वयं पुत्रभूतां  
     स्वमात्रे समर्प्यं धन जीवनं च ॥  
  
धरा याचते ते बलिं नित्यमेव  
     धरा याचते रक्तदानं पवित्रम् ।  
अपत्यस्य शौर्येण दानेन नित्यं  
     यशो मातृभूमे परा कोटिमेति ॥  
  
स्वदेश-व्रता ये स्वदेहैरजस्रं  
     बलिं मातृभूम्यैः ददत्यात्म-युक्ता ।  
न तेषां भयं शस्त्रपातस्य शूले  
     स्वयं निर्भयाः निर्जरान्ते धरण्याम् ॥  
  
भवेद् भीरवं कातरां स्वार्थलिप्ता  
     स्मृतिं यान्ति भूयः श्वपाकादिवत् ते ।  
सुवीराः सुधीराः स्वदेशाभिमानाः  
     स्मृतिं वारमेकं प्रयान्तीह शूराः ॥  
  
यशो वै नृणां श्रेष्ठमेकं सदैव  
     यशोऽर्थं नृणां जीवनं वित्तमेव ।  
मुधा स्यं यशः किं कुरुध्वे जघन्यः  
     ध्रुवं नाश-योगे परं देश हेतोः ॥  
  
  
Proofread by Mandar Mali   
  
