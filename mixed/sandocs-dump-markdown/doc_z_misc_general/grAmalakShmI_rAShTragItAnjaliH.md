---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: grAmalakShmI.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Grama Lakshmi
Translated by: Mandar Mali
engtitle: grAmalakShmI
itxtitle: grAmalakShmI (rAShTragItAnjaliH)
title: ग्रामलक्ष्मी (राष्ट्रगीताञ्जलिः)

---
  
 ग्रामलक्ष्मी   
(गीतिका) (भुजङ्गप्रयातवृत्तम्)  
इयं ग्रामलक्ष्मीर्मुदं सन्तनोतु  
     इयं ग्रामलक्ष्मीः श्रियं सन्ददातु ।  
क्वचित् पुष्पवृद्धिः क्वचित् सस्य वृद्धिः  
     क्वचिद् धान्यपुष्टिः श्रियं सन्तनोति ॥ इयं०॥  
  
कृषेरुन्नतौ दत्तचित्ता समेऽपि  
     सदा खाद्य-योगो जलादेर्निषेकः ।  
कृमीणां विनाशेन सस्यादि-वृद्धिः  
     मुदं कर्षकाणामजस्रं तनोति ॥ इयं०॥  
  
अविद्याऽन्ध-ग्रस्ताः पुरा शोक-त्रस्ताः  
     क्षुधा रोग ग्रस्ताः मुधा दैन्य ध्वस्ताः ।  
इदानीं नवैर्योजनैः सङ्गतास्ते  
     नव ग्राम लोकाः श्रिया संयुतास्ते ॥ इयं०॥  
  
क्वचित् कूप-योगो नलानां नियोगः  
     क्वचित् कुल्यकाभिर्जलाना निषैकः ।  
क्वचित् क्षारभूमिर्जलैरुर्वराऽऽस्ते  
     क्वचित् चक्रबन्धेन सस्याऽभिवृद्धिः ॥ इयं०॥  
  
क्वचिद् योजना स्वास्थ्य वृद्धयर्थमिष्टा,  
     रुजं ग्रामजानाः क्षयं प्रापयन्ति ।  
रुजा मृत्युयोगः क्षयं याति नित्यं  
     जनाः स्वास्थ्य-लाभेन मोदेन हृष्टाः ॥ इयं०॥  
  
क्वचिद् दृश्यते योजना सन्ततैव  
     कुटीराश्रया वृत्ति-लाभार्थमेव ।  
समे ग्रामजाताः धनं प्राप्य हर्षाद्  
     निजं क्लेशजातं मुदा विस्मरन्ति ॥ इयं०॥  
  
क्वचित् प्रौढ शिक्षा क्वचिद् बाल शिक्षा  
     अविद्याऽन्धकारः हुदो नाशयन्ति ।  
अयं सर्वतो ज्ञान-शिक्षा-प्रसारं  
     शुचः ग्रामजानाः निहन्त्यांशु घोराम् ॥ इयं०॥  
  
पथामापणानां विकासैविवृद्धया  
     पशोः पालनेनाऽर्थं-वृद्धया च ग्रामाः ।  
नवाऽविष्कृतैर्वीजजातैः प्रहृष्टा  
     कृषेरुन्नतिं वीक्ष्य मोदं भजन्ते ॥ इयं०॥  
  
विहायान्य विश्वास-मूला प्रवृत्ती  
     विहायाऽऽश्रयं पारदेश्यं स्वतन्त्रा ।  
जनान्दोलनेनाऽऽत्म-नैर्भैर्य-वृत्त्या  
     मुदं संश्रिता शोक सन्ताप-मुक्ता ॥ इयं०॥  
  
सुखं धान्यवृद्धिर्जनानां समृद्धिः  
     सदा साधुभावाश्रया वृत्तिरिष्टा ।  
प्रिये ग्रामलोके सुखं शान्तिमिष्टा  
     जनानां विकासं प्रमोदं तनोतु ॥ इयं०॥  
  
  
Proofread by Mandar Mali   
  
