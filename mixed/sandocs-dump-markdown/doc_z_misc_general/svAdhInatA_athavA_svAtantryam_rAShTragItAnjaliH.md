---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: svAdhInatAsvAtantryam.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Svadhinata Svatantryam
Translated by: Mandar Mali
engtitle: svAdhInatA athavA svAtantryam
itxtitle: svAdhInatA athavA svAtantryam (rAShTragItAnjaliH)
title: स्वाधीनता अथवा स्वातन्त्र्यम् (राष्ट्रगीताञ्जलिः)

---
  
 स्वाधीनता स्वातन्त्र्यम्   
(गीतिका) (भुजङ्गप्रयातम्)  
स्वतन्त्राप्तिरेषा सदा सौख्य-दात्री  
     भयानां प्रहर्त्री गुणानां प्रदात्री ।  
त्वमेवासि लोके सदा मानदात्री  
     सदा कीर्तिदात्री सदा मोददात्री ॥ स्व०॥  
  
न त्वत्तः परं मानदं लोकमध्ये  
     न त्वत्तः परं सौख्यदं किञ्चिदस्ति ।  
त्वमेवासि लोकस्य चैतन्य दात्री  
     सदा प्रेरणाभू सदा शक्ति-स्रोतः ॥ स्व०॥  
  
विना त्वां जनाः शक्ति-कीर्त्यादि हीना  
     सुबुद्धविहीना सदा मान हीना ।  
नराः पामरास्ते क्षुधा दैन्य-त्रस्ता,  
     अविद्याऽन्ध-ग्रस्ता सदा शोक ध्वस्ता ॥ स्व०॥  
  
विना त्वां नृणां जीवनं मोघमेव  
     विना त्वां गतिः सर्वदा दुःखदैव ।  
विना त्वां शिरस्थः सदा मृत्युरेव  
     विना त्वां विकासो न हर्षाप्तिरेव ॥ स्व०॥  
  
न यत्रास्ति ते दीधिति  सौख्यमूला  
     न यत्रास्ति ते श्री सदा कीर्तिशीला ।  
न राष्ट्रं न देशं प्रदेशो विशेषो  
     विना त्वाश्रितं कीर्तिमिष्टा श्रिया वा ॥ स्व०॥  
  
त्वमेवासि सौख्यस्य मूलं समन्तात्  
     त्वमेवासि कीर्त्यादिमूलं पुरस्तात् ।  
त्वमेवासि मानस्य शक्तेश्च हेतुः  
     त्वमेवासि शस्त्रं त्वमेवासि हेति ॥ स्य०॥  
  
त्वदीये पदाब्जे मुदा देशभक्ताः ।  
     बलिं दत्तवन्तौ मुदं प्राप्तवन्तः ।  
त्वदर्चापरा ये नरा मातृ भक्ता  
     सदा स्यास्नु तेषां यशो राजतेऽत्र ॥ स्व०॥  
  
त्वमेवासि शक्तिः, त्वमेवानुरक्ति  
     त्वमेवासि सिद्धिः, त्वमेवासि, ऋद्धिः ।  
त्वमेवासि मन्त्रः, त्वमेवासि तन्त्रः,  
     त्वमेवासि शान्तिः, त्वमेवासि क्रान्तिः ॥ स्व०॥  
  
त्वमेवासि दुर्गा, त्वमेवासि लक्ष्म्या,  
     अधृष्या त्वमेवामसि दुर्धषरूपा ।  
सदा स्नेह-स्रोतः, सदा शक्तिस्रोतः  
     त्वदीया कृपा याचते सर्वलोक ॥ स्व०॥  
  
सदा भारते ते कृपा सन्तता स्यात्,  
     त्वदचर्चापरा भारतीयाः भवेयुः ।  
विहाय स्वयं स्वार्थजातं जघन्य  
     मुदा जीयनं तेऽर्पयेयुः पदाब्जे ॥ स्य०॥  
  
  
Proofread by Mandar Mali   
  
