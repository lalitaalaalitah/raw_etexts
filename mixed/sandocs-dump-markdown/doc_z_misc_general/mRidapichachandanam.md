---
Acknowledge-Permission: Samskrita Bharati http://www.samskritabharati.org/
Author: janArdana hegaDe
Category: misc, sanskritgeet
File name: mRRidapichachandanam.itx
Indexextra: (Wiki, Videos 1, 2, 3, 4, 5)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: MRidapi cha Chandanam
Transliterated by: Shubha shubhazero at gmail.com
engtitle: mRRidapichachandanam
itxtitle: mRidapichachandanam
title: मृइदपिचचन्दनम्

---
  
 मृदपि च चन्दनम्   
मृदपि च चन्दनमस्मिन् देशे ग्रामो ग्रामः सिद्धवनम् ।  
यत्र च बाला देवीस्वरूपा बालाः सर्वे श्रीरामाः ॥  
  
हरिमन्दिरमिदमखिलशरीरं  
धनशक्ती जनसेवायै  
यत्र च क्रीडायै वनराजः  
धेनुर्माता परमशिवा  
नित्यं प्रातः शिवगुणगानं  
दीपनुतिः खलु शत्रुपरा ॥ १॥  
  
भाग्यविधायि निजार्जितकर्म  
यत्र श्रमः श्रियमर्जयति  
त्यागधनानां तपोनिधीनां  
गाथां गायति कविवाणी  
गङ्गाजलमिव नित्यनिर्मलं  
ज्ञानं शंसति यतिवाणी ॥ २॥  
  
यत्र हि नैव स्वदेहविमोहः  
युद्धरतानां वीराणां  
यत्र हि कृषकः कार्यरतः सन्  
पश्यति जीवनसाफल्यं  
जीवनलक्ष्यं न हि धनपदवी  
यत्र च परशिवपदसेवा ॥ ३॥  
  
                - जनार्दन हेगडे  
  
Encoded and proofread by Shubha shubhazero at gmail.com   
  
