---
Category: misc, sanskritgeet
File name: sadAsmarAmimAdhavam.itx
Indexextra: (Text)
Language: Sanskrit
Latest update: February 5, 2020
Location: doc_z_misc_general
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Sada Smarami Madhavam
engtitle: Sada Smarami Madhavam
itxtitle: sadA smarAmi mAdhavam
title: सदा स्मरामि माधवम्

---
  
 सदा स्मरामि माधवम्   
सुदर्शनं सदाशिवं सदा स्मरामि माधवं  
शुभङ्करं प्रियं वदं सदा स्मरामि माधवम् ॥ ध्रु॥  
  
अखण्डराष्ट्रनायकं समत्वगीतगायकम् ।  
सुसङ्घमन्त्रदायकं सदा स्मरामि माधवम् ॥ १॥  
  
तपोधनं कृपाघनं आद्यशङ्करोपमम् ।  
सुसिद्धयोगभास्वरं सदा स्मरामि माधवम् ॥ २॥  
  
प्रकृष्टधैर्यधारकं विमुक्तहास्यसुन्दरम् ।  
भयार्तदीनबान्धवं सदा स्मरामि माधवम् ॥ ३॥  
  
विधेयध्येयतत्परं स्वराष्ट्रभक्तिसाधकम् ।  
''इदं न मे'' व्रतोज्वलं सदा स्मरामि माधवम् ॥ ४॥  
  
  
  
