---
Acknowledge-Permission: Samskrita Bharati http://www.samskritabharati.org/
Author: Dr. Prabhakara Sharma
Category: misc, sanskritgeet
File name: saMskRRitabhAShAsaralAmadhurA.itx
Indexextra: (Wiki, Video 1)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: saMskRRitabhAShA saralA madhurA
Transliterated by: Shubha shubhazero at gmail.com
engtitle: saMskRRitabhAShA saralA madhurA
itxtitle: saMskRitabhAShA saralA madhurA
title: संस्कृइतभाषा सरला मधुरा

---
  
 संस्कृतभाषा सरला मधुरा   
संस्कृतभाषा सरला मधुरा  
सकलजनहिता सादरणीया ॥  
  
उचितावसरे सुव्याहारे  
सद्व्यवहारे साधुविचारे  
सरसविनोदे सुजनामोदे  
सर्वानन्दे श्रेयःसुपदे ॥  
  
जात्युद्धरणे नीत्याख्याने  
सत्यभाषणे मत्युत्थाने  
नवपदरचने नव्यतापने  
नानाचरणे न्यायवर्तने ॥  
  
भेदापगमे द्वेषोपशमे  
दोषापनये साम्योपनये  
धर्मरक्षणे ज्ञानवर्धने  
विश्वशान्तये समैक्यकार्ये ॥  
  
                - दाॅ. प्रभाकरशर्मा  
  
Encoded and proofread by Shubha shubhazero at gmail.com   
  
