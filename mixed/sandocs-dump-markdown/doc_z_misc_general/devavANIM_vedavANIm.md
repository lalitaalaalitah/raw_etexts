---
Acknowledge-Permission: Samskrita Bharati
Category: misc, sanskritgeet
Description/comments: Sung by Dr.Vinu Vaja
File name: devavANIMvedavANIm.itx
Indexextra: (Audio)
Language: Sanskrit
Latest update: January 26, 2020
Location: doc_z_misc_general
Proofread by: NA
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Devavanim Vedavanim
Transliterated by: NA
engtitle: devavANIMvedavANIm
itxtitle: devavANIM vedavANIm
title: देववाणीं वेदवाणीम्

---
  
 देववाणीं वेदवाणीं मातरं वन्दामहे   
देववाणीं वेदवाणीं मातरं वन्दामहे ।  
चिरनवीना चिरपुराणीं सादरं वन्दामहे ॥ ध्रु॥  
  
दिव्यसंस्कृतिरक्षणाय तत्परा भुवने भ्रमन्तः ।  
लोकजागरणाय सिद्धाः सङ्घटनमन्त्रं जपन्तः ।  
कृतिपरा लक्ष्यैकनिष्ठा भारतं सेवामहे ॥ १॥  
  
भेदभावनिवारणाय बन्धुतामनुभावयेम ।  
कर्मणा मनसा च वचसा मातृवन्दनमाचरेम ।  
कीर्तिधनपदकामनाभिर्विरहिता मोदामहे ॥ २॥  
  
संस्कृतेर्विमुखं समाजं जीवनेन शिक्षयेम ।  
मानुकूलादर्शं वयं वै पालयित्वा दर्शयेम ।  
जीवनं संस्कृत हितार्थं ह्यर्पितं मन्यामहे ॥ ३॥  
  
वयमसाध्यं लक्ष्यमेतत् संस्कृतेन साधयन्तः ।  
त्यागधैर्यसमर्पणेन नवलमितिहासं लिखन्तः ।  
जन्मभूमिसमर्चनेन सर्वतः स्पन्दामहे ॥ ४॥  
  
भारताः सोदराः स्मो भावनेयं हृदि निधाय ।  
वयं संस्कृतसैनिकाः सज्जीता नैजं विहाय ।  
परमवैभवसाधनाया वरमहो याचामहे ॥ ५॥  
  
देववाणीं वेदवाणीं मातरं वन्दामहे  
चिरनवीनां चिरपुराणीं सादरं वन्दामहे ॥  
  
  
  
