---
Acknowledge-Permission: Shri Chitrapur Math - Publications Committee https://chitrapurmath.net/
Category: misc, stotra
File name: dIpanamaskAraH.itx
Language: Sanskrit
Latest update: March 2, 2018
Location: doc_z_misc_general
Proofread by: Sunder Hattangadi sunderh at hotmail.com
Send corrections to: Sanskrit@cheerful.com
Site access: https://sanskritdocuments.org
Source: Shri Chitrapura Stuti Manjari,3rd ed. 2008
Subject: philosophy/hinduism/religion
Sublocation: misc
Text title: dIpanamaskAraH
engtitle: dIpanamaskAraH
itxtitle: dIpanamaskAraH
title: दीपनमस्कारः

---
  
 दीपनमस्कारः   
ॐ नमो ज्ञानदीपाय शिवाय ब्रह्मतेजसे ।  
कविष्णुहररूपाय नमः श्रीगुरुमूर्तये ॥ १॥  
अज्ञानध्वान्तपटलविध्वंसनदिवाकरान् ।  
सच्चिदानन्दबोधैकसुधाम्बुधिकलानिधीन् ॥ २॥  
आधिव्याधिभयग्रस्त प्रपन्नजनरक्षकान् ।  
वन्दे बद्धाऽञ्जलिः श्रीमत्परिज्ञानाश्रमान् गुरून् ॥ ३॥  
इलापातालनाकस्थपूजित श्रीशिवेशितुः ।  
चरणाम्बुरुहन्यस्त मनोवाक्कायसम्भ्रमान् ॥ ४॥  
ईश्वरान् वेदवेदाङ्गवेदान्तज्ञानिनां धुरि ।  
छात्रवृन्दसुखाधारान् भजे श्रीशङ्कराश्रमान् ॥ ५॥  
उपमाभावमहिमजितसर्वारिमण्डलान् ।  
सारस्वतद्विजवरैराराधितपदाम्बुजान् ॥ ६॥  
ऊर्जस्वलान्महामोहग्राहग्रासैककर्मणि ।  
नमाध्यानन्दरूपान् श्रीपरिज्ञानाश्रमान्गुरून् ॥ ७॥  
एकस्मिन्नद्वितीये च ब्रह्मण्याविष्टमानसान् ।  
यमादियशेसम्पत्तिभ्राजमानमुनीश्वरान् ॥ ८॥  
ऐश्वह्वर्याद्यखिलार्थानां दायकान् करुणानिधीन् ।  
ईडे योगाम्बुधिक्रीडासक्तान् श्रीशङ्कराश्रमान् ॥ । ९॥  
ओजस्विनः सुतपसा द्वैताब्धिवाडवानलान् ।  
स्वाऽघ्र्यब्जशरणोद्धर्तॄन् स्तौमि श्रीकेशवाश्रमान् ॥ १०॥  
औपाधिके कर्मगर्ते मोहितभ्रान्तचेतसाम् ।  
समुद्धरणधौरेयान् वन्दे श्री वामनाश्रमान् ॥ ११॥  
अञ्जसा तमसः पारमनायासेन सर्वदा ।  
नृपशून्ययतो नौमि कृष्णाश्रमयतीश्वरान् ॥ १२॥  
अहं वन्दे मनोवाग्भ्यां पाण्डुरङ्गाश्रमान्मुहुः ।  
संस्तवैः परया भक्त्या विविधैर्भक्तिलक्षणैः ॥ १३॥  
करकञ्जभवांस्तेषां वन्दे धर्मधुरन्धरान् ।  
आनन्दरूपिणः श्रीमदानन्दाश्रमसदुरून् ॥ १४॥  
खब्रह्माविष्टहृदयान् द्वैतध्वान्त दिवाकरान् ।  
प्रशान्त दान्तोपरतान् परिज्ञानाश्रमान्नुमः ॥ १५॥  
गरिमा दृश्यते येषां वेदान्तार्थनिरूपणे ।  
संवित् ज्ञानतपोदीप्तान् निगमागमपारगान् ॥ १६॥  
संविद्देवी समासक्तान् श्रुत्यन्तपथदर्शकान् ।  
सद्योजातान् नमाम्यत्र शङ्कराश्रमदेशिकान् ॥ १७॥  
॥ भोः पराक् स्वामिन् पराक् ॥  
  
इति दीपनमस्कारः सम्पूर्णः ।  
  
Proofread by Sunder Hattangadi sunderh at hotmail.com  
  
