---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: AdarshashikShApaddhatiH.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Adarsha Shiksha Paddhati
Translated by: Mandar Mali
engtitle: Adarsha shikShA paddhatiH
itxtitle: Adarsha shikShA paddhatiH (rAShTragItAnjaliH)
title: आदर्श शिक्षा पद्धतिः (राष्ट्रगीताञ्जलिः)

---
  
 आदर्श शिक्षा पद्धतिः   
(शार्दूलविक्रीडित वृत्तम्)  
ज्ञानोद्रेक-प्रणांशिताखिलमला दुःखौघ-विध्वंसिनी,  
कर्तव्याऽश्रयणे प्रवृत्ति-मति-दा दुष्कर्म-संहारिणी ।  
लोकाऽज्ञान निवारणे धृतिमति- र्विज्ञान-धी-भास्वरा,  
शिक्षा स्याज्जगता हिताय नितरां कल्याणधुक् कीर्तिदा ॥ १  
लोकस्याऽभ्युदयं तनोति सततं निःश्रेयसः शासती,  
लोके ज्ञान-तप-प्रमोद-सुख-धा दुखाऽऽधि-संहारिणी ।  
सद्भावाऽऽश्रयता गता, गुणगणे निष्ठा दधत् सात्त्विकी,  
शिक्षा-पद्धतिरस्तु सर्व-जगति क्षेमाय शान्त्यै श्रियै ॥ २  
सा शिक्षा न, गुणोच्चयं गुणिजने नो पोषयेत् पुष्टिदा,  
या नो जागरयेज्जने कृति-रतिं सत्ये च निष्ठा ध्रुवाम् ।  
सा शिक्षा, श्रुति-शास्त्र-बोध-निपुणा या धर्म-वृत्ति प्रदा,  
सच्चारित्र्य-प्रदान-तोषित-मन- कामा, न कामाश्रया ॥ ३  
अज्ञानान्ध-तमः-प्रणोद-प्रवणा लोकोपकृत्येकदृक्,  
पाषण्डादि-निवारणैक-मतिदा मोदावहा मानिनाम् ।  
सद्वृत्तेन विवर्धिताऽखिल-गुणा या शस्यते ज्ञानिषु,  
या देहाऽन्म-मनो विकास-रुचिरा शिक्षाऽस्तु सा श्रेयसे ॥ ४  
सत्याऽचार-विचार-शिक्षण-परा, सार्वाङ्गिकीमुन्नतिं,  
छात्राणां विदधद्, विवेक विनयाऽऽ चार-प्रचारैकधी ।  
चारित्र्योन्नति-साधिका, गुणगणैः सारल्य-संसाधिका,  
लोकेषु प्रचरेत् मुशिष्य-जनि-दा, शिक्षा सदा कामधुक् ॥ ५  
  
  
Proofread by Mandar Mali   
  
