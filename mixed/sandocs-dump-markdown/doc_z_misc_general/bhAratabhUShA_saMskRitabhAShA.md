---
Acknowledge-Permission: Samskrita Bharati http://www.samskritabharati.org/
Author: janArdana hegaDe
Category: misc, sanskritgeet
File name: bhAratabhUShAsaMskRRitabhAShA.itx
Indexextra: (Wiki)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Bharatabhusha sanskrita Bhasha
Transliterated by: Shubha shubhazero at gmail.com
engtitle: bhAratabhUShAsaMskRRitabhAShA
itxtitle: bhAratabhUShA saMskRitabhAShA
title: भारतभूषा संस्कृइतभाषा

---
  
 भारतभूषा संस्कृतभाषा   
भारतभूषा संस्कृतभाषा विलसतु हृदये हृदये ।  
संस्कृतिरक्षा राष्ट्रसमृद्धिः भवतु हि भारतदेशे ॥  
  
श्रद्धा महती निष्ठा सुदृढा स्यान्नः कार्यरतानां  
स्वच्छा वृत्तिर्नव उत्साहो यत्नो विना विरामम् ।  
न हि विच्छित्तिश्चित्तविकारः पदं निदध्मस्सततं  
सत्यपि कष्टे विपदि कदापि वयं न यामो विरतिम् ॥  
  
श्वासे श्वासे रोमसु धमनिषु संस्कृतवीणाक्वणनं  
चेतो वाणी प्राणाः कायः संस्कृतहिताय नियतम् ।  
श्वसिमि प्राणिमि संस्कृतवृद्ध्यै नमामि संस्कृतवाणीं  
पुष्टिस्तुष्टिस्संस्कृतवाक्तः तस्मादृते न किञ्चित् ॥  
  
नाहं याचे हारं मानं न चापि गौरववृद्धिं  
नो सत्कारं वित्तं पदवीं भौतिकलाभं कञ्चित् ।  
यस्मिन् दिवसे संस्कृतभाषा विलसेज्जगति समग्रे  
भव्यं तन्महदद्भुतदृश्यं काङ्क्षे वीक्षितुमाशु ॥  
  
                - जनार्दन हेगडे  
  
Encoded and proofread by Shubha shubhazero at gmail.com   
  
