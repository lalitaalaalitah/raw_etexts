---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: bhAratarAShTravandanam.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Bharata Rashtra Vandanam
Translated by: Mandar Mali
engtitle: bhAratarAShTravandanam
itxtitle: bhAratarAShTravandanam (rAShTragItAnjaliH)
title: भारतराष्ट्रवन्दनम् (राष्ट्रगीताञ्जलिः)

---
  
 भारतराष्ट्रवन्दनम्   
(गीतिका)  
नमामि राष्ट्र-भारतं गुणाकरं प्रभा-रतम् ।  
विभाकरं सुधाकरं समस्त-लोक-भास्करम् ॥ नमामि०॥  
  
गिरीन्द्र-वृन्द-वन्दितं सदा सुधाऽऽपगावृतम् ।  
प्रफुल्ल-शाखि-शोभितं सगारवैर्निनादितम् ॥ नमामि०॥  
  
प्ररूढ-शस्य-श्यामलं तप-प्रभा-समुज्ज्वलम् ।  
श्रुतेर्निनाद-निर्मलं श्रये सदा-समुज्ज्वलम् ॥ नमामि०॥  
  
जय-ध्वज-प्रशोभितं त्रिवर्ण-केतु-राजितम् ।  
अमित्र-मान-मर्दनं सुदृप्त-दर्प-भञ्जनम् ॥ नमामि०॥  
  
स्वज्ञान-दीप्ति-भास्वरं गुण-प्रभा-विकस्वरम् ।  
स्व-पौरुषाप्त-रोचिष स्वयोजनाप्त-ज्योतिषम् ॥ नमामि०  
प्रबुद्ध-शुद्ध-मानसं तपोविघृत-कल्मषम् ।  
सदाऽर्यवृन्द-वन्दितं सुधी-प्रवीर-चर्चितम् ॥ नमामि०॥  
  
हुतात्म-दीप्ति-भास्वरं प्रवीर-शौर्य द्योतितम् ।  
सुधा दया-गुणाकर श्रये सुखौघ-शान्ति-दम् ॥ नमामि०॥  
  
समस्त-विश्व-वन्दितं गुणोच्चयार्जनोच्छ्रितम् ।  
अहिंसया सुखावह समस्त-विश्व-दोष-हम् ॥ नमामि०॥  
  
गुणाञ्चितं  प्रभाञ्चितं समस्त-गौरवाञ्चितम् ।  
दरिद्र-दीन-तारकं सदाऽऽर्य-वर्त्म-धारकम् ॥ नमामि०॥  
  
त्वदङ्घ्रि-पद्म-सेवनं समस्त-दोष-नाशनम् ।  
अशेष-शोक-शोषणं सुखौघ सिन्धु-पोषणम् ॥ नमामि०॥  
  
  
Proofread by Mandar Mali   
  
