---
Category: misc, sanskritgeet, sarasvatI, devI, devii
File name: jayajayatusuravANi.itx
Indexextra: (Text, Audio)
Language: Sanskrit
Latest update: February 5, 2020
Location: doc_z_misc_general
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Jaya Jayatu Suravani
engtitle: Jaya Jayatu Suravani
itxtitle: jaya jayatu suravANi
title: जय जयतु सुरवाणि

---
  
 जय जयतु सुरवाणि   
जय जयतु सुरवाणि ॥ धृ॥  
  
वेदमन्त्रसामर्थ्यवर्धिनि  
भारतरामायणविहारिणि ।  
साङ्ख्ययोगवेदान्तबोधिनि  
ज्ञानामृतनिर्झरिणि ॥ १॥  
  
मन्त्ररूपिणि सूत्ररूपिणि  
शास्त्ररूपिणि भाष्यरूपिणि ।  
काव्यकलासङ्गीतरूपिणि  
विपदहृदयमोहिनि ॥ २॥  
  
त्वं सरस्वति काव्यरूपिणि  
नानाविध गुणगणोद्भासिनि ।  
शब्दार्थलङ्कारशोभिणि  
रसालन्ददायिनि ॥ ३॥  
  
विविध गिराम भारतेऽसि जननि  
सुपरिपोषिणि बलविवर्धिनि ।  
एकात्मकता समाधायिनि  
सङ्घटनाकारिणि ॥ ४॥  
  
  
  
