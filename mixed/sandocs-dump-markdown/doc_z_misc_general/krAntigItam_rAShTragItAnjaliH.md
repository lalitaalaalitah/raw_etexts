---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: krAntigItam.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Kranti Gitam
Translated by: Mandar Mali
engtitle: krAntigItam
itxtitle: krAntigItam (rAShTragItAnjaliH)
title: क्रान्तिगीतम् (राष्ट्रगीताञ्जलिः)

---
  
 क्रान्तिगीतम्   
(गीतिका) (स्रग्विणी वृत्तम्)  
क्रान्तिगीतं भजध्वं भजध्वं सखे ।  
     क्रान्तिमार्गं श्रयध्वं श्रयध्वं सखे ।  
क्रान्ति-गीतामृतं पीयतां पीयतां  
     देशहेतोर्मुदा जीवनं दीयताम् ॥ क्रान्ति०॥  
  
पालिना पोषिता वर्धिता लालिता  
     मातृभूम्यां स्वरक्तार्चितास्तोषिता ।  
दुष्ट-दैत्यैहृता शोषिता पीडिता  
     क्लेश-घातेन दुखेन सम्पीडिता ॥ क्रान्ति०॥  
  
धर्म एषोऽस्ति मातुः सदा रक्षणे  
     प्राणदानं मुदा संश्रयध्वं सखे ।  
पासुभिः पूतपूतैर्विवृद्धिं गता  
     रक्षणीया सदा प्राणदानेन सा  ॥ क्रान्ति०॥  
  
क्रान्तिवह्नि समन्ताच्चरेद् भारते  
     क्षोभ-दावाग्नि-दाहो दहेज्जीवनम् ।  
लोभ-कामादि-कीटाणु-नाशो भवेत्  
     स्वार्थनाशोऽस्तु दैन्याऽधिनाशो भवेत् ॥ क्रान्ति०॥  
  
जागृति सञ्चरेत्, क्रोधवह्नि सरेद्,  
     मातृ-दुःखाग्नि-दाहो जने सञ्चरेत् ।  
व्योममालां प्रवर्धेत् स्फुलिङ्ङ्गान् सदा  
     जीवने क्षोभमालां प्रवृद्धिं व्रजेन् ॥ क्रान्ति०॥  
  
त्रायतां त्रायतां रक्ष्यतां रक्ष्यतां  
     मातृभूमिहृता हीनवृत्तैरियम् ।  
त्रास-शोकेन सन्तप्तगात्रा सदा  
     रक्षणं याचते स्व-सुपुत्रानियम् ॥ क्रान्ति०॥  
  
क्रान्ति-मन्त्रोदयं स्यात् समन्तात् शुभं  
     क्रान्ति दावाग्नि-दाहश्चरेज्जीवने ।  
शोक-शोषं प्रणाशो न यावद् भवेद्  
     मातृपादेऽर्पितं स्यान्निजं जीवनम् ॥ क्रान्ति ॥  
  
शनुनाशो भवेद्, दैत्यनाशो भवेत्,  
     तापनाशो भवेत्, शोकनाशो भवेत् ।  
स्वार्थलिप्सा-परः कीट-मृत्युः व्रजेद्  
     देशद्रोही न देशेऽवशिष्टो भवेत् ॥ क्रान्ति०॥  
  
ये तु विश्वासघाताः नरा भारते  
     क्रान्ति-वन्हौ समे ते लयं प्राप्नुयुः ।  
देशद्रोही न क्षम्यं कदाचिद् भवे  
     देश-विश्वास-घाती च घात्यं सदा ॥ क्रान्ति०॥  
  
क्रान्तिगानं चरेत्, क्रान्तिगानं सरेत्  
     क्रान्तिगानं लसेत्, क्रान्तिगानं फलेत् ।  
क्रान्तिगानं मतं शान्ति-मूलं सदा  
     क्रान्तिगानं तु देशस्य सौभाग्यदम् ॥ क्रान्ति०॥  
  
  
Proofread by Mandar Mali   
  
