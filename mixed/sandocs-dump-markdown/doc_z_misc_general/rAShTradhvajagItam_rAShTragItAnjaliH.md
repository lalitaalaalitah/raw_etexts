---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: rAShTradhvajagItam.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Rashtradhvajagitam
Translated by: Mandar Mali
engtitle: rAShTradhvajagItam
itxtitle: rAShTradhvajagItam (rAShTragItAnjaliH)
title: राष्ट्रध्वजगीतम् (राष्ट्रगीताञ्जलिः)

---
  
 राष्ट्रध्वजगीतम्   
(गीतिका) (मात्रासमक जाति)  
जयति त्रिवर्णै गुणगणपूर्णै  
     जगति समिद्ध सुषमाऽऽकीर्णम् ।  
स्नेह-सौख्य-रस गौरव-मानं  
     धृति-मति शक्ति-सुधौघ-निधानम् ॥ जयति०॥  
  
विश्व शान्ति हित-कृत सन्देश  
     भ्रातृभाव समतैक निदेशम् ।  
चारु चरित कृत-जन-सन्तोषं  
     आधि-व्याधि भय-शोषण शोषम् ॥ जयति०॥  
  
वीर केतुरयमुच्छ्रिन-दण्ड  
     शौर्य प्रधर्षित रिपु दल खण्ड ।  
शत्रु सैन्य दलनेन प्रचण्ड  
     क्रान्तिकारि चरितामृत चण्ड ॥ जयति०॥  
  
ध्वजमिममुन्नय, मातरमर्चय,  
     अञ्जय देशहितार्पित-जीवम् ।  
भञ्जय शत्रु, रञ्जय मित्र  
     मण्डय देश, खण्डय द्वेषम् ॥ जयति०॥  
  
कैसर श्वेत-हरित-गुणपूर्णै  
     वर्णैर्भ्राजित-रुचिर-सुशोभम् ।  
कैसर-वर्णित त्याग-तपोबल  
     शौर्य धैर्य-गरिमोच्चय-पूर्णम् ॥ जयति०॥  
  
श्वेत-वर्ण-धृत-शम-सन्तोष  
     सत्य-अहिंसा-शान्ति-गुणौघम् ।  
हरित-वर्ण-श्रित-वैभव भावं  
     उन्नति-प्रगति विकास गुणाढ्यम् ॥ जयति०॥  
  
धर्म-चक्र-संसूचित धर्मं  
     धर्मं-नय धर्मार्पित देहम् ।  
प्रगति-सूचक चक्रमिदं ते  
     सूर्य-चक्रमिव हास विकासम् ॥ जयति०॥  
  
लोक-हिताय जगद्धित हैतो  
     भ्रातृभाव समता-सुख-हेतो ।  
प्रगति विकास-समुन्नति-हेतो  
     विलसेद् राष्ट्रध्वज सुख सेतु ॥ जयति०॥  
  
क्रान्तिकारिभिर्जीवन-दानैः  
     शान्ति-पथैः सर्वस्व प्रदानैः ।  
वीर धीर-जन-जीवन त्यागैः,  
     अर्चितमेतत् प्रतिपल रम्यम् ॥ जयति०॥  
  
क्रान्ति शौर्य धृति-जीवन-दान  
     शिक्षय लोक, शोषय शोकम् ।  
षष्टि-कोटि-जय-नाद-समुर्त्यम् ।  
     विहरेद् विलसेद् गौरव-पूर्णम् ॥ जयति०॥  
  
  
Proofread by Mandar Mali   
  
