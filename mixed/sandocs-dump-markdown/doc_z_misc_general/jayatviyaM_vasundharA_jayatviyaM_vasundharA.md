---
Acknowledge-Permission: Bharat Vikas Parishad https://bvpindia.com Atam Dev
Author: abhirAja Dr. rAjendra mishra
Category: misc, sanskritgeet
File name: jayatviyaMvasundharAjayatviyaMvasundharA.itx
Indexextra: (Text, BVP Intro)
Language: Sanskrit
Latest update: October 18, 2019
Location: doc_z_misc_general
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Jayatviyam Vasundhara Jayatviyam Vasundhara
Transliterated by: Volunteers at Bharat Vikas Parishad https://bvpindia.com
engtitle: jayatviyaM vasundharA jayatviyaM vasundharA
itxtitle: jayatviyaM vasundharA jayatviyaM vasundharA
title: जयत्वियं वसुन्धरा जयत्वियं वसुन्धरा

---
  
 जयत्वियं वसुन्धरा जयत्वियं वसुन्धरा   
जयत्वियं वसुन्धरा जयत्वियं वसुन्धरा ।  
रघोरियं यदोरियं कुरोरियं वसुन्धरा ॥  
  
अनन्तलोकतोऽपि शान्तिदायिनी गरीयसी ।  
पुरन्दरस्य वज्रतोऽपि पुष्कलं दृढीयसी ॥  
  
वयं यदीयरक्षणे निरन्तरं पुरस्सराः।  
तुषारशैलमाण्डिता जयत्वियं वसुन्धरा ॥ १॥  
  
न हिन्दवो महामदा न नानकावलम्बिनः।  
न शाक्तशैवतान्तिका न जैनबौद्धयोगिनः॥  
  
परस्परं पृथङ्मता न वर्ततेऽन्यथा धरा ।  
ऋतम्भरा सनातनी जयत्वियं वसुन्धरा ॥ २॥  
  
मुखे जयध्वनिस्तथा करे त्रिवर्णकध्वजः।  
पदद्वये दृढा गर्तिगले विचञ्चलस्रजः॥  
  
वयं प्रभञ्जनोपमा अरातिरोधतत्पराः।  
शकारिशौर्यरक्षिता जयत्वियं वसुन्धरा ॥ ३॥  
  
न दुर्नयं सहामहे न दुर्नयो विचीयते ।  
स्वराष्ट्रगौरवोचितं हि केवलं विद्यीयते ॥  
  
वयं प्रयाणगत्वराः प्रतिक्षणं प्रसृत्वरा ।  
सुरैरपि प्रभाविता जयत्वियं वसुन्धरा ॥ ४॥  
  
वयं हि लोकतान्त्रिका ऋतैकपक्षपातिनः।  
सुहृत्तमाः परन्तु वैरिणां कृतेऽतितापिनः॥  
  
न भेददर्शिनोवयं न चापि वृत्तमत्सराः।  
त्रिलोकतो महीयसी जयत्वियं वसुन्धरा ॥ ५॥  
  
                -अभिराज डाॅ राजेन्द्र मिश्र  
  
  
