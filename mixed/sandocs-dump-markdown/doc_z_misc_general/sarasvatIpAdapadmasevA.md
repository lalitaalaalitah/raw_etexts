---
Acknowledge-Permission: Bharat Vikas Parishad https://bvpindia.com Atam Dev
Author: Dr. ramAkAnta shukla
Category: misc, sanskritgeet
File name: sarasvatIpAdapadmasevA.itx
Indexextra: (Text, BVP Intro)
Language: Sanskrit
Latest update: October 18, 2019
Location: doc_z_misc_general
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Sarasvatipadapadmaseva
Transliterated by: Volunteers at Bharat Vikas Parishad https://bvpindia.com
engtitle: sarasvatIpAdapadmasevA
itxtitle: sarasvatIpAdapadmasevA
title: सरस्वतीपादपद्मसेवा

---
  
 सरस्वतीपादपद्मसेवा   
सरस्वतीपादपद्मसेवा  
यदीयमास्ते परं हि लक्ष्यम् ।  
बधाग्रगाणामतिन्द्रितानां  
मदीयकविते कुरुष्व गानम् ॥ १॥  
  
सुखं धनं स्नेहबन्धनानि  
स्वदेशसौख्याय ये त्यजन्ति ।  
हुतात्मनां नित्यमेव तेषां  
मदीयकविते! कुरुष्व गानम् ॥ २॥  
  
परोपकारव्रतं पवित्रं  
सदैव ये पालयन्ति हृष्टाः  
सुपूजितानां नृणां हि तेषां  
मदीयकविते! कुरुष्व गानम् ॥ ३॥  
  
रिपोः करान्मोचयाम्बभूवुः  
स्वमातरं भारतावनिं ये ।  
विशिष्य तेषां नृणां समेषां  
मदीयकविते! कुरुष्व गानम् ॥ ४॥  
  
मनुष्यतां रक्षितुं स्वयत्नै-  
रनुक्षणं शोधतत्पराणाम् ।  
प्रबुधवैज्ञानिकव्रजानां  
मदीयकविते! कुरुष्व गानम् ॥ ५॥  
  
                - डाॅ रमाकान्त शुक्ल  
  
  
