---
Author: Original Asamese Bhupen Hazarika, Sanskrit Ranjan Bezbaruah
Category: misc, sanskritgeet
Description-comments: snehei aamaar(Assamese)
File name: premAvahatishrAvaNAnAma.itx
Indexextra: (Dance Video)
Language: Sanskrit
Latest update: February 23, 2016
Location: doc_z_misc_general
Proofread by: Ranjan Bezbaruah ranjanbaruah at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: premAvahatishrAvaNAnAm
Transliterated by: NA
engtitle: premAvahatishrAvaNAnAm
itxtitle: premAvahatishrAvaNAnAm
title: प्रेमावहतिश्रावणानाम्

---
  
 प्रेमावहति मे श्रावणानाम्   
प्रेमावहति मे श्रावणानां  
धारासारवृष्टेः प्लावनशतम् ।  
यौवनवासनायाः रिक्तकूलं  
पूर्णयति तून्मत्ततोयम् ॥  
  
निर्जनस्तब्धतमोऽभिभूय  
उच्छलामानयति जीवनधाराम् ।  
अपूर्ववर्षायास्तरङ्गराशिः  
नृत्यति सृष्टेर्रागेण ॥  
  
विद्युत्क्षिप्रे तव नयने  
मौनवचोभिर्मादयतः ।  
निश्वासो मे प्राप्याश्वासं  
तृप्तेः परिधिं न मन्यते ॥  
  
प्रीतिदिग्वलये (च) गानं प्रगतेर्-  
निर्जितवज्रगर्जघोषं ।  
तृष्णया वृष्टेः मृगिते कालवाते  
दृष्टिर्मदीयानुधावति लक्ष्यम् ॥  
  
मूलरचना- डाॅ भूपेन हाजरिका  
संस्कृतरूपान्तरः- रञ्जन बेजवरुवा, असम  
  
  
Translated from original snehai AmAr (Assamese) of Bhupen Hazarika  
in to Sanskrit by Ranjan Bejbaruah ranjanbezbaruah at gmail.com, Assam  
  
