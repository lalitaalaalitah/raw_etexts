---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: prabhotaMbhArataMrakSha.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Prabho, Tam Bharatam Raksha
Translated by: Mandar Mali
engtitle: prabho taM bhArataM rakSha
itxtitle: prabho taM bhArataM rakSha (rAShTragItAnjaliH)
title: प्रभो तं भारतं रक्ष (राष्ट्रगीताञ्जलिः)

---
  
 प्रभो तं भारतं रक्ष   
(गीतिका)  
प्रभो । दुखाब्धि-सन्त्रात ।  
     सदेम भारतं रक्ष ।  
क्षुधा-शोकाग्नि-सन्तप्त,  
     सदेम भारतं रक्ष ॥ प्रभो०॥  
  
सदा विश्वस्य यज्ज्योति  
     सदा यः प्रेरणा-स्रोतः ।  
भुवो मार्गोपदेष्टा यः,  
     सदा तं भारतं रक्ष ॥ प्रभो०॥  
  
श्रुतीनां यत्र सन्नाद  
     यतीनां ज्ञान-संवाद ।  
मुनीना दर्शनोत्कर्षं  
     सदा तं भारतं रक्ष ॥ प्रभो०॥  
  
भवे बन्धुत्वं शिक्षाया,  
     सदैवाग्रेसरो योऽभूत् ।  
सदाऽध्यात्मोपदेष्टा यो  
     मुदा तं भारतं रक्ष ॥ प्रभो०॥  
  
धरेयं त्रास-सन्त्रस्ता  
     क्षुधा-रोगाऽऽधि-सन्ध्वस्ता ।  
अशिक्षा ध्वान्त-सङ्ग्रस्ता,  
     सुधा-वर्षे सदा रक्ष ॥ प्रभो०॥  
  
सदा यः क्रान्ति-दूतानां  
     निनादैः पूर्यमाणोऽभूत् ।  
सदा क्रान्तेर्निनादेन  
     सुदेशं भारतं रक्ष ॥ प्रभो०॥  
  
न शाम्येत् क्रान्ति-सन्देश  
     न रुन्ध्याद् राष्ट्र-सन्देश ।  
न नश्येत् चेतनोत्साह,  
     तथैत भारतं रक्ष ॥ प्रभो०॥  
  
धरेयं पाविता पूतैः,  
     स्व-रक्तैः क्रान्तिदूतैस्तैः ।  
यशोमाला सदा विन्देत्,  
     तथैत भारतं रक्ष ॥ प्रभो०॥  
  
ज्वलेद् विज्ञान-सञ्ज्योति  
     प्रणश्येदाधि-दुःखाग्निः ।  
चरेत् क्रान्तेश्च दावाग्निः,  
     तथैत भारतं रक्ष ॥ प्रभो०॥  
  
ऋषीणां, ज्योतिषां पूत ।  
     हुतात्म-त्याग-सम्पुष्टम् ।  
सुधीनां कीर्तिं-सृजुष्ट  
     वरेण्य भारतं रक्ष ॥ प्रभो ॥  
  
  
Proofread by Mandar Mali   
  
