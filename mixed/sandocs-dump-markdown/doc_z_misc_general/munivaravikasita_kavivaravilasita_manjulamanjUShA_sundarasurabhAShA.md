---
Acknowledge-Permission: Samskrita Bharati http://www.samskritabharati.org/
Author: nArAyaNabhaTTaH
Category: misc, sanskritgeet
File name: munivaravikasita.itx
Indexextra: (Wiki, Videos 1, 2, 3, 4)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Munivara Vikasita
Transliterated by: Shubha shubhazero at gmail.com
engtitle: munivaravikasita
itxtitle: munivaravikasita kavivaravilasita manjulamanjUShA sundarasurabhAShA
title: मुनिवरविकसित कविवरविलसित मञ्जुलमञ्जूषा सुन्दरसुरभाषा

---
  
 मुनिवरविकसित   
मुनिवरविकसितकविवरविलसित  
मञ्जुलमञ्जूषा, सुन्दरसुरभाषा ।  
अयि मातस्तव पोषणक्षमता  
मम वचनातीता, सुन्दरसुरभाषा ॥  
  
वेदव्यास-वाल्मीकि-मुनीनां  
कालिदास-बाणादिकवीनाम् ।  
पौराणिक-सामान्य-जनानां  
जीवनस्य आशा, सुन्दरसुरभाषा ॥ १॥  
  
श्रुतिसुखनिनदे सकलप्रमोदे  
स्मृतिहितवरदे सरसविनोदे ।  
गति-मति-प्रेरक-काव्यविशारदे  
तव संस्कृतिरेषा, सुन्दरसुरभाषा ॥ २॥  
  
नवरस-रुचिरालङ्कृति-धारा  
वेदविषय-वेदान्त-विचारा ।  
वैद्य-व्योम-शास्त्रादि-विहारा  
विजयते धरायां, सुन्दरसुरभाषा ॥ ३॥  
  
                - नारायणभट्टः  
  
Encoded and proofread by Shubha shubhazero at gmail.com   
  
