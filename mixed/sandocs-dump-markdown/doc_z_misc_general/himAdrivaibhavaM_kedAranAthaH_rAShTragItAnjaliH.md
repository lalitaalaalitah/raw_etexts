---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: himAdrivaibhavaMkedAranAthaH.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Himadri Vaibhavam Kedaranatha
Translated by: Mandar Mali
engtitle: himAdrivaibhavaM kedAranAthaH
itxtitle: himAdrivaibhavaM kedAranAthaH (rAShTragItAnjaliH)
title: हिमाद्रिवैभवं केदारनाथः (राष्ट्रगीताञ्जलिः)

---
  
 हिमाद्रिवैभवं केदारनाथः   
(ख। श्रीकेदारनाथः)  
(गीतिका) (मात्रासमक जाति)  
जय जय जय हे जय केदार !  
भारत सुषमा-गरिमाऽऽधार !  
कीर्ति सुधा ते प्रतिपल-हृद्या,  
मानस-पाप-नाश-सुमनोज्ञा ॥ जय०॥  
  
हैम-मण्डितो हिम गिरि-शोभं  
     सतत-हिमानी-सुषमा-हृद्यम् ।  
हिमतति-पूतं-मनोरम-वेषं,  
     हैम-शान्ति-हृत-मानस-क्लेशम् ॥ जय०॥  
  
देवागारमिदं सुपवित्रं  
     शैव-धर्म कृत-मूर्ति-गुणोच्चम् ।  
शैव-मन्दिराऽऽहृत जन-सङ्घं  
     केदाराऽञ्चित-पावन-धामम् ॥ जय०॥  
  
शिल्पकला-गरिमोच्चय-पूर्णं,  
     सुन्दर-सुघटित हृषदभिरामम् ।  
स्वर्ण शृङ्ग-मुकुटाञ्चित-शोभं,  
     भक्ति-भावना-हृत-जन-क्षोभम् ॥ जय०॥  
  
जाति-भेद-सदूषण-हीनं,  
     मानस-मान मोद-मति-लीनम् ।  
आधि-व्याधि-भय-नाश-मनोज्ञं  
     शान्ति-सुधा सञ्चार सुहृद्यम् ॥ जय०॥  
  
मन्दाकिनि-जल-वेग-सुरम्यं  
     हैम-प्रपात-पात-अभिनन्द्यम् ।  
गान्धि-सरोवर शोभा-रम्यं  
     मन्दाकिनि-जनिभूरतिहृद्यम् ॥ जय०॥  
  
मन्दाकिनि द्रोणो शुभ-रम्यं  
     देवदारु-सरलै- रतिहृद्यं, ।  
गौरीकुण्डं मध्ये रम्यं  
     तप्तजलैर्हरते जन-श्रान्तिम् ॥ जय०॥  
  
पुष्पाणां परितो रुचिराभा  
     हरति श्रमं वितनोति मुदं च ।  
शाट्वल शोभित पूत-वनालि,  
     सरिता तुड्ग-तरङ्ग-मनोज्ञम् ॥ जय०॥  
  
शान्ति-मुक्ति-सन्देश-प्रदाता,  
     आत्मिक-शक्ति-भक्ति-मति-दाता ।  
ज्ञान भानु हृत-भव-भय-शोकं,  
     शान्ति-सुधा-हृत-मानस-तापम् ॥ जय०॥  
  
विश्व शान्ति-सन्देश-सुशोभं,  
     विश्वप्रेम शुभ भाव-प्रणुन्नः ।  
जगति ज्ञान-ज्योतिर् वितनोतु  
     हरतु पाप भवताप-समूहम् ॥ जय०॥  
  
  
Proofread by Mandar Mali   
  
