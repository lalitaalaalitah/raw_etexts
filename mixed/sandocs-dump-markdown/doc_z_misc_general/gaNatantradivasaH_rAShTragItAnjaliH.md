---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: gaNatantradivasaH.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Ganatantra Divasah
Translated by: Mandar Mali
engtitle: gaNatantradivasaH
itxtitle: gaNatantradivasaH (rAShTragItAnjaliH)
title: गणतन्त्रदिवसः (राष्ट्रगीताञ्जलिः)

---
  
 गणतन्त्र दिवसः   
(गीतिका)  
गणतन्त्रम् । स्वागतं ते,  
     गणतन्त्रम् । स्वागतं ते ।  
तव गौरवं पुरस्तात्  
     कीर्तिं श्रियं तनोति ॥ गणतन्त्र०॥  
  
राष्ट्रोद्धृतावपूर्वां  
     शक्तिं तनोषि नित्यम् ।  
त्वद्गानमेव ज्योतिः  
     क्रान्तेश्च दाववह्निः ॥ गण०॥  
  
संस्मृत्य गौरवं ते  
     वीराः गुणानुरक्ताः ।  
शक्ताः स्वदेश-भक्ताः  
     शूलिं मुदा श्रितास्ते ॥ गण ॥  
  
त्वं देशभक्ति-भावं  
     समता क्रियाऽनुरागम् ।  
धर्मान्धतां विराम  
     तनुषे च लोकतन्त्रम् ॥ गण०॥  
  
कार्ये प्रभाषणे च,  
     स्वातन्त्र्यमेव लेखे ।  
स्वत्वाधिकार-रक्षा  
     सृष्टं त्वयैव सत्यम् ॥ गण ॥  
  
त्वां प्राप्तुमेव सत्यं  
     शान्तेश्च क्रान्तिशीलैः ।  
आत्माहुति प्रदत्ता  
     शूलिर्वृता मुदैव ॥ गण०॥  
  
साम्राज्यवादिनस्ते,  
     त्वां वीक्ष्य भीतभीता ।  
कृत्यैर्निजेजघन्यैः  
     भस्मान्तभावमाप्ता ॥ गणतन्त्र०॥  
  
सम्पूर्ण-शक्ति-युक्तं  
     लब्धं तु भारतीयैः ।  
गणतन्त्रमेतदेवं  
     क्रान्तिं तनोतु लोके ॥ गणतन्त्र०॥  
  
गुण-गौरवाभिवृद्धिः,  
     धन-धान्य-सौख्य वृद्धिम् ।  
सद्भाव-स्नेह-वृद्धिः  
     सिद्धिं तनोतु सद्यः ॥ गणतन्त्र०॥  
  
त्वद्रक्षणेऽनुरक्ताः  
     भक्त्याऽर्पिताऽऽत्मदेहा ।  
क्रान्तेर्दवाग्नि-दूता  
     कुर्वन्तु देश-स्वर्गम् ॥ गणतन्त्र०॥  
  
  
Proofread by Mandar Mali   
  
