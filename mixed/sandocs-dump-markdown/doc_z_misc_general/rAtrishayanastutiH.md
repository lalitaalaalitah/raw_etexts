---
Category: misc
Description/comments: Brihat Stotra Ratnakar Shivadutta Shastri
File name: rAtrishayanastutiH.itx
Language: Sanskrit
Latest update: February 19, 2019
Location: doc_z_misc_general
Proofread by: Aruna Narayanan narayanan.aruna at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: rAtrishayanastutiH
engtitle: rAtrishayanastutiH
itxtitle: rAtrishayanastutiH
title: रात्रिशयनस्तुतिः

---
  
 रात्रिशयनस्तुतिः   
जले रक्षतु वाराहः स्थले रक्षतु वामनः ।  
अटव्यां नारसिंहश्च सर्वतः पातु केशवः ॥ १॥  
  
अगस्तिर्माधवश्चैव मुचुकुन्दो महाबलः ।  
कपिलो मुनिरास्तीकः पञ्चैते सुखशायिनः ॥ २॥  
  
सर्पापसर्प भद्रं ते दूरं गच्छ महाविष ।  
जनमेजयस्य यज्ञान्ते आस्तीकवचनं स्मर ॥ ३॥  
  
विश्वेश्वरीं जगद्धात्रीं स्थिति-संहार-कारिणीम् ।  
निद्रां भगवतीं विष्णोरतुलां तेजसः प्रभुः ॥ ४॥  
  
तिस्रो भार्याः कफल्लस्य दाहिनी मोहिनी सती ।  
तासां स्मरणमात्रेण चौरो गच्छति निष्फलः ॥ ५॥  
  
इति रात्रि-शयनस्तुतिः सम्पूर्णा ।  
  
  
Proofread by Aruna Narayanan narayanan.aruna at gmail.com  
  
