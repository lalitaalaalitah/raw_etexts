---
Acknowledge-Permission: Bharat Vikas Parishad https://bvpindia.com Atam Dev
Author: Dr. ramAkAnta shukla
Category: misc, sanskritgeet
File name: ekaMsadbahudhAvilokyatebhAratam.itx
Indexextra: (Text, BVP Intro)
Language: Sanskrit
Latest update: October 18, 2019
Location: doc_z_misc_general
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Ekam Sad Bahudha Vilokyate Bharatam
Transliterated by: Volunteers at Bharat Vikas Parishad https://bvpindia.com
engtitle: ekaM sad bahudhA vilokyate bhAratam
itxtitle: ekaM sad bahudhA vilokyate bhAratam
title: एकं सद् बहुधा विलोक्यते भारतम्

---
  
 एकं सद् बहुधा विलोक्यते भारतम्   
एकं सद् बहुधा विलोक्यते भारतम् ।  
बहुधा सच्चैङ्कं विराजते भारतम् ।  
एकमखण्डभिन्नमस्ति मे भारतम् ।  
रम्यमस्ति सुरवन्द्यमस्ति मे भारतम् ॥ १॥  
  
एकं सद् ... ।  
यदि पादेऽस्य कदापि निविशते कण्टकं  
निखिलतनौ पीडनं भवति मर्मान्तकम् ।  
यदि वेदना शिरसि समुदेति सदा ध्रुवं  
व्यथते सकलतनौ मे निखिलं भारतम् ॥ २॥  
  
एकं सद् ... ।  
भिन्नमस्तु भाषाभूषासु पदे पदे  
भिन्नमस्तु लोकाचारेषु पदे पदे ।  
भिन्न्मस्तु पूजापद्धतिषु पदे पदे  
आत्मन्येकमभिन्नमस्ति मे भारतम् ॥ ३॥  
  
एकं सद् ... ।  
कोटिकोटिजनताचेतस्सु विराहजतम् ।  
नित्यनवीनोत्सवपर्वावलि - राजितम् ।  
विश्वबन्धुता-विजीविषा-विस्तारकम् ।  
जगतो हृदयं जयति जगति मे भारतम् ॥ ४॥  
  
एकं सद् ... ।  
वीक्ष्य यमृद्धिं यन्त्रोद्योगनां भृशम् ।  
वीक्ष्य समृद्धिं कृषिसम्पत्त्या वा भृशम् ।  
वीक्ष्य समृद्धिं ज्ञानकलादीनां भृशम्,  
मोमुदीति मनसा निखिलं मे भारतम् ॥ ५॥  
  
एकं सद् ... ।  
                - डाॅ रमाकान्त शुक्ल  
  
  
