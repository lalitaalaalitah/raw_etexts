---
Author: Sw. Sachidananda Tirtha (Bhashya Swami)
Category: panchaka, general
Description/comments: Five verses on Motherforms
File name: mAtripanchakamSachidananda.itx
Indexextra: (text)
Language: Sanskrit
Latest update: May 10, 2015
Location: doc_z_misc_general
Proofread by: Sunder Hattangadi sunderh at hotmail.com
Send corrections to: Sanskrit@cheerful.com
Site access: https://sanskritdocuments.org
Source: http://www.angelfire.com/ultra/matrupanchakam
Subject: philosophy/hinduism/religion
Sublocation: general
Text title: Matripanchakam
Transliterated by: Sunder Hattangadi sunderh at hotmail.com
engtitle: matripanchakam
itxtitle: mAtRipanchakam (sachchidAnandatIrthavirachitam)
title: मातृइपञ्चकम् (सच्चिदानन्दतीर्थविरचितम्)

---
  
 मातृपञ्चकम्   
सच्चिदानन्दतीर्थविरचितम्  
मातः सोऽहमुपस्तितोऽस्मि पुरतः पूर्वप्रतिज्ञां स्मरन्  
     प्रत्यश्रावि पुराहि तेऽन्त्य समये प्राप्तुं समीपं तव ।  
ग्राहग्रासमिषाद्यया ह्यनुमतस्तुर्याश्रमं प्राप्तुवान्  
     यत्प्रीत्यै च समागतोऽहमधुना तस्यै जनन्यै नमः ॥ १॥  
  
ब्रूते मातृसमा श्रुतिर्भगवती यद्बार्हदारण्यकै  
     तत्त्वं वेत्स्यति मातृमांश्च पितृमानाचार्यवानित्यसौ ।  
तत्रादौ किल मातृशिक्षणविधिं सर्वोत्तमं शासती  
     पूज्यात्पूज्यतरां समर्थयति यां तस्यै जनन्यै नमः ॥ २॥  
  
अम्बा तात इति स्वशिक्षणवशादुच्चारणप्रक्रियां  
     या सूते प्रथमं क्व शक्तिरिह नो मातुस्तु शिक्षां विना ।  
व्युत्पत्तिं क्रमशश्च सार्वजनिकीं तत्तत्पदार्थेषु या  
     ह्याधत्ते व्यवहारमप्यवकिलं तस्यै जनन्यै नमः ॥ ३॥  
  
इष्टानिष्टहिताहितादिधिषणाहौना वयं शैशवे  
     कीटान् शष्कुलवित् करेण दधतो भक्ष्याशया बालिशाः ।  
मात्रा वारितसाहसाः खलुततो भक्ष्याण्यभक्ष्याणि वा  
     व्यज्ञासिष्म हिताहिते च सुतरां तस्यै जनन्यै नमः ॥ ४॥  
  
आत्मज्ञानसमार्जनोपकरणं यद्देहयन्त्रं विदुः  
     तद्रोगादिभयान्मृगोरगरिपुव्रातादवन्ती स्वयम् ।  
पुष्णन्ती शिषुमादराद्गुरुकुलं प्रापय्य कालक्रमात्  
     या सर्वज्ञशिखामणिं वितनुते तस्यै जनन्यै नमः ॥ ५॥  
  
इति श्रीमच्छृङ्गगिरिजगद्गुरुचरणसरोहसेवासमासदितसारस्वतविभवलेशस्य  
श्रीशिवानन्दतीर्थस्वामिपूज्यपादशिष्यस्य श्रीसच्चिदानन्दतीर्थस्य  
भाष्यस्वामिनः च कृतौ मातृपञ्चकम्  
 ॥ ॐ तत्सत्॥  
  
  
http://www.angelfire.com/ultra/matrupanchakam  
http://www.angelfire.com/ultra/matrupanchakam/info/poettml  
  
