---
Author: shrIshadattashAstri
Category: misc, sanskritgeet
Description/comments: Bharata Rashtra Geetam, Sarvabhaum Sanskrit Prachar Karyalay
  Pustakamala 38, Vasudev Dvivedi Shastri (Ed.)
File name: jayajayabhAratamAtaH.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Jaya Jaya Bharatamatah
Translated by: Mandar Mali
engtitle: jayajayabhAratamAtaH
itxtitle: jayajayabhAratamAtaH (bhAratarAShTragItam)
title: जयजयभारतमातः (भारतराष्ट्रगीतम्)

---
  
 जय जय भारतमातः   
रोम - रोम - रत - राष्ट्र - तरङ्गे  
अङ्गे वङ्गे कलित - कलिङ्गे  
नहि नहि, सकल - भरतभू - रङ्गे  
जनयतु झन-झन-झन-झन् - घोषं तव करवाल-निपातः ।  
वृद्धे, प्रौढे, तरुणे, बाले  
वक्षसि, वदने, बाहौ, भाले  
सकले देशे, सकले काले  
वर्षतु भृशं क्रान्ति-जल-धारा विप्लव-जलद-घटातः ।  
विकसतु ममता जने - जने ते  
वसतु वसन्तो वने - वने ते  
विलसतु विद्युद् घने - घने ते  
अपि च, विपक्षि - पक्ष - पटले जायेत हिमानी-पातः ।  
प्रतिजनमस्तु रुची रिपु - कदने  
जयतु जयस्ते वदने - वदने  
क्रीडतु ते श्रीः सदने - सदने  
चत्वारिंशत्कोटिशिरोभिः प्रभवतु ते प्रणिपातः ।  
                   -स्वर्गीय कविवर श्री श्रीशदत्तशास्त्रिणां  
                   आजमगढवास्तव्यानाम् ।  
  
  
Proofread by Mandar Mali   
  
