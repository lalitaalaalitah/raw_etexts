---
Author: Traditional
Category: misc, sanskritgeet
Description-comments: Posted on http://www.geetganga.org/, http://blog.practicalsanskrit.com/
File name: trisindhutIre.itx
Indexextra: (Video, Audio)
Language: Sanskrit
Latest update: January 3, 2015
Location: doc_z_misc_general
Proofread by: Shashikant Joshi shashikgp at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/India
Sublocation: misc
Text title: trisindhutIre
Transliterated by: Shashikant Joshi shashikgp at gmail.com
engtitle: trisindhutIre
itxtitle: trisindhutIre
title: त्रिसिन्धुतीरे

---
  
 धन्या कन्याकुमारि   
त्रिसिन्धुतीरे त्रिलोकजननि  
जयति त्रिगुणेश्वरि, धन्या कन्याकुमारि ॥ धृ॥  
  
गङ्गाजलनिधिवन्दितचरणा  
सिन्धुजलधिसम्प्रार्थितकरुणा  
हिन्दुमहोदधिविहितस्तवना  
महालवाधीश्वरि, धन्या कन्याकुमारि ॥ १॥  
  
पूर्वसागरे उदीयमानः  
अपरसागरे विलीयमानः  
सवितासन्ध्यावन्दनमनीषम्  
कुरुते निरहङ्कारी, धन्या कन्याकुमारि ॥ २॥  
  
पूर्वाचल एकतो बलीयाम्  
पश्चिमाचलो परतोतिमहान्  
तरुवरचामरवीजनमनीषम्  
सन्तनुते प्रहरी, धन्या कन्याकुमारि ॥ ३॥  
  
दीपमालिकाप्रकाशमाना  
सुविहितचन्दनपङ्कलिम्पना  
सुस्मितवदना प्रसन्ननयना  
विभाति परमेश्वरि, धन्या कन्याकुमारि ॥ ४॥  
  
  
Encoded and proofread by Shashikant Joshi shashikgp at gmail.com  
http://blog.practicalsanskrit.com/  
  
