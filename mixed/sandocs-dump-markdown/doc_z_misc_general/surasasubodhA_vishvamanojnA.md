---
Acknowledge-Permission: Samskrita Bharati http://www.samskritabharati.org/
Author: paM. vasanta gADagIlaH
Category: misc, sanskritgeet
File name: surasasubodhAvishvamanojnA.itx
Indexextra: (Wiki, Videos 1)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: surasasubodhA vishvamanojnA
Transliterated by: Shubha shubhazero at gmail.com
engtitle: surasasubodhA vishvamanojnA
itxtitle: surasasubodhA vishvamanojnA
title: सुरससुबोधा विश्वमनोज्ञा

---
  
 सुरससुबोधा विश्वमनोज्ञा   
सुरससुबोधा विश्वमनोज्ञा  
ललिता हृद्या रमणीया ।  
अमृतवाणी संस्कृतभाषा  
नैव क्लिष्टा न च कठिना ॥१॥  
  
कविकोकिल-वाल्मीकि-विरचिता  
रामायणरमणीयकथा ।  
अतीव-सरला मधुरमञ्जुला  
नैव क्लिष्टा न च कठिना ॥२॥  
  
व्यासविरचिता गणेशलिखिता  
महाभारते पुण्यकथा ।  
कौरव-पाण्डव-सङ्गरमथिता  
नैव क्लिष्टा न च कठिना ॥३॥  
  
कुरुक्षेत्र-समराङ्गण-गीता  
विश्ववन्दिता भगवद्गीता ।  
अमृतमधुरा कर्मदीपिका  
नैव क्लिष्टा न च कठिना ॥४॥  
  
कविकुलगुरु-नव-रसोन्मेषजा  
ऋतु-रघु-कुमार-कविता ।  
विक्रम-शाकुन्तल-मालविका  
नैव क्लिष्टा न च कठिना ॥५॥  
  
                - पं. वसन्त गाडगीलः  
  
Encoded and proofread by Shubha shubhazero at gmail.com   
  
