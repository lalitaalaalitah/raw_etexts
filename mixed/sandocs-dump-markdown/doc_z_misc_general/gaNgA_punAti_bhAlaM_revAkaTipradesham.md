---
Acknowledge-Permission: Bharat Vikas Parishad https://bvpindia.com Atam Dev
Author: abhirAja Dr. rAjendra mishra
Category: misc, sanskritgeet
File name: gangApunAtibhAlaMrevAkaTipradesham.itx
Indexextra: (Text, BVP Intro)
Language: Sanskrit
Latest update: October 18, 2019
Location: doc_z_misc_general
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Ganga Punati Bhalam Reva Kati Pradesham
Transliterated by: Volunteers at Bharat Vikas Parishad https://bvpindia.com
engtitle: gangA punAti bhAlaM revAkaTipradesham
itxtitle: gaNgA punAti bhAlaM revAkaTipradesham
title: गण्गा पुनाति भालं रेवाकटिप्रदेशम्

---
  
 गङ्गा पुनाति भालं रेवाकटिप्रदेशम्   
गङ्गा पुनाति भालं रेवा कटिप्रदेशम् ।  
वन्दे सदा स्वदेशं एतादृशं स्वदेशम् ॥  
  
काशी प्रयाग मथुरावृन्दाटवीविशालाः।  
द्वारावतीसुकाञ्चीविदिशादितीर्थमालाः॥  
  
सम्भूष्यन्ति कामं यस्य प्रशान्तवेषम् ।  
वन्दे सदा स्वदेशं एतादृशंस्वदेशम् ॥ १॥  
  
सलिलं सुधामधुरितं पवनोऽपि गन्धवाही ।  
चरितं विकल्पकलितं धर्मो दयावगाही ॥  
  
यत्प्राङ्गणं शबलितं कौतूहलैरशेषम् ।  
वन्दे सदा स्वदेशं एतादृशं स्वदेशम् ॥ २॥  
  
गायन्ति यस्य देवाश्शुभगीतकानि नित्यम् ।  
सर्वे भवन्तु सुखिनो यस्यैतदेव कृत्यम् ॥  
  
अभयप्रदोपदेशाः शमयन्ति पापलेशम् ।  
वन्दे सदा स्वदेशं एतादृशं स्वदेशम् ॥ ३॥  
  
अचलो नु देवताऽऽत्मा वसुधाऽपि रत्नगर्भा ।  
कुलिशायते यदस्थि प्रचुरं वनी सुदर्भा ॥  
  
केचिन्नमन्ति गिरिजां केचिच्च शालुवेशम् ।  
वन्दे सदा स्वदेशं एतादृशं स्वदेशम् ॥ ४॥  
  
अद्यापि यस्य नीतिर्विस्मापयत्यनल्पम् ।  
उद्घोष्य विश्वशान्तिं भावञ्च मित्रकल्पम् ॥  
  
वन्दे ध्वजं त्रिवर्णं वन्देऽगृहीतकेशम् ।  
वन्दे सदा स्वदेशं एतादृशं स्वदेशम् ॥ ५॥  
  
                -अभिराज डाॅ राजेन्द्र मिश्र  
  
  
