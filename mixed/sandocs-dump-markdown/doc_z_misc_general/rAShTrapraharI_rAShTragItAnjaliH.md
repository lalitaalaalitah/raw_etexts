---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: rAShTrapraharI.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Rashtraprahari
Translated by: Mandar Mali
engtitle: rAShTrapraharI
itxtitle: rAShTrapraharI (rAShTragItAnjaliH)
title: राष्ट्रप्रहरी (राष्ट्रगीताञ्जलिः)

---
  
 राष्ट्रप्रहरी   
(गीतिका) (भुजङ्गप्रयातवृतम्)  
अये राष्ट्रयोधाः ! अये वीरवर्याः !  
     अये छात्र-सङ्घर्ष-सेनाऽधिनाथाः ।  
सदा सावधानाः सदा दत्तचित्ताः  
     स्वदेशस्य रक्षा-कृतौ जागरूकाः ॥ अये०॥  
  
इमे स्वार्थलीना नराः वित्तलुब्धाः,  
     निजा स्वार्थसिद्धिं वरं मन्यमानाः ।  
जनानां सदा शोषणे लीनचित्ताः,  
     नराः पामरास्ते सदा ताडनीयाः ॥ अये०॥  
  
धनं देशहेतोर्न स्वार्थस्य सिद्ध्यै  
     तनुर्देशहेतोर्न भोगोपभुक्त्यै ।  
कृतिर्देशहेतोर्न त्रासस्य बुद्ध्यै  
     मनो देश चिन्ता निमग्नं न स्वैरम् ॥ अये०॥  
  
इमे पापलीनाश्चरित्रेण हीना  
     सदोत्कोचजीवाः मुधाऽऽहिण्डमानाः ।  
धनैर्वा जनैर्वा  स्व-स्वार्थावसक्ताः  
     कुधा ताडनीयाः बहिष्कार-योग्याः ॥ भये०॥  
  
युवा नेतृवर्गोऽथवा मन्त्रिवर्यो  
     यदा स्वार्थमग्नश्चरित्रेण हीनः ।  
स्वदेशस्य द्रोही नरो दैत्यरूपः  
     स दण्ड्यः स वध्यः स न्यक्कारपात्रम् ॥ अये०॥  
  
न यत्रास्ति देशे विधानं सुषुष्टं  
     न वा न्याय-दण्ड-व्यवस्था सुपुष्टा ।  
न चैवाऽनुशिष्टिः समाजे प्रदेशे  
     न देशो विकासोन्नतिं कर्तुमर्हः ॥ अये०॥  
  
सदा देशभक्तैः सदा जागरुकैः,  
     स्वकर्म प्रवृत्तैः स्वधर्मैक-निष्ठैः ।  
सदा सत्यनिष्ठे स्वदेहार्पणेस्तु,  
     स्वदेशोन्नतिः शक्यते कर्तुमिष्टाः ॥ अये०॥  
  
नरा जातिवादेऽथवा धर्मवादे,  
     श्रिता सम्यवादेऽथवा भूतिवादे ।  
कुटुम्बाश्रयाः हीनवृत्तापचाराः,  
     इमे देश द्रुग्धाः सदा दण्डनीयाः ॥ अये०॥  
  
इमे हीनवृत्ताः सदा कर्मचौराः,  
     स्व-जात्यादिवादैर्विवादैक निष्ठाः ।  
घनस्यैव गृध्राः कुकृत्याऽऽप्तवित्ताः,  
     सदा शासनेन क्रुधा नाशनीयाः ॥ अये०॥  
  
अये कर्मवीराः ! स्वकर्मैक-निष्ठाः  
     सदा राष्ट्र-रक्षापराः जागरूकाः ।  
भयं देशजं पारदेश्यं कुतो वा  
     समग्रं समाप्य स्वदेहार्पणेन ॥ मये ॥  
  
  
Proofread by Mandar Mali   
  
