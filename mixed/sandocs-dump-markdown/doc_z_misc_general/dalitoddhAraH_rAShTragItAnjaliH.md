---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: dalitoddhAraH.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Dalitoddhara
Translated by: Mandar Mali
engtitle: dalitoddhAraH
itxtitle: dalitoddhAraH (rAShTragItAnjaliH)
title: दलितोद्धारः (राष्ट्रगीताञ्जलिः)

---
  
 दलितोद्धारः   
(भुजङ्गप्रयात वृत्तम्)  
इमे बान्धवाः भ्रातरं प्रेमपात्रं  
     कृशा हीनवित्ता क्षुधा हीमवृत्ता ।  
सदा शोक-ग्रस्ता सदा दैन्य ग्रस्ता  
     सदैवाऽऽयजातेस्त्विमे रत्नभूता ॥  
  
इमे जाति-भेदेन वर्ग-प्रभेदैः  
     सदा पीडयमाना सदा शोष्यमाणाः ।  
सदोच्चावचैर्भेदभावैर्विनष्टा,  
     इमे पोषाणीयाः इमे तोषणीयाः ॥  
  
इयं हिन्दु-जाति प्रणष्टा प्रभेदैः  
     सदा भेदभावैः स्वयं कृश्यमानाः ।  
न देशस्य जातेस्तु चिन्ता कदाचित्  
     सवर्णाऽसवर्णेषु नाऽभेद-बुद्धिः ॥  
  
इयं द्वेप-बुद्धिः, इयं भेद बुद्धिः  
     इयं स्पृश्यताऽस्पृश्यतायाश्च बुद्धिः ।  
इयं चोच्च नीचाऽऽश्रया हीनवृत्तिः  
     सदा हिन्दुजातेस्तु सहारकर्त्री ॥  
  
दयानन्दवर्यो मुदा दीन-त्राता,  
     सदा हिन्दुजातेश्च प्राण-स्वरूपम् ।  
विजातीय-लोकैहृतान् वीक्ष्य चेतान्  
     शुचाकान्त चित्तो न लेभे तु शान्तिम् ॥  
  
सदा हिन्दुजातेस्तु क्षीणामवस्थां  
     निरीक्ष्याऽवदद् धर्म-जातेरधीशान् ।  
इयं भेद-बुद्धिः कुठारावघातं  
     स्वपादे, कदाचिद् धिया चिन्तनीयम् ॥  
  
न चैते विमूढास्तु जातेरधीशाः  
     सदा जाति-वादान्ध प्रज्ञा-विवेकाः ।  
न जातेर्हितं जातु ते कामयन्ते  
     स्वधर्मस्य हानिं न ते चिन्तयन्ति ॥  
  
सुधीर्गान्धिवर्योऽपि हीनामवस्था  
     निरीक्ष्यावदद् धर्म धी-हीन-चित्तान् ।  
इमे भ्रातरो रत्नभूताश्च जाते  
     समानाधिकारेण संरक्षणीया ॥  
  
विधर्मं गतास्ते शुचः कारणानि,  
     सृतिं यावनीमाङ्गली वा श्रयन्ते ।  
विधर्मं श्रिता लोभ-मोहादि-हेतो,  
     स एवाऽर्यं-जातिं क्रुधाः नाशयन्ति ॥  
  
अये ! आर्य-जातेर्युवानो बुधाश्च  
     हितं वाक्यमेतत् तु शृण्वन्तु स्निग्धाः ।  
इमे शिल्पिनः कर्मिणः शूद्रप्रख्याः  
     सदा पोषणीया सदा तोषणीया ॥  
  
  
Proofread by Mandar Mali   
  
