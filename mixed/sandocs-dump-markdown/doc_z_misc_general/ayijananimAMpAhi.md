---
Acknowledge-Permission: Samskrita Bharati http://www.samskritabharati.org/
Category: misc, sanskritgeet
File name: ayijananimAMpAhi.itx
Indexextra: (Wiki)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: ayijananimAMpAhi
Transliterated by: Shubha shubhazero at gmail.com
engtitle: ayijananimAMpAhi
itxtitle: ayijananimAMpAhi
title: अयिजननिमांपाहि

---
  
 अयि जननि मां पाहि   
अयि जननि मां पाहि नुतशरणचरणं  
स्मेरमुखि जगदम्ब वितनु मयि करुणाम् ॥  
  
मम वदनमनुवदतु तव पुण्यचरितं  
श्रोत्रकुहरे पततु तव नाम शुभदं  
कायोऽस्तु कुसुमवत् तव पूजनाय  
प्राणा हि सन्त्वम्ब तव सेवनाय ॥  
  
धनकनकतो भवति न हि सार्थकत्वं  
पदवृद्धिधनकीर्तितो नैव सिद्धिः  
तव पूतपदयुगलयोस्सदाश्रयणं  
सकलजगदधिदेवि मम भवतु सततम् ॥  
  
विदधामि जगदम्ब तव विजयघोषं  
सह मित्रबान्धवैस्तारमनवरतं  
इच्छामि दातुमहमधिगताधिकं  
जन्मैतदतिफल्गु मम भवतु सफलम् ॥  
  
  
Encoded and proofread by Shubha shubhazero at gmail.com   
  
