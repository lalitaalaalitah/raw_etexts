---
Author: Swami Vidyaranya
Category: misc, advice, dashaka
File name: durvAsanApratikArAdashakam.itx
Indexextra: (Scan, Translation 1, 2)
Language: Sanskrit
Latest update: July 15, 2018
Location: doc_z_misc_general
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: durvAsanApratikArAdashakam
engtitle: durvAsanApratikArAdashakam
itxtitle: durvAsanApratikArAdashakam (vidyAraNyavirachitam)
title: दुर्वासनाप्रतिकारादशकम् (विद्यारण्यविरचितम्)

---
  
 दुर्वासनाप्रतिकारादशकम्   
प्रातर्वैदिककर्मतः तत्तदनुसद्वेदान्तसच्चिन्तया  
पश्चाद्भारतमोक्षधर्मकथया वासिष्ठरामायणात् ।  
सायं भागवतार्थतत्त्वकथया रात्रौ निदिध्यासनात्  
कालो गच्छतु नः शरीरभरणं प्रारब्धकान्तार्पितम् ॥ १॥  
  
अज्ञानं त्यज हे मनो मम सदा ब्रह्मात्मसद्भावनात्  
सङ्कल्पानखिलानपि त्यज जगन्मिथ्यात्व सम्भावनात् ।  
कामं साधनसाधनाश्रम परिध्यानादजस्रं त्यज  
क्रोधं तु क्षमया सदा जहि बलाल्लोभं तु सन्तोषतः ॥ २॥  
  
जिह्वोपस्थसुख सभ्रमं त्यज मनःपर्यन्त दुःखेक्षणात्  
पारुष्यं मृदुभाषणात्त्यज वृथालापश्रमं मौनतः ।  
दुस्सङ्गं त्यज साधुसङ्गमबलाद्गर्वं तु भङ्गेक्षणात्  
निन्दादुःख अनिन्द्यदेवमुनिभिर्निन्दा कथा संस्कृतेः ॥ ३॥  
  
निद्रां सात्विक वस्तु सेवनतया स्वप्नं सदा जागरात्  
रोगान् जीर्णसिताशनाद्दैन्यं महाधैर्यतः ।  
अर्थानर्थ परिग्रहं च वृथा संसर्ग सन्त्यागतः  
स्त्री वाञ्छां दोषदर्शनबलाद्दुःखं सुखात्मेक्षणात् ॥ ४॥  
  
दारासक्तिमनादरात्सुतधनासक्तिं त्वनित्यत्वतः  
स्नेहं मोह विसर्जनात्करुणया नैष्ठुर्यमन्तस्त्यज ।  
औदासीन्य समाश्रयात्त्यज सुह्रुन्मित्रारि दुर्वासना  
सर्वानर्थकरान् दशेन्द्रियरिपूनेकान्तवासान् जहि ॥ ५॥  
  
आलस्यं त्वरया श्रमं श्रमधिया तन्द्रीं समुत्थानतः  
भेद भ्रान्त्यभेददर्शनबलात्तां मिथ्यात्वतः सत्यताम् ।  
मर्मोक्तिं निज मर्म कर्म कथया क्रोधं स्वसाम्येक्षणात्  
आक्रोशं कुशलोक्तितस्य च मनश्छिन्द्यप्रमादो भयम् ॥ ६॥  
  
भूतार्थस्मरणं वृथा भ्रम धिया प्राप्तं तु हानेक्षणात्  
भव्यार्थव्यसनं सदा त्यज प्रारब्ध चोद्येक्षणात् ।  
शिष्टाशिष्ट जनक्रियां वृथा च कष्टानुसन्धानतः  
स्नेहाद्वेषमतिं सदा त्यज जनं भस्मांस्तथा संस्मृतेः ॥ ७॥  
  
अध्यात्मादि भवं सदा त्यज मनस्तापं स्वभावेक्षणात्  
वैषम्यं समभावतः परकथा विक्षेपमक्षोभतः ।  
धिक्कारादि भवन्तु दुःखमनिशं तद्योग्यता भावनात्  
तज्ञातज्ञ शिशून्क्षमस्व कृपया कर्मक्षया ताडनम् ॥ ८॥  
  
आयुर्गच्छति पेटिकामिव जलं सन्त्यज्यदेहं जवात्  
गच्छन्तीन्द्रियशक्त्योऽपि कुलटा यद्वन्नरं निर्धनम् ।  
प्रज्ञां गच्छति धावदाह समये नीडं मृगीपक्षिवत्  
ज्ञात्वा सर्वरमाश्रयमात्म पदवीं देह वृथा मा कृताः ॥ ९॥  
  
धैर्यैरावत शान्ति धेनु दमना मन्दार वृक्षं सदा  
मैत्र्याद्यप्सरसं विवेक तुरगं सन्तोष चिन्तामणिम् ।  
आत्मज्ञान महामृतं समरसं वैराग्य चन्द्रोदयं  
वेदान्तार्णवमाश्रयन्ननुदिनं सेवस्व मुक्ति श्रियम् ॥ १०॥  
  
प्रसादाद्दक्षिणामूर्तेः शृत्याचार्य प्रसादतः ।  
दुर्वासना प्रतीकार दशकं रचितं मया ॥  
  
इति स्वामि विद्यारण्यविरचितं दुर्वासनाप्रतिकारादशकं सम्पूर्णम् ।  
  
  
