---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: himAdrivaibhavamhaimakuNDa.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Himadri Vaibhavam Haimakunda and Pushpadhati
Translated by: Mandar Mali
engtitle: himAdrivaibhavam haimakuNDaH puShpadhATI cha
itxtitle: himAdrivaibhavaM haimakuNDaH puShpadhATI cha (rAShTragItAnjaliH)
title: हिमाद्रिवैभवं हैमकुण्डः पुष्पधाटी च (राष्ट्रगीताञ्जलिः)

---
  
 हिमाद्रिवैभवम्हैमकुण्ड   
(हैमकुण्ड पुष्पधाटी च)  
(गीतिका) (मात्रासमक जाति)  
जय जय जय हे हैम-सुकुण्डम् ।  
     सिक्ख-धर्म-सपूजित-रत्नम् ।  
गुरु-गोविन्द-तपस्या-भूमिः  
     लक्ष्मण-मन्दिर-शोभित-भूमिः ॥ जय०॥  
  
हैमकुण्डमिदमद्भुत-मूर्तिः  
     हिम-गिरि-शोभित-हिममय-मूर्तिः ।  
हिमाच्छादित हिममय-वारिं  
     हैम-प्रपात पात-द्वय-रम्यम् ॥ जय०॥  
  
घाघरियातं  कठिने मार्गे,  
     स्थितः सदा हैमावृत एव ।  
सतत हिमानी सुषमा-हृद्यः  
     गुरुद्वाराऽऽश्रित-गौरव-कीर्तिः ॥ जय०॥  
  
मार्गे तत्र सोपान-सहस्रं  
     कठिनं क्लिष्टं सतत-सदुर्गम् ।  
आरुह्यैतदजलमुदारं  
     कुण्डं प्राप्य शान्ति-सुखमेति ॥ जय०॥  
  
गुरु गोविन्दसिंह-यति-र्वयः  
     तीव्रं तप्त्वा तपसा राशिम् ।  
म्लेच्छ-त्रास-जनतापं हर्तुं  
     भुवमापेदे भव-भय-हर्ता ॥ जय०॥  
  
सिक्ख धर्म शुभ तीर्थमुदारं  
     शौर्य-शक्ति-सञ्चार मनोज्ञम् ।  
गुरुद्वारा-दर्शित निजभक्तिः  
     सिक्ख-जनाः श्रयते त्वविरामम् ॥ जय०॥  
  
पावनतीर्थं प्रतिपल रम्यं  
     शान्ति-सद्म चिर-चिन्तन धामम् ।  
जगति तनोतु शान्तिमविरामं  
     आत्मिक-शक्तिं वितरतु लोके ॥ जय०॥  
  
हैमकुण्ड ! तव कीर्तिरुदारा  
     लोके शान्तिः श्रियं वितनोतु ।  
विश्वशान्ति-सन्देशमुदार्यं  
     भ्रातृभाव समता प्रथयैच्च ॥ जय०॥  
  
पुष्प-द्रोणि-रियमक्षयकीर्तिः,  
     गन्धमादनाद्रि सुविख्यातः ।  
कठिन हिमानी-पार व्याप्ता  
     क्रोशद्वय सुम शोभा-राशिः ॥ जय०॥  
  
नैसर्गिक-सुमनोभिरभिख्या  
     लभते मासत्रयं सुषमाढया ।  
पुष्पद्रोणि हृत्वा खेदं  
     कोमलभावं तनुयाच्चित्ते ॥ जय०॥  
  
  
Proofread by Mandar Mali   
  
