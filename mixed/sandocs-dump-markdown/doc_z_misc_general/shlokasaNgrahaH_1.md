---
Category: misc, shloka
File name: shloka1.itx
Indexextra: (common shlokas used for recitation - set 1)
Language: Sanskrit
Latest update: November 1, 2010
Location: doc_z_misc_general
Proofread by: sa.ngraha 1
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: shloka
Texttype: shloka
Transliterated by: sa.ngraha 1
engtitle: common shlokas used for recitationset 1
itxtitle: shlokasaNgrahaH 1
title: श्लोकसण्ग्रहः १

---
  
 श्लोक सङ्ग्रह १   
  
                     ॐ  
वक्रतुण्ड महाकाय कोटिसूर्यसमप्रभ ।  
निर्विघ्नं कुरु मे देव सर्वकार्येषु सर्वदा ॥  
  
    या कुन्देन्दु तुषार् हार धवला या शुभ्रवस्त्रावृता ।  
    या वीणावरदण्ड मण्डितकरा या श्वेतपद्मासना ।  
    या ब्रह्माच्युतशङ्करप्रभ्रुतिभिर्देवै सदा वन्दिता ।  
    सा मां पातु सरस्वती भगवती निःशेष जाड्या पहा ॥  
  
गुरुर्ब्रह्मा गुरुर्विष्णुः गुरुर्देवो महेश्वरः ।  
गुरुः साक्षात्परब्रह्म तस्मै श्री गुरवेनमः ॥  
  
    कराग्रे वसते लक्ष्मीः करमध्ये सरस्वती ।  
    करमूले तु गोविन्दः प्रभाते करदर्शनं ॥  
  
समुद्रवसने देवि पर्वतस्तनमण्डले ।  
विष्णुपत्नि नमस्तुभ्यं पादस्पर्शं क्षमस्व मे ॥  
  
    शान्ताकारं भुजगशयनं पद्मनाभं सुरेशं ।  
    विश्वाधारं गगनसदृशं मेघवर्णं शुभाङ्गं ।  
    लक्ष्मीकान्तं कमलनयनं योगिभिर्ध्यानगम्यं ।  
    वन्दे विष्णुं भवभयहरं सर्वलोकैकनाथम् ॥  
  
सर्वेऽपि सुखिनः सन्तु सर्वे सन्तु निरामयाः ।  
सर्वे भद्राणि पश्यन्तु मा कश्चित्दुःखभाग्भवेत् ॥  
  
    या देवी सर्वभूतेषु मातृरुपेण संस्थितः ।  
    या देवी सर्वभूतेषु शक्तिरुपेण संस्थितः ।  
    या देवी सर्वभूतेषु शान्तिरुपेण संस्थितः ।  
    नमस्तस्यैः नमस्तस्यैः नमस्तस्यैः नमो नमः ॥  
  
ॐ णमो अरिहन्ताणं  
ॐ णमो सिद्धाणं  
ॐ णमो आयरियाणं  
ॐ णमो उवज्झायाणं  
ॐ णमो लोए सव्वसाहुणं  
          एसो पञ्च णमोकारो  
          सव्व पावपणासणो  
          मङ्गलाणं च सव्वेसिम्  
          पढमं हवई मङ्गलं  
सर्व मङ्गल माङ्गल्ये शिवे सर्वार्थ साधिके ।  
शरण्ये त्र्यम्बके गौरी नारायणी नमोस्तुते ॥  
  
    वसुदेव सुतं देवं कंस चाणूरमर्दनं ।  
    देवकी परमानन्दं कृष्णं वन्दे जगद्गुरुं ॥  
  
ब्रह्मार्पणं ब्रह्म हविः ब्रह्माग्नौ ब्रह्मणा हुतम् ।  
ब्रह्मैव तेन गन्तव्यं ब्रह्मकर्मसमाधिना ॥  
  
    राम रामेति रामेति रमे रामे मनोरमे ।  
    सहस्रनाम तत्तुल्यं रामनाम वरानने ॥  
  
शुभं करोति कल्याणं आरोग्यं धनसम्पदा ।  
शत्रुबुध्दिविनाशाय दीपज्योति नमोऽस्तुते ॥  
  
    कर्मण्येवाधिकारस्ते मा फलेषु कदाचन ।  
    मा कर्मफलहेतुर्भिः मा ते सङ्गोस्त्व कर्मणि ॥  
  
करचरण कृतं वाक्कायजं कर्मजं वा ।  
श्रवणनयनजं वा मानसं वापराधं ।  
विहितमविहितं वा सर्वमेतत्क्षमस्व ।  
जय जय करुणाब्धे श्रीमहादेव शम्भो ॥  
  
    ॐ सह नाववतु । सह नौभुनक्तु ।  
    सह वीर्यं करवावहै ।  
    तेजस्वि नावधीतमस्तु । मा विद्विषावहै ॥  
  
त्वमेव माता च पिता त्वमेव ।  
त्वमेव बन्धुश्च सखा त्वमेव ।  
त्वमेव विद्या द्रविणं त्वमेव ।  
त्वमेव सर्वं मम देवदेव ॥  
  
    ॐ असतो मा सद्गमय । तमसो मा ज्योतिर्गमय ।  
    मृत्योर्मा अमृतं गमय ॥  
  
    ॐ शान्तिः शान्तिः शान्तिः ॥  
  
ॐ पूर्णमदः पूर्णमिदं पूर्णात् पूर्णमुदच्यते ।  
पूर्णस्य पूर्णमादाय पूर्णमेवावशिष्यते ॥  
  
     ॐ शान्तिः शान्तिः शान्तिः ॥  
  
  
  
