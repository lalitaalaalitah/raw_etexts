---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet, gurudev
Description/comments: Rashtragitanjali, Kapiladeva Dwivedi (Ed.)
File name: dayAnandastavaH.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Dayananda Stava
Translated by: Mandar Mali
engtitle: dayAnandastavaH
itxtitle: dayAnandastavaH (rAShTragItAnjaliH)
title: दयानन्दस्तवः (राष्ट्रगीताञ्जलिः)

---
  
 दयानन्दस्तवः   
(गीतिका) (प्रमाणिका वृत्तम्)  
नमामि मूलशकरं दयाऽऽकरं गुणाऽऽकरम् ।  
प्रभाऽऽकरं सुधाऽऽकरं समस्त-लोक-भास्करम् ॥ नमामि०॥ १  
     स्व-ज्ञान-दीप्ति-भास्वरं गुण-प्रभा-विकस्वरम् ।  
     स्व-योग-रोचिषाऽऽवृतं तपो-विधृतं-कल्मषम् ॥ नमामि०॥ २  
महर्षि-वृन्द-वन्दितं श्रुतेर्निनाद-नन्दितम् ।  
अनाथ-नाथमाश्रयं सदा सदार्य-संश्रयम् ॥ नमामि०॥ ३  
     भजे गुणैक मानिनं श्रुति-प्रभैक्-ध्यायिनम् ।  
     भवाब्धि-दोष-पायिनं सुखौघ-शान्ति-दायिनम् ॥ नमामि०॥ ४  
तमोऽपहं रजोऽपहं अजस्रमात्म-दोष-हम् ।  
तप-प्रपूत-मानसं अनार्य-वृन्द-शासनम् ॥ नमामि०॥ ५  
     श्रये गुणोच्चयाऽऽश्रयं मनोज-भाव-संश्रयम् ।  
     भवाऽब्धि-दुःख-वारकं अशेष-दोष-हारकम् ॥ नमामि०॥ ६  
श्रुति-स्मृति-प्रचारकं सदाऽऽर्य-वर्त्म धारकम् ।  
दरिद्र-दीन-तारकं गुण-प्रभा-प्रसारकम् ॥ नमामि०॥ ७  
     त्वदङ्ध्रि-पद्म-सेवनं समस्त-शोक-शोषणम् ।  
     अशेष-दोष-दूषणं सुखौध सिन्धु पोषणम् ॥ नमामि०॥ ८  
गुणाऽश्रयं प्रभाऽऽश्रयं समस्त-गौरवाऽऽश्रयम् ।  
परार्थ-त्यक्त-विग्रहं त्विषा-प्रदीप्त-विग्रहम् ॥ नमामि०॥ ९  
     नमामि लोक-लोचनं स्फुरत्प्रभा-प्ररोचनम् ।  
     सुधी-प्रवीर-रञ्जकं समस्त-दोष-भञ्जकम् ॥ नमामि०॥ १०  
  
  
Proofread by Mandar Mali   
  
