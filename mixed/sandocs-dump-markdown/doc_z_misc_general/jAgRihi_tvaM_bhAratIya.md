---
Acknowledge-Permission: Samskrita Bharati http://www.samskritabharati.org/
Author: dorbalaprabhAkarasharmA
Category: misc, sanskritgeet
File name: jAgRRihitvaMbhAratIya.itx
Indexextra: (Wiki)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Jagrihi Tvam Bharatiya
Transliterated by: Shubha shubhazero at gmail.com
engtitle: jAgRihi tvaM bhAratIya
itxtitle: jAgRihi tvaM bhAratIya
title: जागृइहि त्वं भारतीय

---
  
 जागृहि त्वं भारतीय !   
जागृहि त्वं भारतीय, प्रभातं समुपस्थितं  
संस्कृतज्ञ ! प्रयामश्चल !  
वयंं राष्ट्रे जागृयाम, वयंं राष्ट्रे जागृयाम ॥  
  
बालपिककुलमधुरसंस्कृतपञ्चमस्वरकूजितं  
शृणु श्रवणसुखप्रदं कवि-सुभाषितकलकिलकिलम् ।  
पश्य विश्वहितास्पदं त्यागारुणं कलयागतं  
ज्ञानभानुमुपास्महे धियो यो नः प्रेरयेत्, धियो यो नः प्रेरयेत् ॥  
  
विसृज जाड्यं मोहजनितं, त्यजालस्यं मानसं  
श्रुति-स्मृतिऋषिशङ्खनादैर्दमय मन्देहासुरान् ।  
चिन्तयानन्तं समन्तात् सर्वजीवान्तर्गतं  
भारतीसुप्रजःकार्यं मातृसेवनमाह्निकं , मातृसेवनमाह्निकम् ॥  
  
मनःक्षेत्रं समं कृत्वा स्नेहलतिका रोप्यतां  
दयासलिलं पूरयित्वा प्रेमपुष्पं वर्ध्यताम् ।  
संविभज्य ज्ञानसलिलं समैः सह सम्भुज्यतां  
मुनिवचनकृतिशान्तिधृतिभिः भारतश्रीः साध्यतां, भारतश्रीः साध्यताम् ॥  
  
                - दोर्बलप्रभाकरशर्मा  
  
Encoded and proofread by Shubha shubhazero at gmail.com   
  
