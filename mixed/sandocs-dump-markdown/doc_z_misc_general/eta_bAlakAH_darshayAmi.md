---
Acknowledge-Permission: Samskrita Bharati http://www.samskritabharati.org/
Category: misc, sanskritgeet
File name: etabAlakAHdarshayAmi.itx
Indexextra: (Wiki)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: eta bAlakAH darshayAmi
Transliterated by: Shubha shubhazero at gmail.com
engtitle: etabAlakAHdarshayAmi
itxtitle: eta bAlakAH darshayAmi
title: एत बालकाः दर्शयामि

---
  
 एत बालकाः दर्शयामि   
एत बालकाः दर्शयामि वस्तेजो हिन्दुस्थानस्य,  
तेजो भारतवर्षस्य ।  
अस्य मृत्तिका शिरसा वन्द्या, भूमिरियं बलिदानस्य ।  
वन्दे मातरं, वन्दे मातरम् ॥  
  
उत्तरभागे रक्षणकर्ता नगाधिराजो विख्यातः  
दक्षिणदेशे पदक्षालको महासागरः प्रख्यातः ।  
पश्यत गङ्गायमुनातीरं परं पावनं भूलोके  
स्थाने स्थाने यद् दिव्यत्वं नैव सुराणामपि नाके  
एकमेव तत् स्थानं चैतत् देवानामवतारस्य ॥ १॥  
  
रजपूतानामेतत् स्थानं खडे येषां अभिमानः  
धर्मरक्षणे युद्धे मरणं यैर्मन्यते सम्मानः ।  
अत्रैवासीत् प्रतापवीरो विश्वेऽस्मिन् यो बहुमान्यः  
शीलरक्षणे भस्मीभूताः अत्रासङ्ख्याः पद्मिन्यः  
रजः सुपूतं वीरपदाब्जैः स्थानं चैतद्देशस्य ॥ २॥  
  
वङ्गोऽयं यद्धरणीहरिता मनोहारिणी सर्वत्र  
निजराष्ट्रार्थं सिद्धा मरणे सन्ति बालका अप्यत्र  
रामकृष्ण-गौराङ्ग-विवेकानन्द-प्रमुखाः यत्रासन् ।  
अरविन्दाद्याः क्रान्तिकारकाः शान्तिपूजकाः यत्रासन्  
जन्मभूरियं ``नेताजेः'' प्रख्यातस्य सुभाषस्य ॥ ३॥  
  
इयं दृश्यतां महाराष्ट्रभूः यत्र शिवाजी राजासीत्  
यस्य भवानीकरवालेन म्लेच्छानां संहारोऽभूत्  
स्थाने स्थाने पर्वतभागे सामर्थ्याग्निः प्रकटोऽभूत्  
घोषो ``हर हर महादेव'' इति बाले बाले प्राविरभूत्  
कृतं हि गौरवरक्षणकार्यं शिवेन हिन्दुस्थानस्य ॥ ४॥  
  
भक्तिमानयं दक्षिणदेशो गोदाकृष्णापरिपुष्टः  
गगनस्पर्धित-शिल्पकलान्वित-गोपुरभालैर्विभूषितः ।  
अत्र विद्यते सुजनस्थानं सीतापति-पदपरिपूतम् ।  
अत्र शङ्कराचार्याः वन्द्याः केरलभागे सम्भूताः  
विजयनगर-साम्राज्यमिहासीत् ख्यातं हिन्दूधर्मस्य ॥ ५॥  
  
  
Encoded and proofread by Shubha shubhazero at gmail.com   
  
