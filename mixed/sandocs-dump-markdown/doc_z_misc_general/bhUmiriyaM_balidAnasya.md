---
Author: paM\. digambara ananta paNDharapure\, ghoDanadI\, puNe
Category: misc, sanskritgeet
Description/comments: From Sharada Magazine, Pune, January 1967,
File name: bhUmiriyaMbalidAnasya.itx
Indexextra: (Video, Scan, Kannada, Hindi Video)
Language: Sanskrit
Latest update: May 19, 2019
Location: doc_z_misc_general
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: bhUmiriyaM balidAnasya
engtitle: bhUmiriyaM balidAnasya
itxtitle: bhUmiriyaM balidAnasya
title: भूमिरियं बलिदानस्य

---
  
 भूमिरियं बलिदानस्य   
इहिन्दी ``आओ बच्चो तुम्हें दिखाए झाँकी हिन्दुस्थानकी'' संस्कृतानुवाद  
एत बालकाः दर्शयामि वस्तेजो हिन्दुस्थानस्य,  
तेजो भारतवर्षस्य  
अस्य मृत्तिका शिरसा वन्द्या भूमिरियं बलिदानस्य  
वन्दे मातरं, वन्दे मातरम् ॥ अस्य०॥ ध्रु०॥  
  
उत्तरभागे रक्षणकर्ता नगाधिराजो विख्यातः  
दक्षिणदेशे पदक्षालको महासागरः प्रख्यातः  
पश्यत गङ्गायमुनातीरं परं पावनं भूलोके  
स्थाने स्थाने यद्दिव्यत्वं नैव सुराणामपि नाके  
एकमेव तत्स्थानं चैतद् देवानामवतारस्य ॥ अस्य०॥ १॥  
  
रजपूतानामेतत्स्थानं खड्गे येषामभिमानः  
धर्मरक्षणे युद्धे मरणं यैर्मन्यते सम्मानः  
अत्रैवासीत्प्रतापवीरो विश्वेऽस्मिन्यो बहुमान्यः  
शीलरक्षणे भस्मीभूताः अत्रासङ्ख्याः पद्मिन्यः  
रजः सुपूतं वीरपदाब्जै स्थानं चैतद् देशस्य ॥ अस्य०॥ २॥  
  
वङ्गोऽयं यद्धरणी हरिता मनोहारिणी सर्वत्र  
निजराष्ट्रार्थं सिद्धा मरणे सन्ति बालका अप्यत्र  
रामकृष्ण-गौराङ्ग-विवेकानन्द-प्रमुखाः यत्राऽऽसन्  
अरविन्दाद्याः क्रान्तिकारकाः शान्तिपूजकाः यत्राऽऽसन्  
जन्मभूरियं ``नेताजि'' ति प्रख्यातस्य सुभाषस्य ॥ अस्य०॥ ३॥  
  
इयं दृश्यतां महाराष्ट्रभूः यत्र शिवाजी भूपोऽभूत्  
यस्य भवानी-करवालेन म्लेच्छानां संहारोऽभूत्  
स्थाने स्थाने पर्वतभागे सामथ्र्याग्निः प्रकटोऽभूत्  
घोषो ``हर हर महादेव'' इति बाले बाले प्राविरभूत्  
कृतं हि गौरवरक्षणकार्यं शिवेन हिन्दुस्थानस्य ॥ अस्य०॥ ४॥  
  
भक्तिमानयं दक्षिणदेशो गोदा-कृष्णा-परिपुष्टः  
गगनस्पर्धित-शिल्पकलान्वित गोपुरबालैर्विभूषितः  
अत्र विद्यते सुजनस्थानं सीतापति-पद-परिपूतं  
अत्र शङ्कराचार्या वन्द्याः केरलभागे सम्भूताः  
विजयनगर-साम्राज्यमिहासीत्ख्यातं हिन्दूधर्मस्य ॥ अस्य०॥ ५॥  
  
संस्कृतानुवादकः पं. दिगम्बर अनन्त पण्ढरपुरे, घोडनदी, पुणे  
  
  
