---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: rAShTrodbodhanam.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Rashtrodbodhanam
Translated by: Mandar Mali
engtitle: rAShTrodbodhanam
itxtitle: rAShTrodbodhanam (rAShTragItAnjaliH)
title: राष्ट्रोद्बोधनम् (राष्ट्रगीताञ्जलिः)

---
  
 राष्ट्रोद्बोधनम्   
(उपजातिवृत्तम्)  
प्रवर्तितं साधु प्रशासनेन  
     यद् योजनाऽऽयोजनमत्र हृद्यम् ।  
सर्वस्य साहाय्यमपेक्षते तद्  
     हृदा प्रयोज्य सुख शान्ति-हेतोः ॥  
  
राष्ट्रस्य वृद्ध्यै जनता-समृद्ध्यैः  
     प्रवर्तितं योजन-सूक्ष्म-जालम् ।  
देशः श्रिया श्लिष्यतु येन सद्यो  
     दीनार्त-लोकोद्धृति-रक्षणं स्यात् ॥  
  
उद्योगमास्थाय विकास कार्ये  
     औद्योगिके वा कृषि-कार्य-जाते ।  
तन्नाश्रिते यत्न-समाश्रिते च  
     सर्वात्मना साधु प्रयत्यमेव ॥  
  
देशस्य रक्षामधिश्रित्य सद्य  
     स्याज्जागरूकत्वमजस्रमेव ।  
विरोधि शक्तेर्दलनेन नित्यं  
     स्वपौरुषस्याभिनवा विवृद्धिः ॥  
  
बलं निधीयेत विकास-कार्ये  
     समाज-कल्याण-परम्परासु ।  
स्यादेकता सौख्यकरी जनेषु  
     विभेदलेशो न भुवः स्पृशेच्च ॥  
  
भाषाश्रितं प्रान्त-समुत्थितो वा  
     धर्माश्रयो जाति विवर्ग-निष्ठः ।  
यः कोऽपि भेदो न स वृद्धिमेयात्  
     सर्वे वयं भारत-भू-सुपुत्राः ॥  
  
राष्ट्रस्य वृद्ध्यै नितरामपेक्ष्य  
     श्रमं कठोरो मनुजैः समस्तैः ।  
निर्माणमूला प्रहिता सुदृष्टिः  
     स्यात् सर्वकार्येषु मनोबलाढ्या ॥  
  
देशे विदेशे यदि वा कुचक्रं  
     स्वातन्त्र्य नाशाय प्रवर्तितं स्यात् ।  
ध्वस्य प्रमथ्यं च तदायसेन ।  
     करेण सर्वैर्दृढ निश्चयेन ॥  
  
आचारहीनत्वमुपेक्षणं च  
     भ्रष्टाऽऽश्रयाऽचार परम्परा वा ।  
अनैतिकत्वं परशोषणं च  
     सर्वं समाप्य निजराष्ट्र-वृद्ध्यैः ॥  
  
शान्त्यैः प्रगत्यैः अवमत्य भेदान्  
     लोका समे सङ्घटिता भवेयुः ।  
चारित्रिकी प्राप्य समुन्नतिं च  
     सर्वापराधापनयं क्रियेत ॥  
  
  
Proofread by Mandar Mali   
  
