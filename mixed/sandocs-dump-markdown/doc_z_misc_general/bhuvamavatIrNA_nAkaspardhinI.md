---
Acknowledge-Permission: Samskrita Bharati http://www.samskritabharati.org/
Author: ji. mahAbaleshvarabhaTTaH
Category: misc, sanskritgeet
File name: bhuvamavatIrNAnAkaspardhinI.itx
Indexextra: (Wiki, 1)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: BhuvamavatirNa Nakaspardhini
Transliterated by: Shubha shubhazero at gmail.com
engtitle: bhuvamavatIrNAnAkaspardhinI
itxtitle: bhuvamavatIrNA nAkaspardhinI
title: भुवमवतीर्णा नाकस्पर्धिनी

---
  
 भुवमवतीर्णा नाकस्पर्धिनी   
भुवमवतीर्णा नाकस्पर्धिनी  
भारतधरणीयं, मामकजननीयम् ॥  
  
शिरसि हिमालय-मुकुट-विराजिता  
पादे जलधिजलेन परिप्लुता  
मध्ये गङ्गापरिसरपूता  
भारतधरणीयं, मामकजननीयम् ॥ १॥  
  
काश्मीरेषु च वर्षति तुहिनं  
राजस्थाने प्रदहति पुलिनं  
मलयस्थाने वाति सुपवनः  
भारतधरणीयं, मामकजननीयम् ॥ २॥  
  
नानाभाषि-जनाश्रय-दात्री  
विविध-मतानां पोषणकर्त्री  
नानातीर्थ-क्षेत्रसवित्री  
भारतधरणीयं, मामकजननीयम् ॥ ३॥  
  
पुण्यवतामियमेव हि नाकः  
पुण्यजनानां रुद्रपिनाकः  
पुण्यपराणामाश्रयलोकः  
भारतधरणीयं, मामकजननीयम् ॥ ४॥  
  
                - जि. महाबलेश्वरभट्टः  
  
Encoded and proofread by Shubha shubhazero at gmail.com   
  
