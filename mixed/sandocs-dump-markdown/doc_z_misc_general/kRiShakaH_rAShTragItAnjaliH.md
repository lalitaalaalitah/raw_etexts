---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: kRRiShakaH.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Krishaka
Translated by: Mandar Mali
engtitle: kRRiShakaH
itxtitle: kRiShakaH (rAShTragItAnjaliH)
title: कृइषकः (राष्ट्रगीताञ्जलिः)

---
  
 कृषकः   
(गीतिका) (मात्रासमकजाति)  
जयतु कर्षको भारत-त्राता,  
     अन्न-धान्य-धन जीवन-दाता ।  
शान्त-साधकः प्रतिपल योद्धा  
     कृति-तति-रक्त-दोष-संशुद्धा ॥ जयतु०॥  
  
शीत-ग्रीष्म-भय-संशय-मुक्तः,  
     शक्तिशालि-वृषभ-द्वय-युक्तः ।  
आत्मत्यागरतिरन्न-प्रदाता,  
     भारत-भू-हित-जीवन-दाता ॥ जयतु०॥  
  
कर्मरतः कृषि-कर्म-प्रवीणो  
     दैन्य शोक-संशोषण-क्षीणः ।  
लोक-रक्षको लोक शोषितः  
     पौर-रक्षकः पौर-भक्षितः ॥ जयतु०॥  
  
मान-लोभ-मद-दोष-वर्जितः,  
     शिक्षित-शासक-वर्ग-तजितः ।  
सकल-लोक-सस्यान्न-प्रदाता  
     सततमभाव-दैन्य-सन्धाता ॥ जयतु०॥  
  
क्लान्ति श्रान्ति-भय-क्षोभ-विमुक्तः,  
     पौर शान्ति-सुख-वैभव रिक्तः ।  
अज्ञानान्ध-प्रसारण-युक्तः,  
     ज्ञान-दीधितेर्गौरव मुक्तः ॥ जयतु०॥  
  
त्याग-तपस्या-संयम-मूर्तिः  
     दुःख-द्वन्द्व-सहनाऽश्रित-शक्तिः ।  
ताप-शीत-वर्षा-भय-मुक्तः,  
     निज-कृषि-कर्मणि प्रतिपल-युक्तः ॥ जयतु०॥  
  
भारत-भूमि कृषक-निर्भरा,  
     कृषक-पोषिता, कृषकैर्गुप्ता ।  
कृषक-पोपणे भारत-पुष्टिः  
     कृषक-पीडने- भारत-पीडा ॥ जयतु०॥  
  
बीज-खाद्य-सुविधा तु समस्ता  
     भारत-ग्रामे प्रतिपदमिष्टा ।  
धान्यवृद्धिरिह देश-समृद्धिः  
     सस्यवृद्धिरिह गौरव-वृद्धिः ॥ जयतु०॥  
  
ग्राम शोषणं दीन-शोषणं,  
     कृपक-शोषणं भारत-दुःखम् ।  
कृषेरुन्न्तिः भारत-वृद्धिः,  
     कृषेर्विकासो जनता- हासः ॥ जयतु०॥  
  
कृषक-गौरवं प्रतिपद रम्यं  
     कृषक-समृद्धिः भारत-वृद्धिः ।  
कृषक-सुरक्षा भारत-रक्षा  
     कृषक-विभूतिः भारत-भूति ॥ जयतु०॥  
  
  
Proofread by Mandar Mali   
  
