---
Acknowledge-Permission: Samskrita Bharati http://www.samskritabharati.org/
Category: misc, sanskritgeet
File name: vishvamakhilamuddhartumamI.itx
Indexextra: (Wiki)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: vishvamakhilamuddhartumamI
Transliterated by: Shubha shubhazero at gmail.com
engtitle: vishvamakhilamuddhartumamI
itxtitle: vishvamakhilamuddhartumamI
title: विश्वमखिलमुद्धर्तुममी

---
  
 विश्वमखिलमुद्धर्तुममी   
विश्वमखिलमुद्धर्तुममी निर्मिता वयम् ।  
मानवं समुद्धर्तुममी प्रेषिता वयम् ।  
हरिणा निर्मिता वयम् ॥  
  
सङ्कटाद्रिभिदुरं धैर्यं धार्यमनिशमिदमिह कार्यम् ।  
मातरं प्रतिष्ठां नेतुं तनुभृतो वयम् ।  
प्रभुणा प्रेषिता वयम् ॥  
  
मातृभक्तिरेकं ध्येयं, तत्कृते शरीरं देयम् ।  
क्षुद्रलालसापरिमुक्ताः सेवका वयम् ।  
प्रभुणा प्रेषिता वयम् ॥  
  
जानते भरतभुवि लोकाः, आत्मतत्त्वमिह गतशोकाः ।  
इत्यवेत्य जगदुद्धरणे योजिता वयम् ।  
प्रभुणा प्रेषिता वयम् ॥  
  
ईश्वरः स्फुरति नः स्वान्ते अज्ञानान्धतमसस्यान्ते ।  
तस्य कार्यमधुना कर्तुं सोद्यमा वयम् ।  
प्रभुणा प्रेषिता वयम् ॥  
  
निश्चितं यशः परिपूर्णं लप्स्यतेऽत्र जन्मनि तूर्णम् ।  
ईशकार्यकरणे निरताः सन्ततं वयम् ।  
प्रभुणा प्रेषिता वयम् ॥  
  
  
Encoded and proofread by Shubha shubhazero at gmail.com   
  
