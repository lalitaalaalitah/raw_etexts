---
Category: misc, vedanta
Description/comments: Ramanuja Stotramala
File name: paramArthashlokadvayam.itx
Indexextra: (Scan)
Language: Sanskrit
Latest update: November 23, 2019
Location: doc_z_misc_general
Proofread by: Aruna Narayanan narayanan.aruna at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Paramarthashlokadvayam
engtitle: paramArthashlokadvayam
itxtitle: paramArthashlokadvayam
title: परमार्थश्लोकद्वयम्

---
  
 परमार्थश्लोकद्वयम्   
   श्रीवात्स्यवरदगुरुभिरनुगृहीतं  
श्रीरस्तु ।  
श्रीमते हयग्रीवायनमः ।  
श्रीमते रामानुजाय नमः ॥  
  
वन्देऽहं वरदार्यं तं वत्साभिजनभूषणम् ।  
भाष्यामृतप्रदानाद्यः सञ्जीवयति मामपि ॥  
  
सत्सङ्गाद्भवनिःस्पृहो गुरुमुखाच्छ्रीशं प्रपद्यात्मवान्  
     प्रारब्धं परिभुज्य कर्मशकलं प्रक्षीणकर्मान्तरः ।  
न्यासादेव निरङ्कुशेश्वरदयानिर्लूनमायान्वयः  
     हार्दानुग्रहलब्धमध्यधमनिद्वारा बहिर्निर्गतः ॥ १॥  
  
मुक्तोऽर्चिर्दिनपूर्वपक्षषडुदङ्मासाब्दवातांशुम-  
     द्ग्लौविद्युद्वरुणेन्द्रधातृमहितस्सीमान्तसिन्ध्वाप्लुतः ।  
श्रीवैकुण्ठमुपेत्य नित्यमजडं तस्मिन् परब्रह्मणः  
     सायुज्यं समवाप्य नन्दति समं तेनैव धन्यः पुमान् ॥ २॥  
  
प्रातर्नित्यानुसन्धेयं परमार्थं मुमुक्षुभिः ।  
श्लोकद्वयेन सङ्क्षिप्तं सुव्यक्तं वरदोऽब्रवीत् ॥ ३॥  
  
इति परमार्थश्लोकद्वयं समाप्तम् ।  
  
  
Proofread by Aruna Narayanan narayanan.aruna at gmail.com   
  
