---
Acknowledge-Permission: Samskrita Bharati http://www.samskritabharati.org/
Author: gu. gaNapayyahoLLa
Category: misc, sanskritgeet
File name: namobhagavati.itx
Indexextra: (Wiki, Videos 1, 2. 3)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Namo Bhagavati
Transliterated by: Shubha shubhazero at gmail.com
engtitle: namo bhagavati
itxtitle: namo bhagavati
title: नमो भगवति

---
  
 नमो भगवति !   
नमो भगवति ! हे सरस्वति !  
वन्दे तव पदयुगलम् ॥  
  
विद्यां बुद्धिं वितनु भारति  
चित्तं कारय मम विमलम् ॥  
  
वीणावादिनि शुभमतिदायिनि  
पुस्तकहस्ते देवनुते ।  
वर्णज्ञानं सकलनिदानं  
सन्निहितं कुरु मम चित्ते ॥ नमो ॥  
  
हंसवाहिनि ब्रह्मवादिनि  
करुणापूर्णा भव वरदे ।  
मञ्जुलहासिनि नाट्यविलासिनि  
लास्यं कुरु मम रसनाग्रे ॥ नमो ॥  
  
             - गु। गणपय्यहोळ्ळ  
  
Encoded and proofread by Shubha shubhazero at gmail.com   
  
