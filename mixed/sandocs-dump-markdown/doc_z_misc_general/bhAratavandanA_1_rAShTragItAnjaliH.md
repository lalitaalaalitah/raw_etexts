---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: bhAratavandanA1.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Bharata Vandana 1
Translated by: Mandar Mali
engtitle: bhAratavandanA 1
itxtitle: bhAratavandanA 1 (rAShTragItAnjaliH)
title: भारतवन्दना १ (राष्ट्रगीताञ्जलिः)

---
  
 भारतवन्दना १   
ज्ञान विज्ञान-सन्दोहा, कान्ति-शान्ति-स्वरूपिणीम् ।  
अमरा भारती देवी, वन्दे मातरमन्वहम् ॥  
  
षष्टि-कोटि-नरैर्युक्ता, द्विषष्टि कोटि-हस्तकाम् ।  
गुणिभिः श्रमिभिर्जुष्टा, वन्दे मातरमन्वहम् ॥  
  
बङ्ग-पञ्चनदैहृद्याम्, असमोत्कल-शोभिनीम् ।  
कश्मीर-राजस्थानाढ्या, वन्दे मातरमन्वहम् ॥  
  
मध्योत्तर-प्रदेशाभ्यां, विहारेण च भास्वतीम् ।  
गुजरैस्तमिलं कान्ता, वन्दे मातरमन्वहम् ॥  
  
केरलेनान्ध्रकेणेष्टा, हिमाचल-मनोरमाम् ।  
महाराष्ट्रेण सन्दीप्ता, वन्दे मातरमन्वहम् ॥  
  
कर्णाट-गीत-सङ्गीता, हरियाणा-विभास्वराम् ।  
मेघालयेन संहृष्टा, वन्दे मातरमन्वहम् ॥  
  
त्रिपुरा-मणिपूर्भ्यां च, सिक्खिमेन मनोहराम् ।  
नागालैण्ड गुणैर्रम्या, वन्दे मातरमन्वहम् ॥  
  
स्वच्छ-कीर्ति-सुधा-सिक्ता, विद्वन्मौक्तिक-मालिनीम् ।  
वीराङ्गनां-यशः-शुभ्रा, वन्दे मातरमन्वहम् ॥  
  
ज्ञान-विज्ञान-सम्पुष्टैः, राष्ट्रोत्थान-परायणे ।  
क्रान्ति-दूतैः स्तुता हृद्या, वन्दे मातरमन्वहम् ॥  
  
रोग-शोक-भय क्रोधं-दुःख-दारिद्रय-नाशिनीम् ।  
सर्वज्ञा देवजुष्टा ता, वन्दे मातरमन्वहम् ॥  
  
  
Proofread by Mandar Mali   
  
