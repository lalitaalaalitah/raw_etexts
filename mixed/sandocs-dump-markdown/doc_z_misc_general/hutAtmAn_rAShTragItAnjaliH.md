---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: hutAtmAn.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Hutatman
Translated by: Mandar Mali
engtitle: hutAtmAn
itxtitle: hutAtmAn (rAShTragItAnjaliH)
title: हुतात्मान् (राष्ट्रगीताञ्जलिः)

---
  
 हुतात्मान्   
(उपजातिवृत्तम्)  
गायन्तु लोकाः बलिदान-गानं  
     गायन्तु क्रान्तेश्चरितं पवित्रम् ।  
हुतात्मना कीर्ति-सुधा पवित्रा  
     निपीय देशव्रतमाश्रयन्तु ॥  
  
न व्यर्थमेयाद् बलिदान-रक्तं  
     नाऽऽत्माहुते क्रान्तिफलं विनश्येत् ।  
क्रान्ते सुवृक्षः सुषमा समृद्धः  
     पुष्पैः फलैः पुष्टिमियादजस्रम् ॥  
  
हुतात्मना पावनमत्र वृत्त  
     सुधा-रसः जीवन- ज्योतिरेव ।  
देशाभिमानं निज-देश-कीर्तिः  
     स्वातन्त्र्य-भावं प्रथयत्यजस्त्रम् ॥  
  
हुतात्मना यत्र वृता सपर्या,  
     गुणार्चनं कीर्तनमेव नित्यम् ।  
तत्रैव शान्तिः सुख-वृद्धिरिष्टा  
     देशोन्नतिर्गौरव-मान वृद्धिः ॥  
  
यस्मिंस्तु देशे बलिदान-भावो  
     व्याप्तं समाजे युव-नेतृ-वर्गे ।  
तत्रैव कीर्तिनिज-देश-वृद्धिः  
     आत्माभिमानं गुण-गौरवर्द्धिः ॥  
  
हुतात्म-वृत्तं ज्वलितो दवाग्निः  
     हुतात्म-वृत्तं परमं च ज्योतिः ।  
हुतात्म-वृत्तं जनता प्रबोधं  
     हुतात्म-वृत्तं निज-देश-कीर्तिः ॥  
  
यदा यदा देश-समृद्धि नाशः  
     स्वातन्त्र्य-नाशो जन-शोषणं च ।  
तदा तदा देश-स्वतन्त्रतार्थे  
     हुतात्मनामत्र शुभोऽवतारः ॥  
  
हुतात्म-ज्योतिर्जन-शक्ति-दातृ  
     हुतात्म ज्योत्स्ना भय-ताप-मुक्तिः ।  
हुतात्म शक्तिर्निज-देश-शक्तिः  
     हुतात्म-भक्तिर्निज-देश-भक्तिः ॥  
  
ये शूरवीराः बलिदान भावा,  
     देशार्थ सन्त्यक्त-समस्त-वित्ता ।  
ते एव देशोद्धरणे प्रवृत्ता,  
     मातुर्भुवः क्लेश-ततिं हरन्ति ॥  
  
ते क्रान्ति-निष्ठाः जनताऽभिनन्द्या  
     देशार्पिता देश-समाज-वन्द्या ।  
देशस्य स्वातन्त्र्य दवाग्नि-दग्धा  
     ते एव वीराः अमराः सुराश्च ॥  
  
  
Proofread by Mandar Mali   
  
