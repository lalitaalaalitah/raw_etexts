---
Category: aShTaka, misc, stotra
File name: prayAgAShTakam.itx
Language: Sanskrit
Latest update: May 21, 2013
Location: doc_z_misc_general
Proofread by: Dinesh Agarwal, PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: prayAgAShTakam
Texttype: stotra
Transliterated by: Dinesh Agarwal  dinesh.garghouse at gmail.com
engtitle: prayAgAShTakam
itxtitle: prayAgAShTakam
title: प्रयागाष्टकम्

---
  
 प्रयागाष्टकम्   
  
श्रीगणेशाय नमः ।  
मुनय ऊचुः  
सुरमुनिदितिजेन्द्रैः सेव्यते योऽस्ततन्द्रैर्गुरुतरदुरितानां का कथा मानवानाम् ।  
स भुवि सुकृतकर्तुर्वाञ्छितावाप्तिहेतुर्जयति विजितयागस्तीर्थराजः प्रयागः ॥ १॥    
श्रुतिः प्रमाणं स्मृतयः प्रमाणं पुराणमप्यत्र परं प्रमा णम् ।  
यत्रास्ति गङ्गा यमुना प्रमाणं स तीर्थराजो जयति प्रयागः ॥ २॥  
  
न यत्र योगाचरणप्रतीक्षा न यत्र यज्ञेष्टिविशिष्टदीक्षा ।  
न तारकज्ञानगुरोरपेक्षा स तीर्थराजो जयति प्रयागः ॥ ३॥  
  
चिरं निवासं न समीक्षते यो ह्युदारचित्तः प्रददाति च क्रमात् ।  
यः कल्पिताथांर्श्च ददाति पुंसः स तीर्थराजो जयति प्रयागः ॥ ४॥  
  
यत्राप्लुतानां न यमो नियन्ता यत्रास्थितानां सुगतिप्रदाता ।  
यत्राश्रितानाममृतप्रदाता स तीर्थराजो जयति प्रयागः  ॥ ५॥  
  
पुर्यः सप्त प्रसिद्धाःप्रतिवचनकरीस्तीर्थराजस्य नार्यो  
नैकटयान्मुक्तिदाने प्रभवति सुगुणा काश्यते ब्रह्म यस्याम् ।  
सेयं राज्ञी प्रधाना प्रियवचनकरी मुक्तिदानेन युक्ता  
येन ब्रह्माण्डमध्ये स जयति सुतरां तीर्थराजः प्रयागः ॥ ६॥  
  
तीर्थावली यस्य तु कण्ठभागे दानावली वल्गति पादमूले ।   
व्रतावली दक्षिणपादमूले स तीर्थराजो जयति प्रयागः ॥ ७॥  
  
आज्ञापि यज्ञाः प्रभवोपि यज्ञाः सप्तर्षिसिद्धाः सुकृतानभिज्ञाः ।  
विज्ञापयन्तः सततं हि काले स तीर्थराजो जयति प्रयागः ॥ ८॥  
  
सितासिते यत्र तरङ्गचामरे नद्यौ विभाते मुनिभानुकन्यके ।  
लीलातपत्रं वट एक साक्षात्स तीर्थराजो जयति प्रयागः ॥ ९॥  
  
तीर्थराजप्रयागस्य माहात्म्यं कथयिष्यति ।  
शृण्वतः सततं भक्त्या वाञ्छितं फलमाप्नुयात् ॥ १०॥  
  
इति श्रीमत्स्यपुराणे प्रयागराजमाहात्म्याष्टकं समाप्तम् ॥    
  
  
Encoded and proofread by Dinesh Agarwal  dinesh.garghouse at gmail.com  
  
