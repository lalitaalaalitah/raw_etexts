---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: rAShTriyajAgaraNam.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Rashtriya Jagaranam
Translated by: Mandar Mali
engtitle: rAShTriya jAgaraNam
itxtitle: rAShTriya jAgaraNam (rAShTragItAnjaliH)
title: राष्ट्रिय जागरणम् (राष्ट्रगीताञ्जलिः)

---
  
 राष्ट्रिय जागरणम्   
(गीतिका) (भुजङ्गप्रयातम्)  
अये भारतीयाः ! यतध्वं यतध्वं  
     सुखं शान्तिमिष्टा लभध्वं लभध्वम् ।  
सुखं दुःखजातं सहध्वं सहध्वं  
     विकासं प्रमोदं भजध्वं भजध्वम् ॥ १  
इयं क्रान्तिरिष्टा समे भारतेऽपि  
     प्रचारं प्रसारं भजेल्लोकहेतो ।  
युवा बालको बालिका वृद्धवर्यो  
     ददत्वात्मयोगं सदा देशहेतोः ॥ २  
सदा संविधानस्य रक्षापराः स्युः  
     स्वदेशाभिमानं जने जागृयाच्च ।  
जने वर्धतामादरो राष्ट्रकेतौ  
     नरो मोदमाला वहेद् राष्ट्रगीतौ ॥ ३  
सदा देशरक्षा, सदाऽऽदर्श-रक्षा  
     सदैवोच्च-भावाश्रया वृत्तिरिष्टा ।  
विकासः प्रकाशो भवेद् ग्राम-मध्ये  
     ज्वलेज्ज्ञान ज्योतिः समेषा मनःसु ॥ ४  
भवेद् देशकार्ये सदा चित्त-योगं  
     स्वदेशोन्नतौ स्यात् सदेवानुरागः ।  
विकासस्य कार्य मनोयोजनं स्याद्  
     दरिद्रातुराणां हितं प्रेप्सितं स्यात् ॥ ५  
प्रभुत्वं स्वदेशस्य लक्ष्यं सदा स्याद्  
     भवेदेकता राष्ट्रवृद्ध्ये जनेषु ।  
अजस्रं वहेत् स्वाभिमानस्य धारा  
     सदा प्रेरिता स्युर्जनाः देशभक्त्या ॥ ६  
जने जागृयाद् भ्रातृभावो भवाय  
     समत्वस्य भावोदयं स्यात् सुखाय ।  
न धर्मो न भाषा न देशं प्रदेशो  
     भवेद् भेदकारी, न च क्षोभकारी ॥ ७  
यथैवादृता स्युर्नराः लोकमध्ये  
     तथा योषितामादरं स्यादजस्रम् ।  
न याने, न पाने, विवाहेऽन्यदा च  
     स्त्रिया आदरे न्यूनता लक्षिता स्यात् ॥ ८  
यथा संस्कृतिर्भारतीयाः प्रथेत  
     यथा गौरवं भारतीयं तनोतु ।  
विहाय स्वकं क्षुद्रभावः श्रमेण  
     महत्त्वं प्रसार्यं भुव संस्कृतेश्च ॥ ९  
न दैन्यस्य भावोदय स्याज्जनेषु  
     क्षुधा-हीन-भावावलिश्च प्रसर्पेत् ।  
विलापं क्वचिन्न श्रुतं स्याज्जनानां  
     निवासाश्रयो वृत्ति-लाभार्थमेव ॥ १०  
विपत्तिः स्वदेशे यदैवाऽऽपतेत्तु  
     यदाऽऽह्वानलेशोऽपि रक्षार्थम्मायात् ।  
तदा सङ्गतैः सर्वमेवावमत्य  
     नरैर्भारतीयैः सदा भाव्यमेव ॥ ११  
दया-भाव-वृद्धिजने जीव-जाते  
     गवादेर्विवृद्धि पशूनां सुरक्षा ।  
नदीनां ह्रदानां वनानां नगानां  
     सुरक्षा कृताः स्यात् पथामापणानाम् ॥ १२  
विकासं व्रजेद् भावना देशभक्ते  
     नराणां हितायेहितं स्यादजस्रम् ।  
सुधारे रुचिर्ज्ञानवृद्धौ प्रवृत्तिः  
     भवेद् दृष्टिकोणश्च विज्ञानमूलम् ॥ १३  
न हिंसाश्रया वृत्तिरिष्टा जनेषु  
     भवेत् स्नेह-भावोदयं सौख्यकारी ।  
सदा सम्पदो रक्षिता स्युर्जनानां  
     समाजाश्रया वा नरैराश्रिता वा ॥ १४  
तथा स्याद् विकासो यथा लक्ष्यपूर्ति  
     भवेद् राष्ट्रकार्ये, न रोधः क्वचित् स्यात् ।  
समष्टेश्च व्यष्टेर्हितं स्यात् समानं  
     सदोत्कर्षकारी विकासं श्रियः स्यात् ॥ १५  
भवेद् राष्ट्रवृद्धिर्जनानां समृद्धिं  
     सुखं शान्तिरिष्टा सदैव प्रथेत ।  
सदा स्याच्च यूनां सुदृष्टिः प्रकर्षे  
     गुणोच्छ्रायकार्ये समष्टेर्हिताय ॥ १६  
यथाऽऽलस्यलेशो न व्याघातकारी  
     भवेत् तादृशो मार्ग एवावलम्ब्य ।  
क्रियाशीलकत्वं महत्त्वाभिधानं  
     क्रियारोध एवात्मघाताभिधेयः ॥ १७  
प्रवृत्तिर्नराणां भवेद् राष्ट्रकार्ये  
     रुचिः स्याज्जनानां सुधारे विकासे ।  
जनैराश्रितं स्यात्तु मार्गं प्रशस्तं  
     सुखोदकं एवास्तु सर्वो विधिश्च ॥ १८  
स्वदेशे रतिः संस्कृतौ संस्कृतत्वं  
     सदा स्वाभिमानं महत्त्वं प्रकृष्टम् ।  
सदाऽशाश्रयत्वं निराशाक्षयश्च  
     गुणोत्कर्षहतोर्मुदाऽऽधेयमेव ॥ १९  
स्वदेशस्य माहात्म्यमिष्टं भवेच्चेत्  
     स्वदेहस्य त्यागो वरं देशहेतोः ।  
स्वदेशाश्रया श्रीर्नृणां जीवनं च  
     स्वदेशे समृद्धे सुखं सर्वमेव ॥ २०  
  
  
Proofread by Mandar Mali   
  
