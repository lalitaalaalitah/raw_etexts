---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: rAShTrakusumAnjaliH.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Rashtra Kusumanjali
Translated by: Mandar Mali
engtitle: rAShTrakusumAnjaliH
itxtitle: rAShTrakusumAnjaliH (rAShTragItAnjaliH)
title: राष्ट्रकुसुमाञ्जलिः (राष्ट्रगीताञ्जलिः)

---
  
 राष्ट्रकुसुमाञ्जलिः   
(गीतिका) (मात्रासमक जाति)  
कुसुमाञ्जलिरयमुपवित-भावो  
     देशभक्त-चरणेषु समप्य ।  
करुणा मुदिता हुत-वर चित्तो  
     देशभक्ति-शुभ भाव सनाथः ॥ कुसुमा०॥  
  
निज-सुख-लाभ-दुःख-परिहीणैः  
     माया-ममता-मोह विहीनैः ।  
मातृभूमि-गुण-गरिमाऽऽकृष्टैः  
     वीरैर्भाग्यवती वसुधेयम् ॥ कुसुमा०॥  
  
येषां कृतिं ततिरद्य सुवासा  
     कोटि-कोटि जन मानस- हासा ।  
शक्ति-भक्ति-मति-बोधन-कर्त्री  
     तेषां जनिरिह गौरव धर्त्री ॥ कुसुमा०॥  
  
पाप-ताप-भय-शोषण-क्षुब्धा  
     राग-रोप-जनद्वेष विमुग्धा ।  
देशद्रोहिभिरतिशय-क्लिष्टा  
     भारत-भूबलिवीरैस्नाता ॥ कुसुमा०॥  
  
देश-दुःख-परिशोषित-गात्राः,  
     भारत-दैन्य-कष्ट-सक्षुब्धा ।  
स्वातन्त्र्यार्थ-समर्पित-देहाः,  
     धन्यास्ते बलि-वीर-वदान्याः ॥ कुसुमा०॥  
  
ताप-शोक-भय चिन्ता-मुक्ताः,  
     भारत-जननी-ताप-प्रतप्ता ।  
देशार्पित-निज-जीवन वित्ता  
     धन्याः क्रान्ति-सुधा-रस-स्फीता ॥ कुसुमा०॥  
  
येषां कृतिरिहि जीवन-दात्री  
     गौरव-गाथा सुख-तति धात्री ।  
स्वार्थ-नाशिकोद्बोधन-कर्त्री  
     संशय-क्लेश-भ्रान्ति भय हर्त्री ॥ कुसुमा ॥  
  
येषां कीर्तिः अविचल हृद्या  
     देशवासिभि परमभिनन्द्या ।  
शक्ति प्रेरणा स्रोतोरूपा  
     जन-जन-मानस-मोहनरूपा ॥ कुसुमा०॥  
  
क्रान्तिकारिभिर्जीवनदानैः  
     शान्तिपरैः सर्वस्वप्रदानैः ।  
वीरैः शौर्य-धैर्य-परिपुष्टा,  
     भारत-जननी गुण-गण-तुष्टा ॥ कुसुमा०॥  
  
भारतमातुर्गौरव-भूता,  
     देशभक्ति-गुण-पावित चित्ता ।  
तेषां चरण-युग्ममभिनन्द्यं  
     तेषां चरितं सततं वन्द्यम् ॥ कुसुमा०॥  
  
  
Proofread by Mandar Mali   
  
