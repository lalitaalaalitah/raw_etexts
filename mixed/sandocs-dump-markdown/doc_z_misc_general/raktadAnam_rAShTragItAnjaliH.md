---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: raktadAnam.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Raktadanam
Translated by: Mandar Mali
engtitle: raktadAnam
itxtitle: raktadAnam (rAShTragItAnjaliH)
title: रक्तदानम् (राष्ट्रगीताञ्जलिः)

---
  
 रक्तदानम्   
(भुजङ्गप्रयातं वृत्तम्)  
इदं भारतं याचते रक्तदानं  
     धरेयं सदा भिक्षते देहदानम् ।  
सदा पीडिता शोषिता भारती भूः  
     सदा तप्तगात्रा शुचा क्षीणकान्तिः ॥  
  
सुता येऽधुना स्वार्थ-सम्मुग्ध चित्ता,  
     धनैगर्हितैर्गौरवं कामयन्ते ।  
निजं स्वार्थ लिप्ता धनैकाश्रयास्ते ।  
     न मातुः शुचः चेतसा चिन्तयन्ति ॥  
  
न नीचैः खलैरेभिरेषा धरित्री  
     शुचाऽऽक्रान्त-चित्ताऽवमोक्तुं तु शक्या ।  
इयं धीर-धुयैर्मुदा देहत्यागैः  
     स्व-रक्त-प्रदानैः सदा सान्त्वनीया ॥  
  
इयं शोषिताऽऽङ्ःलै सदा क्रूरधीभिः  
     इयं पीडिता पामरैयाविनैश्च ।  
इयं शोष्यते भूतिवादैरजस्रं  
     सदा धर्महीनैः सदा क्रूरकृत्यैः ॥  
  
धरेयं विनष्टा प्रतप्ता कुपुत्रैः  
     खलैर्धमहीनैः सदा स्वार्थपूरैः ।  
न ते मातृभूमे शुचः चिन्तयन्ति  
     नराः पामरास्ते सदा गर्हणीया ॥  
  
न तेष्वस्ति देशोन्नते काचिदाशा  
     न देशाभिमानं न वा देशभक्तिः ।  
सदा शोषणे दत्तचित्ता समे ते  
     नराणां भवेयु सदा कोपभाजः ॥  
  
स्वदेशे विदेशे च ये देशभक्ताः,  
     नरैस्तर्पिता तैर्धरा रक्तदानैः ।  
बलिस्तादृशाः कीर्तिभाजा धरित्री  
     सदा सौख्ययुक्ताः सुपुष्टा विधत्ते ॥  
  
अये भारतीयाः निजं कर्मजातं  
     हृदा चिन्तयध्वं तथा च कुरुध्वम् ।  
इय मातृभूः शोक-सन्ताप-ग्रस्ता  
     सदा याचते तेऽवधानं समग्रम् ॥  
  
मुदा रक्तदानं मुदा वित्तदानं  
     मुदा भूमिदानं मुदा स्वार्थ-दानम् ।  
मुदा आत्मत्यागो मुदा देहत्यागं  
     स्वमातुर्हितायेप्सितं सौख्यसिद्धयैः ॥  
  
विना रक्तदानं न सम्भाव्यते श्री,  
     न वा शोकनाशो न दुःखाऽधि-नाशः ।  
सदा रक्तदानाऽऽश्रया श्री समृद्धिः  
     गुणानां विवृद्धिः सुखानां च सिद्धिः ॥  
  
  
Proofread by Mandar Mali   
  
