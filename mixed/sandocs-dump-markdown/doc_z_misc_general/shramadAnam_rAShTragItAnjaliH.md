---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: shramadAnam.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Shramadanam
Translated by: Mandar Mali
engtitle: shramadAnam
itxtitle: shramadAnam (rAShTragItAnjaliH)
title: श्रमदानम् (राष्ट्रगीताञ्जलिः)

---
  
 श्रमदानम्   
(गीतिका) (भुजङ्गप्रयात वत्तम्)  
श्रमं सौख्यमूलं श्रमं शान्तिमूलं  
     श्रमो दैन्यहर्ता श्रमो व्याधि हन्ता ।  
श्रमं साधनं भुक्ति-मुक्तेरजस्रं  
     श्रमो मानवानां चरित्रं पवित्रम् ॥  
  
श्रमो राजते यत्र ज्योतिः स्वरूपं,  
     श्रमो भासते यत्र वह्नि-प्रकाशः ।  
श्रमो द्योतते यत्र भानुः प्रतापो  
     न तत्रास्ति देन्यं न वा रोग-शोकः ॥  
  
सुधादीधितिः प्राणिनां ताप हर्ता  
     खरांशु-प्रभश्चित्त-चैतन्य-दाता ।  
कुबेर श्रियं, शक्ररूपश्च शक्तेः  
     श्रमः सर्वन्दुःखाऽऽधि-नाशैक-हेतुः ॥  
  
श्रमस्यैव दानेन नित्यं विकासो  
     विलासं प्रहासं सुवासं प्रकाशम् ।  
विनोबो-पदिष्टं श्रियो मूलमैतत्  
     स्वदेशोन्नतेर्मूलमेतत् प्रकृष्टम् ॥  
  
श्रमस्यैव दानेन कूपा सरण्यः  
     शुभा ग्राममार्गाः घनाः वाटिकाश्च ।  
प्रकाश-प्रबन्धः, पुरे स्वच्छता सा  
     वनालि प्रणालि  शिवा सेचनार्था ॥  
  
श्रमस्यैव दानेन स्वार्थाऽवरोधः  
     परार्थार्पणं त्याग-भावोदयश्च ।  
सहास्तित्व-भावाभिवृद्धिः प्रमोदः  
     क्रियाशीलकत्वं जनाऽऽल्हादकत्वम् ॥  
  
श्रमस्यैव दानेन ग्रामोन्नतिः स्यात्  
     पुराणां विकासो नराणां प्रहासः ।  
वनानां विवृद्धिः, जलानां सुयोगः  
     सदैवाऽऽर्थिकी उन्नतिर्वृद्धिरिष्टा ॥  
  
श्रमस्यैव दानं शुभं सौख्य-मार्गः  
     सदा भ्रातृ-भावोदयस्यास्ति मूलम् ।  
शुभा विश्व-बन्धुत्व-भावाभिवृद्धिः  
     सदैवोन्नतिर्मानसी दैहिकी च ॥  
  
पुरेयं सहास्तित्व-भावाऽभिसक्तिः  
     सदा संस्थिता भारते बद्धमूला ।  
श्रमो वा धनं वा निजं देहमेव  
     स्वभूतिः परार्थोपयोगाय दत्ता ॥  
  
यदीष्टा हृदा भारतस्याऽभिवृद्धिः  
     विकासः प्रसादोऽथवा सौख्य-सिद्धिः ।  
श्रमस्यैव दानेन साध्यं समस्तं  
     श्रमो मूलमन्त्रं सुखस्योन्नतेश्च ॥  
  
  
Proofread by Mandar Mali   
  
