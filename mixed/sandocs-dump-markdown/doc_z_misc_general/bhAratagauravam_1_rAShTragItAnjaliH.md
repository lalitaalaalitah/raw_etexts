---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: bhAratagauravam1.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Bharata Gauravam 1
Translated by: Mandar Mali
engtitle: bhAratagauravam 1
itxtitle: bhAratagauravam 1 (rAShTragItAnjaliH)
title: भारतगौरवम् १ (राष्ट्रगीताञ्जलिः)

---
  
 भारतगौरवम् १   
(द्रुतविलम्बितम्)  
जयति भारत-राष्ट्र-वसुन्धरा  
     जयति गौरव-सौख्य-समुज्ज्वला ।  
जयति जीवन शक्ति-सुधाऽऽपगा  
     जयति भूति-विभूषित-विग्रहा ॥  
  
सकल-संसृति संस्कृति-सूत्रधा  
     निखिल मानव-मान-विवर्धिनी ।  
दुरित- दुःख भयौघ निवारिणी  
     जयति भारतभू सुखदा सदा ॥  
  
नव-सुकीर्ति-समुज्ज्वल-शोभया  
     घृत-गुणावलि-दीप्ति-प्रदीपिता ।  
सकल-लोक विलोचन-रूपिणी  
     अभयदा वरदा सुख-सारिणी ॥  
  
अमित-दान-वितोषित-मानवाः  
     दहन-शक्ति विनाशित-दानवाः ।  
विबुध गीत-गुणोच्छ्रय-शालिनी  
     नव-यशस्तति-मौक्तिक-मालिनी ॥  
  
गुणवतामनिशं हित-साधनी  
     कुकृतिनामनिशं भय-साधनी ।  
अनुदिनं प्रगतिं दधती मुदा  
     हरति कस्य नरस्य न मानसम् ॥  
  
निकष धर्षण-जात-महात्विषो  
     दधति स्वर्णरुचः जयिनो जनाः ।  
श्रम विकास-गुणाजन विश्रुता  
     जगति नेतृपदं दघते बुधाः ॥  
  
खर-मरीचि-मरीचि-सम प्रभा  
     तुहिन-दीधिति-दीधिति-शोभना ।  
वसुधरा वसुधा हित-काम्यया  
     जहति वर्ष्म निजं समरे खरे ॥  
  
नव-नवाङ्कुर शाद्बल शोभिनी  
     कुसुम-संहति सम्भृत-माधुरी ।  
हिम समृद्धि समेधित गौरवा  
     वहति भारतभूर्गरिमोच्चयम् ॥  
  
अरुणिमाऽऽनन-पद्मचये श्रितं  
     तरुणिमा युग मानस-संस्थितम् ।  
मधुरिमा वचने हृदि वर्त्मनि  
     प्रययतेऽस्य यशो भुवनोऽखिले ॥  
  
युधि बहु कति नैव कलेवरं  
वरममस्तु हुतात्मवता न वा ॥  
  
प्रलय-वन्हि-समा प्रलयावहाः  
जगति पौरवराः श्रियमाश्रिताः ॥ ॥ ।  
श्रुति-निनाद-समुज्ज्वल-मानसा  
     सुकृत-कर्म-विपाक-विभाभृतः ।  
बुधवरा भुवि लब्ध-सुकीर्तयो  
     रुरुचिरेऽत्र जगद्धित-लालसा ॥  
  
वसुभृतो वसुधामवग्राह्य ये  
     भव-विभूति-विभूषित-जीवना ।  
वसुततिं निज देश-हिताय ये  
     विपणिनो बिजहुस्त इमेऽर्चिता ॥  
  
श्रमजर्यैविजयं क्व च नार्जितं  
     श्रमिभिरात्त-गुणोच्चय-शालिभिः ।  
गुरुतरं गरिमाणमवाप्य ते  
     सकल-लोक-ललाम-सृतिं ययुः ॥  
  
असम-शौर्य-प्रधर्षित-शत्रवो  
     निज-पतिव्रत-धर्म-श्रित-श्रियः ।  
हितमवेक्ष्य भुवो धृतहेतयः  
     कथममूर्ललना न गुणास्पदाः ॥  
  
बटुजनैर्यन्ददर्शि स्वपौरुषं  
     समरमेत्य तदाऽऽङ्ग्ल-प्रशासकैः ।  
जहुरिमे निजजीवनमाहवे  
     गुणवतामवतां च धुरि स्थिता ॥  
  
निजसुखान्यवमत्य धृतव्रता,  
     भरत-भू-हित साधन-तत्तरा ।  
विबुध-वृन्द-सुगीत-गुणोच्चया,  
     यतिवरां भुवने श्रितकीर्तयः ॥  
  
सकलमन्ध-तमस्तति-सन्ततं  
     जगदभूदिदमेव शुचाऽऽकुलम् ।  
श्रुति निनाद-प्रणोदित तामसा  
     ऋषिवरास्त इमे महिला हिताः ॥  
  
स्वयशसा तपसा च समेधिताः  
     सकल-लोक हिताय कृतश्रमाः ।  
निखिल मोह-महासुर-नाशकाः  
     मुनिवरा प्रथिता भुवनेऽखिले ॥  
  
भरत भू-गुण-गौरव-कीर्तने  
     मतिरुदेति मुदा प्रमदावहा ।  
स्व धरणी गुण-कीर्तन-विश्रुत,  
     अमरता लभते सुकवि सदा ॥  
  
भरत-भू-हित चिन्तन तत्पराः,  
     भरत-भू हित त्यक्त कलेवराः ।  
भरत-भू-गुण-गौरव-सत्कृताः,  
     भरत-भू-तनयास्त इमे सुराः ॥  
  
  
Proofread by Mandar Mali   
  
