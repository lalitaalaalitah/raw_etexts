---
Author: Kavi Dvijendra
Category: misc, aShTaka
Description/comments: Brihat Stotra Ratnakar Shivadutta Shastri
File name: tIrthAShTakam.itx
Language: Sanskrit
Latest update: February 19, 2019
Location: doc_z_misc_general
Proofread by: Aruna Narayanan narayanan.aruna at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: tIrthAShTakam
engtitle: tIrthAShTakam
itxtitle: tIrthAShTakam (dvijendrakavivirachitA)
title: तीर्थाष्टकम् (द्विजेन्द्रकविविरचिता)

---
  
 तीर्थाष्टकम्   
मातृतीर्थम्-- नास्ति मातृसमं तीर्थं पुत्राणां तारणाय च ।  
हितायाऽत्र परत्रार्थं यैस्तु माता प्रपूजिता ॥ १॥  
  
पितृतीर्थम्-- वेदैरपि च किं पुत्र ! पिता येन प्रपूजितः ।  
एष पुत्रस्य वै धर्मस्तथा तीर्थं नरेष्विह ॥ २॥  
  
गुरुतीर्थम्-- अज्ञान-तिमिरान्धत्वं गुरुः शीघ्रं प्रणाशयेत् ।  
तस्मात् गुरुः परं तीर्थं शिष्याणां हितचिन्तकः ॥ ३॥  
  
भक्ततीर्थम्-- तीर्थभूतो हरेर्भक्तः स्वयं पूतश्च पावकः ।  
येन भस्मीकृतो लोके पापपुञ्जो हि सुव्रत! ॥ ४॥  
  
पतितीर्थम्-- प्रयाग-पुष्करसमौ पत्युः पादौ स्मृतावतः ।  
स्नातव्यं सततं स्त्रीभिस्तीर्थभूते सरोवरे ॥ ५॥  
  
पत्नीतीर्थम्-- नास्ति पत्नीसमं तीर्थं भूतले तारणाय तु ।  
यस्य गेहे सती नारी स धन्यः पुरुषो मतः ॥ ६॥  
  
मित्रतीर्थम्-- सम्पत्तौ च विपत्तौ च यस्तिष्ठति सदाऽत्र वै ।  
मित्रतीर्थं परं लोके मुनिभिः परिभाषितम् ॥ ७॥  
  
विप्रतीर्थम्-- जङ्गमं विप्रतीर्थं तद् वेदपूतं च निर्मलम् ।  
यस्य वाक्-सलिलेनैव शुद्ध्यन्ति मलिनो जनाः ॥ ८॥  
  
तीर्थाष्टकमिदं पुण्यं श्री''द्विजेन्द्र''विनिर्मितम् ।  
सेवितव्यं सदा भक्त्या भुक्ति-मुक्तिप्रदायकम् ॥ ९॥  
  
इति श्रीगार्ग्यमुनि''द्विजेन्द्र''कविकृतं तीर्थाष्टकं समाप्तम् ।  
  
  
Proofread by Aruna Narayanan narayanan.aruna at gmail.com  
  
