---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: gIrvANavANI.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Girvana Vani
Translated by: Mandar Mali
engtitle: gIrvANavANI
itxtitle: gIrvANavANI (rAShTragItAnjaliH)
title: गीर्वाणवाणी (राष्ट्रगीताञ्जलिः)

---
  
 गीर्वाणवाणी   
(गीतिका) (भुजङ्गप्रयात वृत्तम्)  
इयं देववाणी सदा सेवनीया  
     सदा पोषणीया सदा रक्षणीया ।  
इयं भारतश्रीरियं देशकीर्तिः  
     इयं देशवनद्यैर्वृता वन्दनीया ॥ इयं०॥  
  
यदीष्टं भवे भारतस्याभिवृद्धिः  
     स्वदेशस्य कीर्ति स्वदेशस्य मानम् ।  
सदाऽध्यात्म-ज्योतिः प्रसारेण शान्तिं  
     तदा देववाणीं वुधैः सेवनीया ॥ इयम् ॥  
  
कथं शोभते देववाणी प्रकृष्टा  
     कथं राजते देववर्यैः स्तुतेयम् ।  
गुणानां निधाना बुधानां प्रधाना  
     सुधीनां सदा ज्ञान-विज्ञान-दात्री ॥ इयं०॥  
  
सदा संस्कृता सस्कृतेर्मूलमन्त्रः  
     जनैः संस्तुता प्रेम-सद्भाव-दात्री ।  
अधानां निहन्त्री सुधा-धाम-धर्त्री  
     जनानां समस्तं मलं नाशयिनी ॥ इयं०॥  
  
इयं भारते बद्धमूला प्रशस्ता  
     स्वदेशे विदेशे स्तुता विज्ञवर्यैः ।  
चरित्रोन्नतेर्भाव-सद्भावनीया  
     सदा शिक्षणे दत्तचित्ता वरेण्या ॥ इयं०॥  
  
पराधीनता-पाश-नष्टाऽप्यनष्टा,  
     सदा दानवैः पीडिताऽप्यक्षतेयम् ।  
सुधाऽऽगार रूपा बुधाऽऽधार-रूपा,  
     गुणाऽऽकार-रूपा जनाऽऽह्लाद-रूपा ॥ इयं०॥  
  
अजस्रं गुणाऽधायिनी ज्ञान-मूला,  
     श्रुतेर्नाद-जुष्टा, प्रपुष्टाऽगमैश्च ।  
सदाऽध्यात्म-पुष्टा, श्रिता दर्शनैश्च  
     वृता ज्ञान-दीप्त्या, धृता धर्मधुर्यैः ॥ इयं०॥  
  
श्रिता ज्ञानिभिर्वेद विद्योपलब्ध्यैः  
     वृता योगिभिर्योग-ज्ञानाऽऽगमाय ।  
श्रिता काव्यकारैर्रसाऽऽस्वाद-हेतोः,  
     धृता नाटयकारैर्जनाऽऽल्हाद-हेतोः ॥ इयं०॥  
  
इयं शान्ति-दात्री, इयं ज्ञानदात्री,  
     इयं भारतोत्थान-तन्त्रं प्रकृष्टम् ।  
इयं गौरवाऽधानहेतुः प्रकृष्टः  
     इयं ज्ञान-ज्योतिः, सुविद्या प्ररोचि ॥ इयं०॥  
  
इदं सस्कृतं देशबन्धस्य मूलम्, ।  
     इदं देश-प्रान्तादि भेदस्य हर्तृः ।  
इदं भारतस्याक्षयं कोषजातम्,  
     इदं शान्ति मूलं सदा पोषणीयम् ॥ इयं०॥  
  
  
Proofread by Mandar Mali   
  
