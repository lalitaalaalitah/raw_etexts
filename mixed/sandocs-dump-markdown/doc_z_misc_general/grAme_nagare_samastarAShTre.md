---
Acknowledge-Permission: Samskrita Bharati http://www.samskritabharati.org/
Author: gu. gaNapayyahoLLaH
Category: misc, sanskritgeet
File name: grAmenagaresamastarAShTre.itx
Indexextra: (Wiki, Videos 1, 2, 3)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: grAmenagaresamastarAShTre
Transliterated by: Shubha shubhazero at gmail.com
engtitle: grAmenagaresamastarAShTre
itxtitle: grAme nagare samastarAShTre
title: ग्रामे नगरे समस्तराष्ट्रे

---
  
 ग्रामे नगरे समस्तराष्ट्रे   
ग्रामे नगरे समस्तराष्ट्रे  
रचयेम संस्कृतभवनं  
इष्टिकां विना मृत्तिकां विना  
केवलसम्भाषणविधया  
संस्कृतसम्भाषणकलया ॥  
  
शिशुबालानां स्मितमृदुवचने  
युवयुवतीनां मञ्जुभाषणे  
वृद्धगुरूणां वत्सलहृदये  
रचयेम संस्कृतभवनम् ॥  
  
अरुणोदयतः सुप्रभातं  
शुभरात्रिं निशि संवदेम  
दिवानिशं संस्कृतवचनेन  
रचयेम संस्कृतभवनम् ॥  
  
सोदर-सोदरी-भाव-बन्धुरं  
मातृप्रेमतो बहुजनरुचिरं  
वचनललितं श्रवणमधुरं  
रचयेम संस्कृतभवनम् ॥  
  
मूलशिला सम्भाषणमस्य  
हिन्दुजनैक्यं शिखरमुन्नतं  
सोपानं श्रवणादिविधानं  
रचयेम संस्कृतभवनम् ॥  
  
                - गु. गणपय्यहोळ्ळः  
  
Encoded and proofread by Shubha shubhazero at gmail.com   
  
