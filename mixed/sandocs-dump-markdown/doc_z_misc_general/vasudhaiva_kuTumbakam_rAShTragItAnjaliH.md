---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: vasudhaivakuTumbakam.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Vasudhaiva Kutumbakam
Translated by: Mandar Mali
engtitle: vasudhaiva kuTumbakam
itxtitle: vasudhaiva kuTumbakam (rAShTragItAnjaliH)
title: वसुधैव कुटुम्बकम् (राष्ट्रगीताञ्जलिः)

---
  
 वसुधैव कुटुम्बकम्   
(गीतिका) (सग्विणी वृत्तम्)  
विश्ववन्धुत्व-मन्त्रं सदा गीयतां  
     विश्व कल्याण-भावं सदा धीयताम् ।  
लोक-कल्याण-भावामृतं पीयतां  
     लोक-शोकाऽऽधि-तापावलिं क्षीयताम् ॥ विश्व०॥  
  
स्वार्थमूल मतं दीन-सन्तापनं  
     शोक-मोहादि-मूलं मत नाशनम् ।  
स्वार्थ एवास्ति लोकस्य संशोषक  
     क्लेश हेतुः सदा शान्ति-संरोधक ॥ विश्व०॥  
  
द्वेष-बुद्धिः सदा ताप-सञ्चारिणी  
     स्वार्थबुद्धिः सदा शान्ति-संहारिणी ।  
भेद-बुद्धिः सदा स्नेह-संहारिणी  
     लोभ-बुद्धिः सदा दुःख-संसारिणी ॥ विश्व०॥  
  
विश्वशान्तेः समस्याऽस्ति घोराऽघुना,  
     राष्टसघं समाधातुकामं सदा ।  
विश्वशान्तिं विना नास्ति लोके सुखं  
     नैव दु खाऽऽधि व्याधिश्च संहारणम् ॥ विश्व०॥  
  
रागद्वेषावविश्वास-भावोदयो  
     देश-संशोषणं राष्ट्र संहारणम् ।  
स्वाथसिद्धयैः परस्यापि संशोषणं  
     विश्वशान्तेस्तु संस्थापने रोधकम् ॥ विश्व०॥  
  
विश्वबन्धुत्व-भावोदयं सौख्यदं,  
     विश्व-कल्याण भावं सदा मोददम् ।  
विश्वबन्धुत्व-भावेन शान्ते सुधा  
     भ्रातृभावोदयं स्नेह-भावोद्गम् ॥ विश्व०॥  
  
प्रेममूला सदा सम्पदं सौख्यदा  
     द्वेषमूला सदैवाऽऽपदो दुःखदा ।  
द्वेषनाशो नृणां सौख्य-सञ्चारकं,  
     शान्ति-संस्थापको राष्ट्र-क्षेमावहम् ॥ विश्व०॥  
  
वेद-शास्त्रेषु बन्धुत्व भावोद्गमः  
     सर्वधर्मेषु बन्धुत्व-भावाऽऽश्रयः ।  
सार्वभौमा यमा शान्ति-संस्थापकाः  
     स्नेहदा सौख्यदा भ्रातृभावोदया ॥ विश्व०॥  
  
यत्र जागर्ति बन्धुत्व-भावावलि  
     स्नेह-भावोदयो दीन-संरक्षणम् ।  
ताप-नाशं क्षुधादेश्च संवारणं  
     तत्र शान्तिव्यवस्थोन्नतिं सम्पदः ॥ विश्व०॥  
  
विश्वबन्धुत्व-मन्त्रं सदा श्रेयसे  
     विश्वबन्धुत्व शक्तिः सदा प्रेयसे ।  
विश्वशान्त्यै समद्ध्यै सदा सम्पदे  
     विश्वबन्धुत्व-भावोद्गतिः सम्मुदे ॥ विश्व०॥  
  
  
Proofread by Mandar Mali   
  
