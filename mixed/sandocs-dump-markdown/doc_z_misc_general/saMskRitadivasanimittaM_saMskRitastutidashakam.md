---
Author: Vrajakishora Tripathi
Category: misc, sahitya, dashaka
File name: saMskRRitadivasanimittam.itx
Language: Sanskrit
Latest update: December 26, 2018
Location: doc_z_misc_general
Proofread by: Vrajakishora Tripathi
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: saMskRRitadivasanimittam
Transliterated by: Vrajakishora Tripathi
engtitle: saMskRRitadivasanimittam
itxtitle: saMskRitadivasanimittaM saMskRitastutidashakam
title: संस्कृइतदिवसनिमित्तं संस्कृइतस्तुतिदशकम्

---
  
 संस्कृतदिवसनिमित्तं संस्कृतस्तुतिदशकम्   
यत् संस्कृतं देवपुरस्य भाषा  
     वेदस्य भाषा मुनिलोकभाषा ।  
पुराणभाषा स्मृतितत्त्वभाषा  
     संस्कारभाषा च पवित्रभाषा ॥ १॥  
  
सत्कर्मभाषा हितकर्मभाषा  
     जीवस्य भाषा गृहशुद्धभाषा ।  
तीर्थस्य भाषाखिलतत्त्वभाषा  
     विमुक्तिभाषा परिसिद्धभाषा ॥ २॥  
  
धर्मस्य भाषा विभवस्य भाषा  
     कामस्य भाषा खलु मुक्तिभाषा ।  
सुनीतिभाषा नृपनीतिभाषा  
     भाषासु शिष्टा सुजनस्य भाषा ॥ ३॥  
  
रामायणस्था मधुरस्य भाषा  
     सेयं महाभारतलेखभाषा ।  
आयुर्गमा दर्शनशास्त्रभाषा  
     सहित्यिका व्याकरणोक्तभाषा ॥ ४॥  
  
काव्यस्य भाषा रससृष्टिभाषा  
     ज्ञानस्य भाषा कविवृन्दभाषा ।  
सद्भावभाषा गुणराशिभाषा  
     विनम्रभाषा सरलस्य भाषा ॥ ५॥  
  
स्नेहस्य भाषा विबुधस्य भाषा  
     सम्मानभाषा शुभदायिभाषा ।  
राज्ञां च भाषा सचिवस्य भाषा  
     विज्ञानभाषा ग्रहचक्रभाषा ॥ ६॥  
  
भाषाभिवन्द्या सुरकार्यदक्षा  
     दुर्दण्डदण्ड्या यमचाण्ड्यखण्ड्या ।  
अभेदभेद्याखिलकार्यसाध्या  
     त्रितापतापा भवसिन्धुनौका ॥ ७॥  
  
भद्रातिभद्रा नमनीयभावा  
     क्रोधेन हीना समभावपूर्णा ।  
प्रशान्तभावा कमनीयरूपा  
     समग्रविश्वस्य समृद्धिकामा ॥ ८॥  
  
आशीःप्रदात्री बहुभाग्यदात्री  
     प्रफुल्लदात्री जनशौर्यदात्री ।  
सौन्दर्यकर्त्री सुरराज्यदात्री  
     यशोविभर्त्री गुणभाण्डधर्त्री ॥ ९॥  
  
हे संस्कृतज्ञा! यदि संस्कृतं नः  
     गृहे सुतानां वदने सदा स्यात् ।  
क्रमेण तत् भास्यति सर्वविश्वे  
     तदा जनानां सुखदा भवेत् सा ॥ १०॥  
  
इति श्रीव्रजकिशोरत्रिपाठीविरचितं संस्कृतस्तुतिदशकम् सम्पूर्णम् ।  
  
  
