---
Author: vAsudevAnandasarasvatI TembesvAmi
Category: misc, vAsudevAnanda-sarasvatI, vedanta
Description-comments: From stotrAdisangraha
File name: vedAntaparatriveNIVS.itx
Indexextra: (stotrAdisangraha, Author)
Language: Sanskrit
Latest update: December 31, 2018
Location: doc_z_misc_general
Proofread by: Sunder Hattangadi sunderh at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: vedAntaparatriveNI
engtitle: vedAntaparatriveNI
itxtitle: vedAntaparatriveNI (vAsudevAnandasarasvatIvirachitA)
title: वेदान्तपरत्रिवेणी (वासुदेवानन्दसरस्वतीविरचिता)

---
  
 वेदान्तपरत्रिवेणी   
इन्द्रियाणां जडानां च विषयाणां च तादृशाम् ।  
वैरस्यं ज्ञानपूर्वं यद्विरक्तिः सा प्रकीर्तिता ॥ १॥  
  
जडौघान्नश्वराद्दृश्याद्बुद्धिवृत्तिं निवर्त्य च ।  
चैतन्यप्रवणा कार्या भक्तिः सा परिकीर्तिता ॥ २॥  
  
सर्वान्तरोऽस्मि घनचित्प्रकाशात्मेति या मतिः ।  
महावाक्यविचारोक्ता सात्मज्ञप्तिः प्रकीर्तिता ॥ ३॥  
  
एता हि यमुनागङ्गासरस्वत्योऽत्र सङ्गताः ।  
त्रिवेणी सैव तत्रैव स्नानाद्रागाद्यधक्षयः ॥ ४॥  
  
गुणत्रिवेणीदानं धीस्त्रियः कुर्यात्पुमानिह ।  
पातकेच्छोद्भवो नात्र पुनरन्यत्र तूद्भवः ॥ ५॥  
  
इति श्री परमपूजनीय श्रीवासुदेवानन्दसरस्वतीविरचिता  
वेदान्तत्रिवेणी सम्पूर्णा ॥  
  
  
Proofread by Sunder Hattangadi sunderh at hotmail.com  
  
