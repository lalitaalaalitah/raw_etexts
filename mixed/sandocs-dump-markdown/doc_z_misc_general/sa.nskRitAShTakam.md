---
Author: Vasant Shankar Nanivadekar
Category: AratI, misc, sahitya, sanskritgeet
File name: sanskrit8.itx
Language: Sanskrit
Latest update: October 8, 2001
Location: doc_z_misc_general
Proofread by: N
Send corrections to: Sanskrit@cheerful.com
Site access: https://sanskritdocuments.org
Subcategory: sahitya
Subject: kaavya/religion
Sublocation: misc
Text title: amarasa.nvaada Sanskrit Arati translated from Marathi
Transliterated by: N
engtitle: Praise of Sanskrit Language
itxtitle: sa.nskRitAShTakam
title: संस्कृइताष्टकम्

---
  
 संस्कृताष्टकम्   
  
अग्रतः संस्कृतं मेऽस्तु पृष्ठतो मेऽस्तु संस्कृतम् ।  
संस्कृतं हृदये मेऽस्तु विश्वमध्येऽस्तु संस्कृतम् ॥ १॥  
  
संस्कृतं देवभाषाऽस्ति वेदभाषाऽस्ति संस्कृतम् ।  
प्राचीन-ज्ञान-भाषा च संस्कृतं भद्रमण्डनम् ॥ २॥  
  
वेदान्तानां पुराणानां शास्त्राणां च तथैव च ।  
मन्त्राणां तन्त्रसूत्राणाम् आद्यभाषाऽस्ति संस्कृतम् ॥ ३॥  
  
रामायणं महाकाव्यं महाभारतमेव च ।  
उभे च विश्वविख्याते संस्कृतस्य महानिधी ॥ ४॥  
  
भासस्य कालिदासस्य भवभूतेश्च विश्रुता ।  
बाण-शूद्रक-हर्षाणाम् काव्यभाषाऽस्ति संस्कृतम् ॥ ५॥  
  
प्राणभूतं च यत्तत्त्वं सारभूतं तथैव च ।  
संस्कृतौ भारतस्याऽस्य तन्मे यच्छतु संस्कृतम् ॥ ६॥  
  
यत्र रामकथागानम् तत्राऽस्ते हनुमान् यथा ।  
संस्कृताध्ययनं यत्र तत्र संस्कृतिदर्शनम् ॥ ७॥  
  
शृणुमः संस्कृतं नित्यं वदामः संस्कृतं तथा ।  
स्मरामः संस्कृतं नित्यं पठामः संस्कृतं तथा ॥ ८॥  
  
  
  
  
   
रचनाकारः वसन्तः शङ्करसुतः नानिवडेकरः ।  
 Composed by Mr. Vasant Shankar Nanivadekar  
Mr. V. S. Nanivadekar  
1/18 Goregaonkar Chawl,  
Near Central Cinema,  
Girgaon, Mumbai 400004 India  
  
