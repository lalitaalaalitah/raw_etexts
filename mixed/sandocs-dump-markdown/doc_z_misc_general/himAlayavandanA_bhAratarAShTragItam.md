---
Author: vAsudeva dvivedI shAstrI
Category: misc, sanskritgeet
Description/comments: Bharata Rashtra Geetam, Sarvabhaum Sanskrit Prachar Karyalay
  Pustakamala 38, Vasudev Dvivedi Shastri (Ed.)
File name: himAlayavandanA.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Himalayavandana
Translated by: Mandar Mali
engtitle: himAlayavandanA
itxtitle: himAlayavandanA (bhAratarAShTragItam)
title: हिमालयवन्दना (भारतराष्ट्रगीतम्)

---
  
 हिमालयवन्दना   
जय जय वीर हिमालय ! वन्दे  
देवी - देव - विहार । वनस्थल !  
पुण्य - तीर्थशत - सेवित ! निर्मल !  
सिद्धि - योगिजन - वन्दित ! अम्बर -  
चुम्बि - चारु - शृङ्गालय ! वन्दे  
ऋषि - महर्षि - मुनि - संस्तुत - वैभव !  
कालिदास कवि - कीर्तित - गौरव !  
भारतीयजन - मानस - मन्दिर  
महादेव ! गरिमालय ! वन्दे  
मानसरोवर - लहरी - झङ्कृत !  
श्री कैलास शिखर - समलङ्कृत !  
तिब्बतीय भू - वैभव - भूषित !  
वदरीवन - सुषमालय ! वन्दे  
तव पदकमलतले नतमस्तक-  
मुद्धत रिपु-दलने असिहस्तक  
मद्य वृद्ध - शिशु - युव - युवती जन  
वृन्दमिदं महिमालय ! वन्दे  
अप्रमेयबल ! निर्भय ! निर्जर !  
शत्रु - सैन्य - दुर्द्धर्ष ! भयङ्कर !  
हीन - चीनजन - पदतल - दूषित  
धूलिमलं प्रक्षालय ! वन्दे  
जय जय वीर हिमालय ! वन्दे ।  
                 - वासुदेव द्विवेदी शास्त्री  
  
  
Proofread by Mandar Mali   
  
