---
Category: misc, sanskritgeet
File name: tvAMnamAmishivanRRipAla.itx
Indexextra: (Videos 1, 2, 3)
Language: Sanskrit
Latest update: October 19, 2019
Location: doc_z_misc_general
Proofread by: NA
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: tvAM namAmi shivanRRipAla
Transliterated by: NA
engtitle: tvAM namAmi shivanRRipAla
itxtitle: tvAM namAmi shivanRipAla arthAta shivarAja gItam
title: त्वां नमामि शिवनृइपाल अर्थात शिवराज गीतम्

---
  
 त्वां नमामि शिवनृपाल   
त्वां नमामि शिवनृपाल सन्ततं स्मरामि ते ।  
विशुद्ध शीलमखिल विश्व वन्द्य भूपते ॥  
  
त्वं जनपद संस्कर्ता त्वं जनगणधीदाता ।  
गोद्विजपरिपालकशिवसाधूनां त्वं त्राता ।  
त्वामभिजनमार्तानां बान्धवमतिदीनानाम् ।  
श्रीशिवनृपवर्य भजति मे हृदयम् ।  
राष्ट्रमिदं दुष्टाभिहतं  
क्षीणबलं येनोत्थापितमखिलम् ।  
तं प्रबलम् वीरप्रवरम् भूपवरं चिन्तये ।  
हे जगदभिराम दुष्टखलविराम ।  
पूरित शुभकाम पुण्यचरितधाम ।  var  पूजित  
देवपरमवीर शत्रुशमनधीर ।  
विश्वहितं ते चरितं नीतिनिधानम् ॥  
  
  
  
