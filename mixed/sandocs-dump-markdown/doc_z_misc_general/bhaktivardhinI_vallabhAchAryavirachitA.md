---
Author: vallabhAchArya
Category: misc, puShTimArgIya, vallabhaachaarya, advice
Description/comments: puShTimArgIya stotraratnAkara
File name: bhaktivardhinI.itx
Indexextra: (pushti margiya stotraratnAkara)
Language: Sanskrit
Latest update: February 28, 2018
Location: doc_z_misc_general
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: bhaktivardhinI
engtitle: bhaktivardhinI
itxtitle: bhaktivardhinI (vallabhAchAryavirachitA)
title: भक्तिवर्धिनी (वल्लभाचार्यविरचिता)

---
  
 भक्तिवर्धिनी   
  
यथा भक्तिः प्रवृद्धा स्यात्तथोपायो निरूप्यते ।  
बीजभावे दृढे तु स्यात्त्यागाच्छ्रवणकीर्तनात् ॥ १॥  
  
बीजदार्ढ्यप्रकारस्तु गृहे स्थित्वा स्वधर्मतः ।  
अव्यावृत्तो भजेत्कृष्णं पूजया श्रवणादिभिः ॥ २॥  
  
व्यावृत्तोऽपि हरौ चित्तं श्रवणादौ यतेत्सदा ।  
ततः प्रेम तथाऽऽसक्तिर्व्यसनं च यदा भवेत् ॥ ३॥  
  
बीजं तदुच्यते शास्त्रे दृढं यन्नापि नश्यति ।  
स्तेहाद्रागविनाशः स्यादासक्त्या स्याद्गृहारुचिः ॥ ४॥  
  
गृहस्थानां बाधकत्वमनात्मत्वं च भासते ।  
यदा स्याद्व्यसनं कृष्णे कृतार्थः स्यात्तदैव हि ॥ ५॥  
  
तादृशस्यापि सततं गृहस्थानं विनाशकम् ।  
त्यागं कृत्वा यतेद्यस्तु तदर्थार्थैकमानसः ॥ ६॥  
  
लभते सुदृढां भक्तिं सर्वतोऽप्यधिकां पराम् ।  
त्यागे बाधकभूयस्त्वं दुःसंसर्गात्तथाऽन्नतः ॥ ७॥  
  
अतः स्थेयं हरिस्थाने तदीयैः सह तत्परैः ।  
अदूरे पिप्रकर्षे वा यथा चित्तं न दुष्यति ॥ ८॥  
  
सेवायां वा कथायां वा यस्यासक्तिर्दृढा भवेत् ।  
यावज्जीवं तस्य नाशो न क्वापीति मतिर्मम ॥ ९॥  
  
बाधसम्भावनायं तु नैकान्ते वास इष्यते ।  
हरिस्तु सर्वतो रक्षां करिष्यति न संशयः ॥ १०॥  
  
इत्येवं भगवच्छास्त्रं गूढतत्त्वं निरूपितम् ।  
य एतत्समधीयीत तस्यापि स्याद्दृढा रतिः ॥ ११॥  
  
इति श्रीवल्लभाचार्यविरचिता भक्तिवर्धिनी समाप्ता ।  
  
  
Proofread by PSA Easwaran psaeaswaran at gmail.com  
  
