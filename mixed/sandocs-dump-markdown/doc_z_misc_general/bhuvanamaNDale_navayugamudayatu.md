---
Acknowledge-Permission: Samskrita Bharati http://www.samskritabharati.org/
Category: misc, sanskritgeet
File name: bhuvanamaNDalenavayugamudayatu.itx
Indexextra: (Wiki, Videos 1)
Language: Sanskrit
Latest update: September 22, 2019
Location: doc_z_misc_general
Proofread by: Shubha shubhazero at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Bhuvanamandale Navayugamudayatu
Transliterated by: Shubha shubhazero at gmail.com
engtitle: bhuvanamaNDale navayugamudayatu
itxtitle: bhuvanamaNDale navayugamudayatu
title: भुवनमण्डले नवयुगमुदयतु

---
  
 भुवनमण्डले नवयुगमुदयतु   
भुवनमण्डले नवयुगमुदयतु सदा विवेकानन्दमयम् ।  
सुविवेकमयं स्वानन्दमयम् ॥  
  
तमोमयं जनजीवनमधुना निष्क्रियताऽऽलस्यग्रस्तम् ।  
रजोमयमिदं किंवा बहुधा क्रोध-लोभ-मोहाभिहतम् ।  
भक्ति-ज्ञान-कर्म-विज्ञानैः भवतु सात्विकोद्योतमयम् ॥ १॥  
  
वह्निवायुजलबलविवर्धकं पाञ्चभौतिकं विज्ञानम् ।  
सलिलनिधितलं गगनमण्डलं करतल-फलमिव कुर्वाणम् ।  
दिक्षु-विकीर्णं मनुजकुलमिदं घटयतु चैककुटुम्बमयम् ॥ २॥  
  
सगुणाकारं ह्यगुणाकारं एकाकारमनेकाकारम् ।  
भजन्ति एते भजन्तु देवं स्वस्वनिष्ठया विमत्सरम् ।  
विश्वधर्ममिममुदारभावं प्रवर्धयतु सौहार्दमयम् ॥ ३॥  
  
जीवे जीवे शिवस्वरूपं सदा भावयतु सेवायाम् ।  
श्रीमदूर्जितं महामानवं समर्चयतु निजपूजायाम् ।  
चरतु मानवोऽयं सुहितकरं धर्मं सेवात्यागमयम् ॥ ४॥  
  
  
Encoded and proofread by Shubha shubhazero at gmail.com   
  
