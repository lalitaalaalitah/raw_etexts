---
Category: upanishhat, vedanta, upanishad
Description-comments: aprakAshitA upaniShadaH
File name: AchamanopaniShat.itx
Indexextra: (Scanned book)
Language: Sanskrit
Latest update: October 18, 2017
Location: doc_upanishhat
Proofread by: Sunder Hattangadi sunderh at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: upanishhat
Text title: AchamanopaniShat
engtitle: AchamanopaniShat
itxtitle: AchamanopaniShat (sAmAnyavedAnta)
title: आचमनोपनिषत् (सामान्यवेदान्त)

---
  
 आचमनोपनिषत्   
  
ॐ आचमनविधिं व्याख्यास्यामः । जङ्घे पाणिपादौ प्रक्षाल्य प्राङ्मुख  
उदङ्मुखो वा बद्धशिखो यज्ञोपवीती । ब्राह्मणस्य दक्षिणे हस्ते  
पञ्च तीर्थानि भवन्ति अङ्गुल्यग्रे देवतीर्थं कनिष्ठिकामूले  
आर्षिकं तीर्थं [अङ्गुष्ठतर्जन्योर्मध्ये] पैतृकं तीर्थं  
अङ्गुष्ठमूले ब्रह्मतीर्थं मध्ये अग्नितीर्थम् । न तिष्ठन्न हसन् न  
बुद्बुदैर्न च लोमैः गोकर्णाकृतिवत् कृत्वा माषमग्नजलं पिबेत् ।  
तेन त्रिराचामेत् । प्रथमं यः पिबेदृग्वेदः प्रीणातु । द्वितीयं  
यःपिबेद्यजुर्वेदः प्रीणातु । तृतीयं यः पिबेत् सामवेदः प्रीणातु ।  
लोमाधरोष्ठमथर्ववेदः प्रीणातु । मुखमग्नितृप्तं सर्वं प्रोक्षति ।  
यः पादो प्रोक्षति यश्चक्षुषी यश्चन्द्रमादित्यौ यन्नाभिं  
तेन पृथिवी यस्ततस्तेन विष्णुः । यच्छिरस्तेन रुद्रः । मूर्ध्नि  
शतकुबेरः । सर्वदेवत्यास्ते प्रीणन्तु । य एवं वेद । इत्युपनिषत् ॥  
  
इत्याचमनोपनिषत् समाप्ता ।  
  
Proofread by Sunder Hattangadi sunderh at hotmail.com  
  
