---
Author: Vedic Tradition
Category: upanishhat, upanishad
Description-comments: Atmapujopanishad from the book @@108 Upanishad@@ compiled Pandit
  ShriRam Sharma Acharya. The book has Sanskrit text and Hindi translation, and is
  published by BrahmaVarchas in Haridwar (UP), India (published in samvat 2055).
File name: atmapujopanishad.itx
Indexextra: (Osho)
Language: Sanskrit
Latest update: January 31, 2005, November 7, 2015
Location: doc_upanishhat
Proofread by: Sharad Chandarana kandarp12003 at yahoo.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/religion/hinduism
Sublocation: upanishhat
Text title: AtmapujA Upanishad
Transliterated by: Sharad Chandarana kandarp12003 at yahoo.com
engtitle: AtmapUjopaniShat
itxtitle: AtmapUjopaniShat (sAmAnya)
title: आत्मपूजोपनिषत् (सामान्य)

---
  
 आत्मपूजोपनिषत्   
  
ॐ तस्य निश्चिन्तनं ध्यानम् ।  
सर्वकर्मनिराकरणमावाहनम् ।  
निश्चलज्ञानमासनम् ।  
समुन्मनीभावः पाद्यम् ।  
सदामनस्कमर्घ्यम् ।  
सदादीप्तिराचमनीयम् ।  
वराकृतप्राप्तिः स्नानम् ।  
सर्वात्मकत्वं दृश्यविलयो गन्धः ।  
दृगविशिष्टात्मानः अक्षताः ।  
चिदादीप्तिः पुष्पम् ।  
चिदाग्निस्वरूपं धूपः ।  
सूर्यात्मकत्वं दीपः ।  var  चिदादित्यस्वरूपं दीपः  
परिपूर्णचन्द्रामृतरसैकीकरणं नैवेद्यम् ।  
निश्चलत्वं प्रदक्षिणम् ।  
सोऽहम्भावो नमस्कारः ।  
परमेश्वरस्तुतिर्मौनम् ।  
सदासन्तोषो विसर्जनम् ।  
एवं परिपूर्णराजयोगिनः सर्वात्मकपूजोपचारः स्यात् ।  
सर्वात्मकत्वं आत्माधारो भवति ।  
सर्वनिरामयपरिपूर्णोऽहमस्मीति  
मुमुक्षूणां मोक्षैकसिद्धिर्भवति ॥ इत्युपनिषत् ॥  
  
॥ इति आत्मपूजोपनिषत् समाप्ता॥  
  
  
Encoded  by Sharad Chandarana kandarp12003 at yahoo.com  
  
