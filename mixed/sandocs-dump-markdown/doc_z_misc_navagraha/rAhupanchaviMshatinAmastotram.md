---
Author: Traditional
Category: navagraha, stotra, viMshati
Description-comments: skandapurANa
File name: raahu25.itx
Indexextra: (25 names)
Language: Sanskrit
Latest update: February 19, 2005
Location: doc_z_misc_navagraha
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: rAhustotram pa.nchavi.nshatinAma
Texttype: stotra
Transliterated by: Ravin Bhalekar ravibhalekar at hotmail.com)
engtitle: rAhupanchaviMshatinAmastotram
itxtitle: rAhupanchaviMshatinAmastotram
title: राहुपञ्चविंशतिनामस्तोत्रम्

---
  
 राहुपञ्चविंशतिनामस्तोत्रम्   
  
श्री गणेशाय नमः ।  
राहुर्दानवमन्त्री च सिंहिकाचित्तवन्दनः ।  
अर्धकायः सदाक्रोधी चन्द्रादित्यविमर्दनः ॥ १॥  
  
रौद्रो रुद्रप्रियो दैत्यः स्वर्भानुर्भानुभीतिदः ।  
ग्रहराजः सुधापायी राकातिथ्यभिलाषुकः ॥ २॥  
  
कालदृष्टिः कालरूपः श्रीकण्ठहृदयाश्रयः ।  
विधुन्तुदः सैंहिकेयो घोररूपो महाबलः ॥ ३॥  
  
ग्रहपीडाकरो दंष्ट्री रक्तनेत्रो महोदरः ।  
पञ्चविंशतिनामानि स्मृत्वा राहुं सदा नरः ॥ ४॥  
  
यः पठेन्महती पीडा तस्य नश्यति केवलम् ।  
आरोग्यं पुत्रमतुलां श्रियं धान्यं पशूंस्तथा ॥ ५॥  
  
ददाति राहुस्तस्मै यः पठते स्तोत्रमुत्तमम् ।  
सततं पठते यस्तु जीवेद्वर्षशतं नरः ॥ ६॥  
  
॥ इति श्रीस्कन्दपुराणे राहुपञ्चविंशतिनामस्तोत्रं सम्पूर्णम् ॥  
  
  
Encoded and Proofread by Ravin Bhalekar ravibhalekar@hotmail.com  
  
