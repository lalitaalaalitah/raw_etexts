---
Author: Pushpa Srivatsan
Category: navagraha, puShpAshrIvatsan
File name: sUryastutI.itx
Indexextra: (Stotra Pushapavali)
Language: Sanskrit
Latest update: December 17, 2017
Location: doc_z_misc_navagraha
Proofread by: N V Vathsan nvvathsan at gmail.com
Send corrections to: Sanskrit@cheerful.com
Site access: https://sanskritdocuments.org
Source: Stotra Pushapavali
Subject: philosophy/hinduism/religion
Sublocation: navagraha
Text title: sUryastutiH
Texttype: svara
Transliterated by: N V Vathsan nvvathsan at gmail.com
engtitle: sUryastutiH
itxtitle: sUryastutiH (puShpA shrIvatsena virachitA)
title: सूर्यस्तुतिः (पुष्पा श्रीवत्सेन विरचिता)

---
  
 सूर्यस्तुतिः   
                 ॐ  
           श्रीरामजयम् ।  
ॐ सद्गुरुश्रीत्यागराजस्वामिने नमो नमः ।  
  
ॐ ज्योतिर्मयाय विद्महे । रश्मिमालाय धीमहि ।  
तन्नः सूर्यः प्रचोदयात् ॥  
  
सूर्यनारायणं देवं सर्वलोकप्रकाशकम् ।  
ज्योतिर्मयस्वरूपं तं भानिधिं प्रणमाम्यहम् ॥ १॥  
  
श्रीरामपूजितं भानुं तमोराक्षसहारकम् ।  
शुद्धसत्त्वप्रबोधं तं भानिधिं प्रणमाम्यहम् ॥ २॥  
  
चक्षुर्दीपप्रकाशं च अन्तश्चक्षुर्विकाशकम् ।  
शिराशिरदृढीकारं भानिधिं प्रणमाम्यहम् ॥ ३॥  
  
जीवदं जीवसंरक्षं जीवशक्तिप्रदीपकम् ।  
जीवनाधाररश्मिं तं भानिधिं प्रणमाम्यहम् ॥ ४॥  
  
आरोग्याधिपतिं वन्दे व्याध्याधिभयनाशकम् ।  
दौर्बल्यापोहनं मित्रं भानिधिं प्रणमाम्यहम् ॥ ५॥  
  
पाटिताज्ञानकूहं तं ज्ञानप्रकाशभास्करम् ।  
तेजस्करं सुतेजार्कं  भानिधिं प्रणमाम्यहम् ॥ ६॥  
  
सप्ताश्वरथयानं तं सत्त्वश्वेतप्रकाशिनम् ।  
सप्तश्लोकप्रसन्नं च भानिधिं प्रणमाम्यहम् ॥ ७॥  
  
हिमसंहतिविद्रावं गङ्गाप्रवाहभासुरम् ।  
हिमशेखरसाभासं भानिधिं प्रणमाम्यहम् ॥ ८॥  
  
उषोगाङ्गेयरागाभं सन्ध्यानानाच्छविद्युतिम् ।  
ध्यानप्रशान्तिहिम्याष्ट्रं भानिधिं प्रणमाम्यहम् ॥ ९॥  
  
मङ्गलं सूर्यदेवाय आदित्याय सुमङ्गलम् ।  
मङ्गलं द्युतिमालाय सारङ्गाय सुमङ्गलम् ॥ १०॥  
  
मयेति कीर्तितादित्य मह्यं देहि निरामयम् ।  
मङ्गलायनभाकोश मह्यं देहि सुमङ्गलम् ॥ ११॥  
  
त्यागराजगुरुस्वामिशिष्यापुष्पासुगीतकम् ।  
सूर्यनारायणस्तोत्रं आयुरारोग्यदं शुभम् ॥ १२॥  
  
इति सद्गुरुश्रीत्यागराजस्वामिनः शिष्यया भक्तया पुष्पया कृता  
सूर्यस्तुतिः गुरौ समर्पिता ।  
ॐ शुभमस्तु ।  
  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
