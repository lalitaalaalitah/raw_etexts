---
Author: Traditional
Category: kavacha, navagraha
Description-comments: brahmayAmala
File name: bRihaspatikavach.itx
Language: Sanskrit
Latest update: February 24, 2005
Location: doc_z_misc_navagraha
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: bRihaspatikavacham
Transliterated by: Ravin Bhalekar ravibhalekar at hotmail.com)
engtitle: bRihaspatikavacham
itxtitle: bRihaspatikavacham (brahmayAmalatantrArgatam)
title: बृइहस्पतिकवचम् (ब्रह्मयामलतन्त्रार्गतम्)

---
  
 बृहस्पतिकवचम्   
  
श्रीगणेशाय नमः ।  
अस्य श्रीबृहस्पतिकवचस्तोत्रमन्त्रस्य ईश्वर ऋषिः,  
अनुष्टुप् छन्दः, गुरुर्देवता, गं बीजं, श्रीशक्तिः,  
क्लीं कीलकं, गुरुप्रीत्यर्थं जपे विनियोगः ।  
अभीष्टफलदं देवं सर्वज्ञं सुरपूजितम् ।  
अक्षमालाधरं शान्तं प्रणमामि बृहस्पतिम् ॥ १॥  
  
बृहस्पतिः शिरः पातु ललाटं पातु मे गुरुः ।  
कर्णौ सुरगुरुः पातु नेत्रे मेऽभीष्टदायकः ॥ २॥  
  
जिह्वां पातु सुराचार्यो नासां मे वेदपारगः ।  
मुखं मे पातु सर्वज्ञो कण्ठं मे देवतागुरुः ॥ ३॥  
  
भुजावाङ्गिरसः पातु करौ पातु शुभप्रदः ।  
स्तनौ मे पातु वागीशः कुक्षिं मे शुभलक्षणः ॥ ४॥  
  
नाभिं देवगुरुः पातु मध्यं पातु सुखप्रदः ।  
कटिं पातु जगद्वन्द्य ऊरू मे पातु वाक्पतिः ॥ ५॥  
  
जानुजङ्घे सुराचार्यो पादौ विश्वात्मकस्तथा ।  
अन्यानि यानि चाङ्गानि रक्षेन्मे सर्वतो गुरुः ॥ ६॥  
  
इत्येतत्कवचं दिव्यं त्रिसन्ध्यं यः पठेन्नरः ।  
सर्वान्कामानवाप्नोति सर्वत्र विजयी भवेत् ॥ ७॥  
  
॥ इति श्रीब्रह्मयामलोक्तं बृहस्पतिकवचं सम्पूर्णम् ॥  
  
  
Encoded and Proofread by Ravin Bhalekar ravibhalekar at hotmail.com  
