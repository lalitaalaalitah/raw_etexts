---
Author: Traditional
Category: navagraha, stotra
File name: navagrahakaraa.itx
Language: Sanskrit
Latest update: August 23, 2000
Location: doc_z_misc_navagraha
Proofread by: P.V.R Narasimha Rao
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: nava graha karaavalamba stotram
Texttype: stotra
Transliterated by: P.V.R Narasimha Rao
engtitle: nava graha karAvalamba stotram
itxtitle: navagraha karAvalambastotram
title: नवग्रह करावलम्बस्तोत्रम्

---
  
 नवग्रह करावलम्बस्तोत्रम्   
  
ज्योतीश देव भुवनत्रय मूलशक्ते  
गोनाथ भासुर सुरादिभिरीद्यमान ।  
नॄणांश्च वीर्य वर दायक आदिदेव  
आदित्य वेद्य मम देहि करावलम्बम् ॥ १॥  
  
नक्षत्रनाथ सुमनोहर शीतलांशो  
श्री भार्गवी प्रिय सहोदर श्वेतमूर्ते ।  
क्षीराब्धिजात रजनीकर चारुशील  
श्रीमच्छशाङ्क मम देहि करावलम्बम् ॥ २॥  
  
रुद्रात्मजात बुधपूजित रौद्रमूर्ते  
ब्रह्मण्य मङ्गल धरात्मज बुद्धिशालिन् ।  
रोगार्तिहार ऋणमोचक बुद्धिदायिन्  
श्री भूमिजात मम देहि करावलम्बम् ॥ ३॥  
  
सोमात्मजात सुरसेवित सौम्यमूर्ते  
नारायणप्रिय मनोहर दिव्यकीर्ते ।  
धीपाटवप्रद सुपण्डित चारुभाषिन्  
श्री सौम्यदेव मम देहि करावलम्बम् ॥ ४॥  
  
वेदान्तज्ञान श्रुतिवाच्य विभासितात्मन्  
ब्रह्मादि वन्दित गुरो सुर सेविताङ्घ्रे ।  
योगीश ब्रह्म गुण भूषित विश्व योने  
वागीश देव मम देहि करावलम्बम् ॥ ५॥  
  
उल्हास दायक कवे भृगुवंशजात  
लक्ष्मी सहोदर कलात्मक भाग्यदायिन् ।  
कामादिरागकर दैत्यगुरो सुशील  
श्री शुक्रदेव मम देहि करावलम्बम् ॥ ६॥  
  
शुद्धात्म ज्ञान परिशोभित कालरूप  
छायासुनन्दन यमाग्रज क्रूरचेष्ट ।  
कष्टाद्यनिष्ठकर धीवर मन्दगामिन्  
मार्तण्डजात मम देहि करावलम्बम् ॥ ७॥  
  
मार्तण्ड पूर्ण शशि मर्दक रौद्रवेश  
सर्पाधिनाथ सुरभीकर दैत्यजन्म ।  
गोमेधिकाभरण भासित भक्तिदायिन्  
श्री राहुदेव मम देहि करावलम्बम् ॥ ८॥  
  
आदित्य सोम परिपीडक चित्रवर्ण  
हे सिंहिकातनय वीर भुजङ्ग नाथ ।  
मन्दस्य मुख्य सख धीवर मुक्तिदायिन्  
श्री केतु देव मम देहि करावलम्बम् ॥ ९॥  
  
मार्तण्ड चन्द्र कुज सौम्य बृहस्पतीनाम्  
शुक्रस्य भास्कर सुतस्य च राहु मूर्तेः ।  
केतोश्च यः पठति भूरि करावलम्ब  
स्तोत्रम् स यातु सकलांश्च मनोरथारान् ॥ १०॥  
  
     ॥ ॐ शान्तिः शान्तिः शान्तिः ॥  
  
            ॥ ॐ तत् सत् ॥  
  
  
Composed by P.V.R Narasimha Rao of http://www.sjvc.net/  
  
