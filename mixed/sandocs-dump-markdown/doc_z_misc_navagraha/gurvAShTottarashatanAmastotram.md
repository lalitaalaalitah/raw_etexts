---
Category: aShTottarashatanAma, navagraha, stotra
File name: guru108nAmastotra.itx
Language: Sanskrit
Latest update: November 19, 2012
Location: doc_z_misc_navagraha
Proofread by: KSR Ramachandran ramachandran_ksr at yahoo.ca
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: guru aShTottarashatanAma stotraM
Texttype: stotra
Transliterated by: Manda Krishna Srikanth mandaksk at gmail.com
engtitle: guru aShTottarashatanAma stotram
itxtitle: gurvAShTottarashatanAmastotram
title: गुर्वाष्टोत्तरशतनामस्तोत्रम्

---
  
 श्रीगुर्वाष्टोत्तरशतनामस्तोत्रम्   
  
गुरु बीज मन्त्र - ॐ ग्राँ ग्रीं ग्रौं सः गुरवे नमः ॥  
  
गुरुर्गुणवरो गोप्ता गोचरो गोपतिप्रियः ।  
गुणी गुणवतांश्रेष्ठो गुरूणाङ्गुरुरव्ययः ॥ १॥  
  
जेता जयन्तो जयदो जीवोऽनन्तो जयावहः ।  
आङ्गीरसोऽध्वरासक्तो विविक्तोऽध्वरकृत्परः ॥ २॥  
  
वाचस्पतिर् वशी वश्यो वरिष्ठो वाग्विचक्षणः ।  
चित्तशुद्धिकरः श्रीमान् चैत्रः चित्रशिखण्डिजः ॥ ३॥  
  
बृहद्रथो बृहद्भानुर्बृहस्पतिरभीष्टदः ।  
सुराचार्यः सुराराध्यः सुरकार्यहितङ्करः ॥ ४॥  
  
गीर्वाणपोषको धन्यो गीष्पतिर्गिरिशोऽनघः ।  
धीवरो धिषणो दिव्यभूषणो देवपूजितः ॥ ५॥  
  
धनुर्धरो दैत्यहन्ता दयासारो दयाकरः ।  
दारिद्र्यनाशको धन्यो दक्षिणायनसम्भवः ॥ ६॥  
  
धनुर्मीनाधिपो देवो धनुर्बाणधरो हरिः ।  
आङ्गीरसाब्दसञ्जातो आङ्गीरसकुलसम्भवः ॥ ७ ॥  var  आङ्गीरसकुलोद्भवः  
सिन्धुदेशाधिपो धीमान् स्वर्णवर्णः चतुर्भुजः ।  var  स्वर्णकश्च  
हेमाङ्गदो हेमवपुर्हेमभूषणभूषितः ॥ ८॥  
  
पुष्यनाथः पुष्यरागमणिमण्डलमण्डितः ।  
काशपुष्पसमानाभः कलिदोषनिवारकः ॥ ९॥  
  
इन्द्रादिदेवोदेवेषो देवताभीष्टदायकः ।  
असमानबलः सत्त्वगुणसम्पद्विभासुरः ॥ १०॥  
  
भूसुराभीष्टदो भूरियशः पुण्यविवर्धनः ।  
धर्मरूपो धनाध्यक्षो धनदो धर्मपालनः ॥ ११॥  
  
सर्ववेदार्थतत्त्वज्ञः सर्वापद्विनिवारकः ।  
सर्वपापप्रशमनः स्वमतानुगतामरः ॥ १२॥   
                            var  स्वमातानुगतामरः, स्वमातानुगतावरः  
ऋग्वेदपारगो ऋक्षराशिमार्गप्रचारकः ।  
सदानन्दः सत्यसन्धः सत्यसङ्कल्पमानसः ॥ १३॥  
  
सर्वागमज्ञः सर्वज्ञः सर्ववेदान्तविद्वरः ।  
ब्रह्मपुत्रो ब्राह्मणेशो ब्रह्मविद्याविशारदः ॥ १४॥  
  
समानाधिकनिर्मुक्तः सर्वलोकवशंवदः ।  
ससुरासुरगन्धर्ववन्दितः सत्यभाषणः ॥ १५॥  
  
नमः सुरेन्द्रवन्द्याय देवाचार्याय ते नमः ।  
नमस्तेऽनन्तसामर्थ्य वेदसिद्धान्तपारगः ॥ १६॥  
  
सदानन्द नमस्तेस्तु नमः पीडाहराय च ।  
नमो वाचस्पते तुभ्यं नमस्ते पीतवाससे ॥ १७॥  
  
नमोऽद्वितीयरूपाय लम्बकूर्चाय ते नमः ।  
नमः प्रकृष्टनेत्राय विप्राणाम्पतये नमः ॥ १८॥  
  
नमो भार्गवषिष्याय विपन्नहितकारिणे ।  
नमस्ते सुरसैन्यानांविपत्छिद्रानकेतवे ॥ १९॥  
  
बृहस्पतिः सुराचार्यो दयावान् शुभलक्षणः ।  
लोकत्रयगुरुः श्रीमान् सर्वगः सर्वतोविभुः ॥ २०॥  
  
सर्वेशः सर्वदातुष्टः सर्वदः सर्वपूजितः ।  
अक्रोधनो मुनिश्रेष्ठो दीप्तिकर्ता जगत्पिता ॥ २१॥  
  
विश्वात्मा विश्वकर्ता च विश्वयोनिरयोनिजः ।  
भूर्भुवोधनदासाजभक्ताजीवो महाबलः ॥ २२॥  
  
बृहस्पतिः काष्यपेयो दयावान् षुभलक्षणः ।  
अभीष्टफलदः श्रीमान् सुभद्गर नमोस्तु ते ॥ २३॥  
  
बृहस्पतिस्सुराचार्यो देवासुरसुपूजितः ।  
आचार्योदानवारिष्ट सुरमन्त्री पुरोहितः ॥ २४॥  
  
कालज्ञः कालऋग्वेत्ता चित्तदश्च प्रजापतिः ।  
विष्णुः कृष्णः सदासूक्ष्मः प्रतिदेवोज्ज्वलग्रहः ॥ २५॥  
  
॥ इति गुर्वाष्टोत्तरशतनामस्तोत्रम् सम्पूर्णम् ॥  
  
  
Provided by Manda Krishna shrikanth mandaksk at gmail.com  
Proofread by KSR Ramachandran ramachandran\_ksr at yahoo.ca  
  
The shloka-s for nAmAvalI are 1 to 15, 20, 21, and first line of 22.  
The shloka-s 16 to 19 are not included in aShTottrashatanAma-s.  
  
