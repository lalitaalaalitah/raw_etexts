---
Author: Traditional
Category: kavacha, navagraha
Description-comments: brahmANDapurANa
File name: shukrakavach.itx
Language: Sanskrit
Latest update: February 25, 2005, November 11, 2018
Location: doc_z_misc_navagraha
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: shukrakavacham
Transliterated by: Ravin Bhalekar ravibhalekar at hotmail.com
engtitle: shukrakavacham
itxtitle: shukrakavacham (brahmANDapurANAntargatam)
title: शुक्रकवचम् (ब्रह्माण्डपुराणान्तर्गतम्)

---
  
 शुक्रकवचम्   
  
श्रीगणेशाय नमः ।  
  
ॐ अस्य श्रीशुक्रकवचस्तोत्रमन्त्रस्य भारद्वाज ऋषिः ।  
अनुष्टुप्छन्दः । श्रीशुक्रो देवता ।  
शुक्रप्रीत्यर्थे जपे विनियोगः ॥  
  
मृणालकुन्देन्दुपयोजसुप्रभं पीताम्बरं प्रसृतमक्षमालिनम् ।  
समस्तशास्त्रार्थविधिं महान्तं ध्यायेत्कविं वाञ्छितमर्थसिद्धये ॥ १॥  
  
ॐ शिरो मे भार्गवः पातु भालं पातु ग्रहाधिपः ।  
नेत्रे दैत्यगुरुः पातु श्रोत्रे मे चन्दनद्युतिः ॥ २॥  
  
पातु मे नासिकां काव्यो वदनं दैत्यवन्दितः ।  
वचनं चोशनाः पातु कण्ठं श्रीकण्ठभक्तिमान् ॥ ३॥  
  
भुजौ तेजोनिधिः पातु कुक्षिं पातु मनोव्रजः ।  
नाभिं भृगुसुतः पातु मध्यं पातु महीप्रियः ॥ ४॥  
  
कटिं मे पातु विश्वात्मा ऊरू मे सुरपूजितः ।  
जानुं जाड्यहरः पातु जङ्घे ज्ञानवतां वरः ॥ ५॥  
  
गुल्फौ गुणनिधिः पातु पातु पादौ वराम्बरः ।  
सर्वाण्यङ्गानि मे पातु स्वर्णमालापरिष्कृतः ॥ ६॥  
  
य इदं कवचं दिव्यं पठति श्रद्धयान्वितः ।  
न तस्य जायते पीडा भार्गवस्य प्रसादतः ॥ ७॥  
  
॥ इति श्रीब्रह्माण्डपुराणे शुक्रकवचं सम्पूर्णम् ॥  
  
  
Encoded and Proofread by Ravin Bhalekar ravibhalekar@hotmail.com  
  
