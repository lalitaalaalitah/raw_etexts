---
Category: kavacha, navagraha
Description-comments: grahayAmala tantra
File name: navagrahakavacham.itx
Language: Sanskrit
Latest update: August 17, 2013
Location: doc_z_misc_navagraha
Proofread by: Ram Sankar Bhattacharya ramsankar.bhattacharya at  gmail.com, PSA Easwaran
  psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: navagrahakavacham
Transliterated by: Ram Sankar Bhattacharya ramsankar.bhattacharya at gmail.com
engtitle: Navagraha kavacha
itxtitle: navagrahakavacham
title: नवग्रहकवचम्

---
  
 नवग्रहकवचम्   
  
ब्रह्मोवाच ।   
शिरो मे पातु मार्ताण्डो कपालं रोहिणीपतिः ।  
मुखमङ्गारकः पातु कण्ठश्च शशिनन्दनः ।  
बुद्धिं जीवः सदा पातु हृदयं भृगुनन्दनः ।  
जठरञ्च शनिः पातु जिह्वां मे दितिनन्दनः ।  
पादौ केतुः सदा पातु वाराः सर्वाङ्गमेव च ।  
तिथयोऽष्टौ दिशः पान्तु नक्षत्राणि वपुः सदा ।  
अंसौ राशिः सदा पातु योगाश्च स्थैर्यमेव च ।  
गुह्यं लिङ्गं सदा पान्तु सर्वे ग्रहाः शुभप्रदाः ।  
अणिमादीनि सर्वाणि लभते यः पठेद् ध्रुवम् ॥  
  
एतां रक्षां पठेद् यस्तु भक्त्या स प्रयतः सुधीः ।  
स चिरायुः सुखी पुत्री रणे च विजयी भवेत् ॥  
  
अपुत्रो लभते पुत्रं धनार्थी धनमाप्नुयात् ।  
दारार्थी लभते भार्यां सुरूपां सुमनोहराम् ।  
रोगी रोगात्प्रमुच्येत बद्धो मुच्येत बन्धनात् ।  
जले स्थले चान्तरिक्षे कारागारे विशेषतः ।  
यः करे धारयेन्नित्यं भयं तस्य न विद्यते ।  
ब्रह्महत्या सुरापानं स्तेयं गुर्वङ्गनागमः ।  
सर्वपापैः प्रमुच्येत कवचस्य च धारणात् ॥  
  
नारी वामभुजे धृत्वा सुखैश्वर्यसमन्विता ।  
काकवन्ध्या जन्मवन्ध्या मृतवत्सा च या भवेत् ।  
बह्वपत्या जीववत्सा कवचस्य प्रसादतः ॥  
  
इति ग्रहयामले उत्तरखण्डे नवग्रह कवचं समाप्तम् ।  
  
  
Encoded and proofread by Ram Sankar Bhattacharya  
ramsankar.bhattacharya at gmail.com  
Proofread by PSA Easwaran psaeaswaran at gmail.com  
  
