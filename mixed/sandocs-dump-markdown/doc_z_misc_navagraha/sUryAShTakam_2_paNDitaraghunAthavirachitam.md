---
Author: paNDitaraghunAthasharmaNa
Category: aShTaka, navagraha
Description-comments: From Brihatstotraratnakara with 408 stotras
File name: sUryAShTakam2.itx
Language: Sanskrit
Latest update: June 11, 2016
Location: doc_z_misc_navagraha
Proofread by: Nat Natarajan nat.natarajan at gmail.com, NA
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: sUryAShTakam 2
engtitle: sUryAShTakam 2
itxtitle: sUryAShTakam 2 (paNDitaraghunAthavirachitam)
title: सूर्याष्टकम् २ (पण्डितरघुनाथविरचितम्)

---
  
 सूर्याष्टकम् २   
श्रीगणेशाय नमः ।  
प्रभाते यस्मिन्नभ्युदितसमये कर्मसु नृणां  
प्रवर्तेद्वै चेतो गतिरपि च शीतापहरणम् ।  
गतो मैत्र्यं पृथ्वीसुरकुलपतेर्यश्च तमहं  
नमामि श्रीसूर्यं तिमिरहरणं शान्तशरणम् ॥ १॥  
  
त्रिनेत्रोऽप्यञ्जल्या सुरमुकुटसंवृष्टचरणे  
बलिं नीत्वा नित्यं स्तुतिमुदितकालास्तसमये ।  
निधानं यस्यायं कुरुत इति धाम्नामधिपति  
नमामि श्रीसूर्यं तिमिरहरणं शान्तशरणम् ॥ २॥  
  
मृगाङ्के मूर्तित्वं ह्यमरगण भर्ताकृत इति  
नृणां वर्त्मात्मात्मोक्षिणितविदुषां यश्च यजताम् ।  
क्रतुर्लोकानां यो लयभरभवेषुप्रभुरयं  
नमामि श्रीसूर्यं तिमिरहरणं शान्तशरणम् ॥ ३॥  
  
दिशः खं कालो भूरुदधिरचलं चाक्षुषमिदं  
विभागो येनायं निखिलमहसा दीपयति तान् ।  
स्वयं शुद्धं संविन्निरतिशयमानन्दमजरं  
नमामि श्रीसूर्यं तिमिरहरणं शान्तशरणम् ॥ ४॥  
  
वृषात्पञ्चस्वेत्यौढयति दिनमानन्दगमनस्-  
तथा वृद्धिं रात्रैः प्रकटयति कीटाज्जवगतिः ।  
तुले मेषे यातो रचयति समानं दिननिशं  
नमामि श्रीसूर्यं तिमिरहरणं शान्तशरणम् ॥ ५॥  
  
वहन्ते यं ह्यश्वा अरुणविनि युक्ताः प्रमुदितास्-  
त्रयीरूपं साक्षाद्दधति च रथं मुक्तिसदनम् ।  
नजीवानां यं वै विषयति मनो वागवसरो  
नमामि श्रीसूर्यं तिमिरहरणं शान्तशरणम् ॥ ६॥  
  
तथा ब्रह्मा नित्यं मुनिजनयुता यस्य पुरतश्-  
चलन्ते नृत्यन्तोऽयुतमुत रसेनानुगुणितं ।  
निबध्नन्ती नागा रथमपि च नागायुतबला   
नमामि श्रीसूर्यं तिमिरहरणं शान्तशरणम् ॥ ७॥  
  
प्रभाते ब्रह्माणं शिवतनुभृतं मध्यदिवसे  
तथा सायं विष्णुं जगति हितकारी सुखकरम् ।  
सदा तेजोराशिं त्रिविवमथ पापौघशमनं  
नमामि श्रीसूर्यं तिमिरहरणं शान्तशरणम् ॥ ८॥  
  
मतं शास्त्राणां यत्तदनु रघुनाथेन रचितं  
शुभं चुंराग्रामे तिमिरहरसूर्याष्टकमिदम् ।  
त्रिसन्ध्यायां नित्यं पठति मनुजोऽनन्यगतिमांश्-  
चतुर्वर्गप्राप्तौ प्रभवति सदा तस्य विजयम् ॥ ९॥  
  
नन्देन्द्वङ्क्क्षितावब्दे (१९१९) मार्गमासे शुभे दले ।  
सूर्याष्टकमिदं प्रोक्तं दशम्यां रविवासरे ॥ १०॥  
  
इति श्रीपण्डितरघुनाथशर्मणा विरचितं श्रीसूर्याष्टकं सम्पूर्णम् ।  
  
Proofread by Nat Natarajan nat.natarajan at gmail.com, NA  
  
