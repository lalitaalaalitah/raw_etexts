---
Category: navagraha, stotra
Description-comments: Stuti  from 12th Skandham (6th Adhyaya) of Srimad BhAgavatham.
File name: sUryastutiyAGYavalkya.itx
Indexextra: (Bhagavatam)
Language: Sanskrit
Latest update: December 7, 2008
Location: doc_z_misc_navagraha
Proofread by: K Kalyanaraman srimatha12 at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: yAGYavalkyakRitaM shrIsUryastotraM
Texttype: stotra
Transliterated by: K Kalyanaraman srimatha12 at gmail.com
engtitle: Suryastotra by Sage Yagnyavalkya
itxtitle: sUryastotram 2 (yAjnavalkyakRitam)
title: सूर्यस्तोत्रम् २ (याज्ञवल्क्यकृइतम्)

---
  
 सूर्यस्तोत्रं श्रीयाज्ञवल्क्यकृतम्   
  
                  ॥ श्रीगुरुभ्यो नमः॥  
  
          ॥ ॐ श्रीमहागणाधिपतये नमः ॥  
  
ॐ नमो भगवते आदित्यायाखिलजगतां आत्मस्वरूपेण कालस्वरूपेण  
चतुर्विधभूत-निकायानां ब्रह्मादिस्तम्भ-पर्यन्तानां  
अन्तर्हृदयेषु बहिरपि चाकाश इव उपाधिनाऽव्यवधीयमानो  
भवानेक एव क्षणलव-निमेषावयवोपचित-संवत्सरगणेन  
अपा-मादान-विसर्गाभ्यां इमां लोकयात्रां  अनुवहति ॥ १  
  
यदुह वाव विबुधर्षभ सवितरदस्तपत्यनुसवनं अहरहः  
आम्नायविधिना उपतिष्ठमानानां अखिल-दुरित-वृजिनबीजावभर्जन  
भगवतः समभिधीमहि तपनमण्डलम् ॥ २  
  
य इह वाव स्थिरचरनिकराणां निजनिकेतनानां मन-इन्द्रियासुगणान्  
अनात्मनः स्वयमात्मा अन्तर्यामी प्रचोदयति ॥ ३  
  
य एवेमं लोकं अतिकराल-वदनान्धकार-सञ्ज्ञा-जगरग्रह-गिलितं  
मृतकमिव विचेतनं अवलोक्य अनुकम्पया परमकारुणिकः ईक्षयैव  
उत्थाप्य अहरहरनुसवनं  श्रेयसि स्वधर्माख्यात्मावस्थाने  
प्रवर्तयति अवनिपतिरिव असाधूनां भयमुदीरयन्नटति ॥ ४  
  
परित आशापालैः तत्र तत्र कमलकोशाञ्जलिभिः उपहृतार्हणः ॥ ५  
  
अथह भगवन् तव चरणनलिनयुगलं त्रिभुवनगुरुभिर्वन्दितं  
अहं अयातयामयजुःकामः उपसरामीति ॥     ६  
  
एवं स्तुतः स भगवान् वाजिरूपधरो हरिः  ।  
यजूंष्ययातयामानि मुनयेऽदात् प्रसादितः ॥ ७  
  ॥  इति श्रीमद्भागवते द्वादशस्कन्धे श्रीयाज्ञवल्क्यकृतं  
  श्रीसूर्यस्तोत्रं सम्पूर्णम् ॥  
  
  
Note: This  Stuti  appears in the 12th Skandham (6th Adhyaya)  
of Shreemad BhAgavatham.   Maharishi Yagnavalkya praised Shree Surya  
Bhagavan through this Stuti,  to earn his grace and for obtaining the  
till-then-unknown Shukla Yajurveda Mantras or AyAta-YAmam, as it is  
referred to  in Shastras.  This Stuti eloquently describes how  Surya  
Bhagavan single-handedly protects this entire Cosmos by his never-ending  
Loka Yatra and the Vedic religion  and Bhagavan's unfailing grace to those  
who steadfastly follow the Dharma, as laid down in the Vedas/Shastras.  
  
Encoded and proofread by K Kalyanaraman srimatha12@gmail.com  
  
