---
Acknowledge-Permission: Shri Tripursundari Ved Gurukulam, Sahibabad (Ghaziabad), UP
Category: navagraha, mangala
File name: shanimangalastotram.itx
Indexextra: (stotramAlA)
Language: Sanskrit
Latest update: March 24, 2018
Location: doc_z_misc_navagraha
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: shanimangalastotram
engtitle: shanimangalastotram
itxtitle: shanimaNgalastotram
title: शनिमण्गलस्तोत्रम्

---
  
 शनिमङ्गलस्तोत्रम्   
  
मन्दः कृष्णनिभस्तु पश्चिममुखः सौराष्ट्रकः काश्यपः ।  
स्वामी नक्रभकुम्भयोर्बुधसितौ मित्रे समश्चाऽङ्गिराः ॥ १॥  
  
स्थानं पश्चिमदिक् प्रजापति यमौ देवौ धनुष्यासनः ।  
षट्त्रिस्थः शुभकृच्छनी रविसुतः कुर्यात्सदा मङ्गलम् ॥ २॥  
  
प्रार्थना  
आवाहनं न जानामि न जानामि विसर्जनम् ।  
पूजां नैव हि जानामि क्षमस्व परमेश्वर ॥  
  
मन्त्रहीनं क्रियाहीनं भक्तिहीनं सुरेश्वर ।  
यत्पूजितं मया देव परिपूर्णं तदस्तु मे ॥  
  
कोणनीलाञ्जनप्रख्यं मन्दचेष्टाप्रसारिणम् ।  
छायामार्तण्डसम्भूतं तं नमामि शनैश्चरम् ॥  
  
ॐ अनया पूजया शनैश्चरः प्रीयताम् ।  
ॐ मन्दाय नमः ॐ घटनाथाय नमः ॐ शनैश्चराय नमः ।  
ॐ शान्तिः ॐ शान्तिः ॐ शान्तिः ॐ ॥  
  
इति श्रीशनिमङ्गलस्तोत्रं सम्पूर्णम् ॥  
  
  
Proofread by PSA Easwaran psaeaswaran at gmail.com  
  
