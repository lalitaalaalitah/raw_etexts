---
Author: Traditional
Category: kavacha, navagraha
Description-comments: mArkaNDeyapurANa
File name: mangalakavach.itx
Language: Sanskrit
Latest update: February 22, 2005
Location: doc_z_misc_navagraha
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: maNgalakavacham
Transliterated by: Ravin Bhalekar ravibhalekar at hotmail.com)
engtitle: maNgalakavacham
itxtitle: maNgalakavacham
title: मण्गलकवचम्

---
  
 मङ्गलकवचम्   
श्रीगणेशाय नमः ।  
अस्य श्री अङ्गारककवचस्तोत्रमन्त्रस्य कश्यप ऋषिः,  
अनुष्टुप् छन्दः, अङ्गारको देवता, भौमप्रीत्यर्थं जपे विनियोगः ।  
रक्ताम्बरो रक्तवपुः किरीटी चतुर्भुजो मेषगमो गदाभृत् ।  
धरासुतः शक्तिधरश्च शूली सदा मम स्याद्वरदः प्रशान्तः ॥ १॥  
  
अङ्गारकः शिरो रक्षेन्मुखं वै धरणीसुतः ।  
श्रवौ रक्ताम्बरः पातु नेत्रे मे रक्तलोचनः ॥ २॥  
  
नासां शक्तिधरः पातु मुखं मे रक्तलोचनः ।  
भुजौ मे रक्तमाली च हस्तौ शक्तिधरस्तथा ॥ ३॥  
  
वक्षः पातु वराङ्गश्च हृदयं पातु रोहितः ।  
कटिं मे ग्रहराजश्च मुखं चैव धरासुतः ॥ ४॥  
  
जानुजङ्घे कुजः पातु पादौ भक्तप्रियः सदा ।  
सर्वाण्यन्यानि चाङ्गानि रक्षेन्मे मेषवाहनः ॥ ५॥  
  
य इदं कवचं दिव्यं सर्वशत्रुनिवारणम् ।  
भूतप्रेतपिशाचानां नाशनं सर्वसिद्धिदम् ॥ ६॥  
  
सर्वरोगहरं चैव सर्वसम्पत्प्रदं शुभम् ।  
भुक्तिमुक्तिप्रदं नॄणां सर्वसौभाग्यवर्धनम् ।  
रोगबन्धविमोक्षं च सत्यमेतन्न संशयः ॥ ७॥  
  
॥ इति श्रीमार्कण्डेयपुराणे मङ्गलकवचं सम्पूर्णम् ॥  
  
  
Encoded and Proofread by Ravin Bhalekar ravibhalekar@hotmail.com  
  
