---
Category: aShTottarashatanAma, navagraha, stotra
File name: budha108nAmastotra.itx
Language: Sanskrit
Latest update: November 19, 2012
Location: doc_z_misc_navagraha
Proofread by: KSR Ramachandran ramachandran_ksr at yahoo.ca
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: budhAShTottarashatanAmastotra
Texttype: stotra
Transliterated by: Manda Krishna Srikanth mandaksk at gmail.com
engtitle: budha aShTottarashatanAma stotram
itxtitle: budhAShTottarashatanAmastotram
title: बुधाष्टोत्तरशतनामस्तोत्रम्

---
  
 श्रीबुधाष्टोत्तरशतनामस्तोत्रम्   
  
बुध बीज मन्त्र - ॐ ब्राँ ब्रीं ब्रौं सः बुधाय नमः ॥  
  
बुधो बुधार्चितः सौम्यः सौम्यचित्तः शुभप्रदः ।  
दृढव्रतो दृढबल श्रुतिजालप्रबोधकः ॥ १॥  
  
सत्यवासः सत्यवचा श्रेयसाम्पतिरव्ययः ।  
सोमजः सुखदः श्रीमान् सोमवंशप्रदीपकः ॥ २॥  
  
वेदविद्वेदतत्त्वज्ञो वेदान्तज्ञानभास्करः ।  
विद्याविचक्षण विदुर् विद्वत्प्रीतिकरो ऋजः ॥ ३॥  
  
विश्वानुकूलसञ्चारी विशेषविनयान्वितः ।  
विविधागमसारज्ञो वीर्यवान् विगतज्वरः ॥ ४॥  
  
त्रिवर्गफलदोऽनन्तः त्रिदशाधिपपूजितः ।  
बुद्धिमान् बहुशास्त्रज्ञो बली बन्धविमोचकः ॥ ५॥  
  
वक्रातिवक्रगमनो वासवो वसुधाधिपः ।  
प्रसादवदनो वन्द्यो वरेण्यो वाग्विलक्षणः ॥ ६॥  
  
सत्यवान् सत्यसङ्कल्पः सत्यबन्धिः सदादरः ।  
सर्वरोगप्रशमनः सर्वमृत्युनिवारकः ॥ ७॥  
  
वाणिज्यनिपुणो वश्यो वाताङ्गी वातरोगहृत् ।  
स्थूलः स्थैर्यगुणाध्यक्षः स्थूलसूक्ष्मादिकारणः ॥ ८॥  
  
अप्रकाशः प्रकाशात्मा घनो गगनभूषणः ।  
विधिस्तुत्यो विशालाक्षो विद्वज्जनमनोहरः ॥ ९॥  
  
चारुशीलः स्वप्रकाशो चपलश्च जितेन्द्रियः ।  
उदऽग्मुखो मखासक्तो मगधाधिपतिर्हरः ॥ १०॥  
  
सौम्यवत्सरसञ्जातः सोमप्रियकरः सुखी ।  
सिंहाधिरूढः सर्वज्ञः शिखिवर्णः शिवङ्करः ॥ ११॥  
  
पीताम्बरो पीतवपुः पीतच्छत्रध्वजाङ्कितः ।  
खड्गचर्मधरः कार्यकर्ता कलुषहारकः ॥ १२॥  
  
आत्रेयगोत्रजोऽत्यन्तविनयो विश्वपावनः ।  
चाम्पेयपुष्पसङ्काशः चारणः चारुभूषणः ॥ १३॥  
  
वीतरागो वीतभयो विशुद्धकनकप्रभः ।  
बन्धुप्रियो बन्धयुक्तो वनमण्डलसंश्रितः ॥ १४॥  
  
अर्केशानप्रदेषस्थः तर्कशास्त्रविशारदः ।  
प्रशान्तः प्रीतिसंयुक्तः प्रियकृत् प्रियभाषणः ॥ १५॥  
  
मेधावी माधवासक्तो मिथुनाधिपतिः सुधीः ।  
कन्याराशिप्रियः कामप्रदो घनफलाश्रयः ॥ १६॥  
  
बुधस्येवम्प्रकारेण नाम्नामष्टोत्तरं शतम् ।  
सम्पूज्य विधिवत्कर्ता सर्वान्कामानवाप्नुयात् ॥ १७॥  
  
॥ इति बुध अष्टोत्तरशतनामस्तोत्रम् ॥  
  
  
Provided by Manda Krishna shrikanth mandaksk at gmail.com  
Proofread by KSR Ramachandran ramachandran\_ksr at yahoo.ca  
  
