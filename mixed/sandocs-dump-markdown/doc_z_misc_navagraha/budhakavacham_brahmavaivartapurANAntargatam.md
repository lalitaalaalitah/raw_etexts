---
Author: Traditional
Category: kavacha, navagraha
Description-comments: brahmavaivartapurANa
File name: budhakavach.itx
Language: Sanskrit
Latest update: November 11, 2018
Location: doc_z_misc_navagraha
Proofread by: Ravin Bhalekar, Kirk Wortman kirkwort at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: budhakavacham
Transliterated by: Ravin Bhalekar ravibhalekar at hotmail.com)
engtitle: budhakavacham
itxtitle: budhakavacham (brahmavaivartapurANAntargatam)
title: बुधकवचम् (ब्रह्मवैवर्तपुराणान्तर्गतम्)

---
  
 बुधकवचम्   
श्रीगणेशाय नमः ।  
अस्य श्रीबुधकवचस्तोत्रमन्त्रस्य कश्यप ऋषिः,  
अनुष्टुप् छन्दः, बुधो देवता, बुधप्रीत्यर्थं जपे विनियोगः ॥  
  
बुधस्तु पुस्तकधरः कुङ्कुमस्य समद्युतिः ।  
पीताम्बरधरः पातु पीतमाल्यानुलेपनः ॥ १॥  
  
कटिं च पातु मे सौम्यः शिरोदेशं बुधस्तथा ।  
नेत्रे ज्ञानमयः पातु श्रोत्रे पातु निशाप्रियः ॥ २॥  
  
घ्राणं गन्धप्रियः पातु जिह्वां विद्याप्रदो मम ।  
कण्ठं पातु विधोः पुत्रो भुजौ पुस्तकभूषणः ॥ ३॥  
  
वक्षः पातु वराङ्गश्च हृदयं रोहिणीसुतः ।  
नाभिं पातु सुराराध्यो मध्यं पातु खगेश्वरः ॥ ४॥  
  
जानुनी रौहिणेयश्च पातु जङ्घेऽखिलप्रदः ।  
पादौ मे बोधनः पातु पातु सौम्योऽखिलं वपुः ॥ ५॥  
  
एतद्धि कवचं दिव्यं सर्वपापप्रणाशनम् ।  
सर्वरोगप्रशमनं सर्वदुःखनिवारणम् ॥ ६॥  
  
आयुरारोग्यशुभदं पुत्रपौत्रप्रवर्धनम् ।  
यः पठेच्छृणुयाद्वापि सर्वत्र विजयी भवेत् ॥ ७॥  
  
॥ इति श्रीब्रह्मवैवर्तपुराणे बुधकवचं सम्पूर्णम् ॥  
  
  
Encoded and Proofread by Ravin Bhalekar ravibhalekar@hotmail.com  
Proofread by Ravin Bhalekar, Kirk Wortman kirkwort at hotmail.com  
  
