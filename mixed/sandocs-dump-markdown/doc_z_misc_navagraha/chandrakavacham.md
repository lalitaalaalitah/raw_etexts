---
Author: Traditional
Category: kavacha, navagraha
File name: chandrakavach.itx
Language: Sanskrit
Latest update: November 11, 2018
Location: doc_z_misc_navagraha
Proofread by: Ravin Bhalekar, Kirk Wortman
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: chandrakavacham
Transliterated by: Ravin Bhalekar ravibhalekar at hotmail.com)
engtitle: chandrakavacham
itxtitle: chandrakavacham
title: चन्द्रकवचम्

---
  
 चन्द्रकवचम्   
श्रीगणेशाय नमः ।  
अस्य श्रीचन्द्रकवचस्तोत्रमन्त्रस्य गौतम् ऋषिः ।  
अनुष्टुप् छन्दः, श्रीचन्द्रो देवता, चन्द्रप्रीत्यर्थं जपे विनियोगः ।  
समं चतुर्भुजं वन्दे केयूरमुकुटोज्ज्वलम् ।  
वासुदेवस्य नयनं शङ्करस्य च भूषणम् ॥ १॥  
  
एवं ध्यात्वा जपेन्नित्यं शशिनः कवचं शुभम् ।  
शशी पातु शिरोदेशं भालं पातु कलानिधिः ॥ २॥  
  
चक्षुषी चन्द्रमाः पातु श्रुती पातु निशापतिः ।  
प्राणं क्षपाकरः पातु मुखं कुमुदबान्धवः ॥ ३॥  
  
पातु कण्ठं च मे सोमः स्कन्धे जैवातृकस्तथा ।  
करौ सुधाकरः पातु वक्षः पातु निशाकरः ॥ ४॥  
  
हृदयं पातु मे चन्द्रो नाभिं शङ्करभूषणः ।  
मध्यं पातु सुरश्रेष्ठः कटिं पातु सुधाकरः ॥ ५॥  
  
ऊरू तारापतिः पातु मृगाङ्को जानुनी सदा ।  
अब्धिजः पातु मे जङ्घे पातु पादौ विधुः सदा ॥ ६॥  
  
सर्वाण्यन्यानि चाङ्गानि पातु चन्दूऽखिलं वपुः ।  
एतद्धि कवचं दिव्यं भुक्तिमुक्तिप्रदायकम् ।  
यः पठेच्छृणुयाद्वापि सर्वत्र विजयी भवेत् ॥ ७॥  
  
॥ इति श्रीचन्द्रकवचं सम्पूर्णम् ॥  
  
  
Encoded by Ravin Bhalekar ravibhalekar at hotmail.com  
Proofread by Ravin Bhalekar, Kirk Wortman kirkwort at hotmail.com  
  
