+++
"Text title" = "chandrAShTAviMshatinAmastotram"
"File name" = "chandra28.itx"
itxtitle = "chandrAShTAviMshatinAmastotram"
engtitle = "chandrAShTAviMshatinAmastotram"
Category = "navagraha, stotra"
Location = "doc_z_misc_navagraha"
Sublocation = "navagraha"
Texttype = "stotra"
Author = "Traditional"
Language = "Sanskrit"
Subject = "philosophy/hinduism/religion"
"Transliterated by" = "Ravin Bhalekar ravibhalekar at hotmail.com"
"Proofread by" = "Ravin Bhalekar, Kirk Wortman kirkwort at hotmail.com"
"Latest update" = "November 11, 2018"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "चन्द्राष्टाविंशतिनामस्तोत्रम्"

+++
  
 चन्द्राष्टाविंशतिनामस्तोत्रम्   
श्रीगणेशाय नमः ।  
अस्य श्रीचन्द्राष्टाविंशतिनामस्तोत्रस्य गौतम ऋषिः,  
सोमो देवता, विराट् छन्दः, चन्द्रप्रीत्यर्थे जपे विनियोगः ॥  
  
चन्द्रस्य शृणु नामानि शुभदानि महीपते ।  
यानि श्रुत्वा नरो दुःखान्मुच्यते नात्र संशयः ॥ १॥  
  
सुधाकरश्च सोमश्च ग्लौरब्जः कुमुदप्रियः ।  
लोकप्रियः शुभ्रभानुश्चन्द्रमा रोहिणीपतिः ॥ २॥  
  
शशी हिमकरो राजा द्विजराजो निशाकरः ।  
आत्रेय इन्दुः शीतांशुरोषधीशः कलानिधिः ॥ ३॥  
  
जैवातृको रमाभ्राता क्षीरोदार्णवसम्भवः ।  
नक्षत्रनायकः शम्भुशिरश्चूडामणिर्विभुः ॥ ४॥  
  
तापहर्ता नभोदीपो नामान्येतानि यः पठेत् ।  
प्रत्यहं भक्तिसंयुक्तस्तस्य पीडा विनश्यति ॥ ५॥  
  
तद्दिने च पठेद्यस्तु लभेत्सर्वं समीहितम् ।  
ग्रहादीनां च सर्वेषां भवेच्चन्द्रबलं सदा ॥ ६॥  
  
॥ इति श्रीचन्द्राष्टाविंशतिनामस्तोत्रं सम्पूर्णम् ॥  
  
  
Encoded by Ravin Bhalekar ravibhalekar at hotmail.com  
Proofread by Ravin Bhalekar, Kirk Wortman kirkwort at hotmail.com  
  
