---
Author: yAjnavalkyamuni
Category: kavacha, navagraha
File name: suuryakavach2.itx
Language: Sanskrit
Latest update: February 20, 2005
Location: doc_z_misc_navagraha
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: sUryakavachastotram 2
Transliterated by: Ravin Bhalekar ravibhalekar at hotmail.com)
engtitle: sUryakavachastotram 2
itxtitle: sUryakavachastotram 2 (yAjnavalkyamunivirachitam)
title: सूर्यकवचस्तोत्रम् २ (याज्ञवल्क्यमुनिविरचितम्)

---
  
 सूर्यकवचस्तोत्रम् २   
  
श्रीगणेशाय नमः ।  
याज्ञवल्क्य उवाच ।  
शृणुष्व मुनिशार्दूल सूर्यस्य कवचं शुभम् ।  
शरीरारोग्यदं दिव्यं सर्वसौभाग्यदायकम् ॥ १॥  
  
देदीप्यमानमुकुटं स्फुरन्मकरकुण्डलम् ।  
ध्यात्वा सहस्रकिरणं स्तोत्रमेतदुदीरयेत् ॥ २॥  
  
शिरो मे भास्करः पातु ललाटं मेऽमितद्युतिः ।  
नेत्रे दिनमणिः पातु श्रवणे वासरेश्वरः ॥ ३॥  
  
घ्राणं घर्मघृणिः पातु वदनं वेदवाहनः ।  
जिह्वां मे मानदः पातु कण्ठं मे सुरवन्दितः ॥ ४॥  
  
स्कन्धौ प्रभाकरः पातु वक्षः पातु जनप्रियः ।  
पातु पादौ द्वादशात्मा सर्वाङ्गं सकलेश्वरः ॥ ५॥  
  
सूर्यरक्षात्मकं स्तोत्रं लिखित्वा भूर्जपत्रके ।  
दधाति यः करे तस्य वशगाः सर्वसिद्धयः ॥ ६॥  
  
सुस्नातो यो जपेत्सम्यग्योऽधीते स्वस्थमानसः ।  
स रोगमुक्तो दीर्घायुः सुखं पुष्टिं च विन्दति ॥ ७॥  
  
॥ इति श्रीमद्याज्ञवल्क्यमुनिविरचितं सूर्यकवचस्तोत्रं सम्पूर्णम् ॥  
  
  
Encoded and Proofread by Ravin Bhalekar ravibhalekar@hotmail.com  
  
