+++
"Text title" = "sUryakavachastotram 2"
"File name" = "suuryakavach2.itx"
itxtitle = "sUryakavachastotram 2 (yAjnavalkyamunivirachitam)"
engtitle = "sUryakavachastotram 2"
Category = "kavacha, navagraha"
Location = "doc_z_misc_navagraha"
Sublocation = "navagraha"
Author = "yAjnavalkyamuni"
Language = "Sanskrit"
Subject = "philosophy/hinduism/religion"
"Transliterated by" = "Ravin Bhalekar ravibhalekar at hotmail.com)"
"Proofread by" = "Ravin Bhalekar ravibhalekar at hotmail.com"
"Latest update" = "February 20, 2005"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "सूर्यकवचस्तोत्रम् २ (याज्ञवल्क्यमुनिविरचितम्)"

+++
  
 सूर्यकवचस्तोत्रम् २   
  
श्रीगणेशाय नमः ।  
याज्ञवल्क्य उवाच ।  
शृणुष्व मुनिशार्दूल सूर्यस्य कवचं शुभम् ।  
शरीरारोग्यदं दिव्यं सर्वसौभाग्यदायकम् ॥ १॥  
  
देदीप्यमानमुकुटं स्फुरन्मकरकुण्डलम् ।  
ध्यात्वा सहस्रकिरणं स्तोत्रमेतदुदीरयेत् ॥ २॥  
  
शिरो मे भास्करः पातु ललाटं मेऽमितद्युतिः ।  
नेत्रे दिनमणिः पातु श्रवणे वासरेश्वरः ॥ ३॥  
  
घ्राणं घर्मघृणिः पातु वदनं वेदवाहनः ।  
जिह्वां मे मानदः पातु कण्ठं मे सुरवन्दितः ॥ ४॥  
  
स्कन्धौ प्रभाकरः पातु वक्षः पातु जनप्रियः ।  
पातु पादौ द्वादशात्मा सर्वाङ्गं सकलेश्वरः ॥ ५॥  
  
सूर्यरक्षात्मकं स्तोत्रं लिखित्वा भूर्जपत्रके ।  
दधाति यः करे तस्य वशगाः सर्वसिद्धयः ॥ ६॥  
  
सुस्नातो यो जपेत्सम्यग्योऽधीते स्वस्थमानसः ।  
स रोगमुक्तो दीर्घायुः सुखं पुष्टिं च विन्दति ॥ ७॥  
  
॥ इति श्रीमद्याज्ञवल्क्यमुनिविरचितं सूर्यकवचस्तोत्रं सम्पूर्णम् ॥  
  
  
Encoded and Proofread by Ravin Bhalekar ravibhalekar@hotmail.com  
  
