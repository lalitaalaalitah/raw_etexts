---
Category: navagraha, dhyAnam
Description-comments: Devi book stall, Kodumgallur, Kerala
File name: grahadhyAnam.itx
Language: Sanskrit
Latest update: August 6, 2016
Location: doc_z_misc_navagraha
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Source: Sthothra Rathnaakaram, edited by N. Bappuravu, 2010
Subject: philosophy/hinduism/religion
Sublocation: navagraha
Text title: grahadhyAnam
Transliterated by: PSA Easwaran psaeaswaran at gmail.com
engtitle: grahadhyAnam
itxtitle: grahadhyAnam
title: ग्रहध्यानम्

---
  
 ग्रहध्यानम्   
  
चन्द्रध्यानम् ।  
कर्पूरस्फटिकावदातमनिशं पूर्णेन्दुबिम्बाननं  
मुक्तादामविभूषितेन वपुषा निर्मूलयन्तं तमः ।  
हस्ताभ्यां कुमुदं वरं च दधतं नीलालकोद्भासितं  
स्वस्याङ्कस्थमृगोदिताश्रयगुणं सोमं सुधाब्धिं भजे ॥  
  
कुजध्यानम् ।  
विन्ध्येशं  ग्रहदक्षिणप्रतिमुखं रक्तत्रिकोणाकृतिं  
दोर्भिः स्वीकृतशक्तिशूलसगदं चारूढमेषाधिपम् ।  
भारद्वाजमुपात्तरक्तवसनच्छत्रश्रिया शोभितं  
मेरोर्दिव्यगिरेः प्रदक्षिणकरं सेवामहे तं कुजम् ॥  
  
बुधध्यानम् ।  
आत्रेयं महदाधिपं ग्रहगणस्येशानभागस्थितं  
बाणाकारमुदङ्मुखं शरलसत्तूणीरबाणासनम् ।  
पीतस्रग्वसनद्वयध्वजरथच्छत्रश्रिया शोभितं  
मेरोर्दिव्यगिरेः प्रदक्षिणकरं सेवामहे तं बुधम् ॥  
  
गुरुध्यानम् ।  
रत्नाष्टापदवस्त्रराशिममलं दक्षात्किरन्तं करा-  
दासीनं विपणौ करं निदधतं रत्नादिराशौ परम् ।  
पीतालेपनपुष्पवस्त्रमखिलालङ्कारसम्भूषितं  
विद्यासागरपारगं सुरगुरुं वन्दे सुवर्णप्रभम् ॥  
  
शुक्रध्यानम् ।  
श्वेताम्भोजनिषण्णमापणतटे श्वेताम्बरालेपनं  
नित्यं भक्तजनायसम्प्रददतं वासो मणीन् हाटकम् ।  
वामेनैव करेण दक्षिणकरे व्याख्यानमुद्राङ्कितं  
शुक्रं दैत्यवरार्चितं स्मितमुखं वन्दे सिताङ्गप्रभम् ॥  
  
शनीश्वरध्यानम् ।  
ध्यायेन्नीलशिलोच्चयद्युतिनिभं नीलारविन्दासनं  
देवं दीप्तविशाललोचनयुतं नित्यक्षुधाकोपिनम् ।  
निर्मांसोदरशुष्कदीर्घवपुषं रौद्राकृतिं भीषणं  
दीर्घस्मश्रुजटायुतं ग्रहपतिं सौरं सदाहं भजे ॥  
  
  
%Need Surya, Rahu, Ketu dhyAna verses  
Proofread by PSA Easwaran psaeaswaran at gmail.com  
  
