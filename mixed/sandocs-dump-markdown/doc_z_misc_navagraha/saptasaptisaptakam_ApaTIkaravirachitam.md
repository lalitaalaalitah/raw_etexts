---
Acknowledge-Permission: Pt. Vasant A. Gadgil, Sharada Gaurava Granthamala, 425 Sadashv
  Peth, Pune 30
Author: ma. sa. ApaTIkara
Category: navagraha, ApaTIkara
Description/comments: stotrapanchadashI by Shri M. S. Apatikar, Satara
File name: saptasaptisaptakam.itx
Indexextra: (Scan)
Language: Sanskrit
Latest update: September 14, 2019
Location: doc_z_misc_navagraha
Proofread by: Mandar Mali aryavrutta gmail.com
Send corrections to: sanskrit@cheerful.com
Site access: https://sanskritdocuments.org
Source: Sharada year 11, Vol 21-22, September 1970
Subject: philosophy/hinduism/religion
Sublocation: navagraha
Text title: Saptasaptisaptakam
Transliterated by: Mandar Mali aryavrutta gmail.com
engtitle: saptasaptisaptakam
itxtitle: saptasaptisaptakam (ApaTIkaravirachitam)
title: सप्तसप्तिसप्तकम् (आपटीकरविरचितम्)

---
  
 सप्तसप्तिसप्तकम्   
     (चामर)  
ध्वान्त-दन्ति-केसरी हिरण्य-कान्ति-भासुरः  
     कोटि-रश्मि-भूषितस्तमोहरोऽमितद्युतिः ।  
वासरेश्वरो दिवाकरः प्रभाकरः खगो  
     भास्करः सदैव पातु मां विभावसू रविः ॥ १॥  
  
यक्ष-सिद्ध- किन्नरादि-देवयोनि-सेवितं  
     तापसैरृषीश्वरैश्च नित्यमेव वन्दितम् ।  
तप्त-काञ्चनाभमर्कमादिदैवतं रविं  
     विश्व-चक्षुषं नमामि सादरं महाद्युतिम् ॥ २॥  
  
भानुना वसुन्धरा पुरैव निमिता, तथा  
     भास्करेण तेजसा सदैव पालिता मही ।  
भूर्विलीनतां प्रयाति काश्यपेयवर्चसा  
     तं रवि भजाम्यहं सदैव भक्तिचेतसा ॥ ३॥  
  
अंशुमालिने तथा च सप्त-सप्तये नमो  
     बुद्धिदायकाय शक्तिदायकाय ते नमः ।  
अक्षराय दिव्य-चक्षुषेऽमृताय ते नमः  
     शङ्ख-चक्र-भूषणाय विष्णु-रूपिणे नमः ॥ ४॥  
  
भानवीय-भानुभिर्नभस्तलं प्रकाशते  
     भास्करस्य तेजसा निसर्ग एष वर्धते ।  
भास्करस्य भा सदैव मोदमातनोत्यसौ  
     भास्करस्य दिव्य-दीप्तये सदा नमो नमः ॥ ५॥  
  
अन्धकार-नाशकोऽसि रोगनाशकस्तथा  
     भो ममापि नाशयाशु देह-चित्त-दोषताम् ।  
पाप-दुःख-दैन्यहारिणं नमामि भास्करं  
     शक्ति-धैर्य-बुद्धि-मोद-दायकाय ते नमः ॥ ६॥  
  
भास्करं दयार्णवं मरीचिमन्तमीश्वरं  
     लोकरक्षणाय नित्यमुद्यतं तमोहरम् ।  
चक्रवाक-युग्म-योग-कारिणं जगत्पतिं  
     पद्मिनीमुखारविन्द-कान्तिवर्धनं भजे ॥ ७॥  
  
सप्तसप्ति-सप्तकं सदैव यः पठेन्नरो  
     भक्तियुक्तचेतसा हृदि स्मरन् दिवाकरम् ।  
अज्ञता-तमो विनाश्य तस्य वासरेश्वरो  
     नीरुजं तथा च तं करोत्यसौ रविः सदा ॥ ८॥  
  
इति श्री आपटीकरविरचितं सप्तसप्तिसप्तकं सम्पूर्णम् ।  
  
Encoded and proofread by Mandar Mali aryavrutta gmail.com  
  
