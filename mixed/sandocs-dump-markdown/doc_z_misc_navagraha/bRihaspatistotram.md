---
Author: Traditional
Category: navagraha, stotra
Description-comments: skandapurANa
File name: brihaspatistotram.itx
Language: Sanskrit
Latest update: December 29, 2004
Location: doc_z_misc_navagraha
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: brihaspatistotram
Texttype: stotra
Transliterated by: Ravin Bhalekar ravibhalekar at hotmail.com
engtitle: bRihaspatistotram
itxtitle: bRihaspatistotram
title: बृइहस्पतिस्तोत्रम्

---
  
 बृहस्पतिस्तोत्रम्   
  
श्री गणेशाय नमः ।  
अस्य श्रीबृहस्पतिस्तोत्रस्य गृत्समद ऋषिः, अनुष्टुप् छन्दः,  
बृहस्पतिर्देवता, बृहस्पतिप्रीत्यर्थं जपे विनियोगः ।  
गुरुर्बृहस्पतिर्जीवः सुराचार्यो विदांवरः ।  
वागीशो धिषणो दीर्घश्मश्रुः पीताम्बरो युवा ॥ १॥  
  
सुधादृष्टिर्ग्रहाधीशो ग्रहपीडापहारकः ।  
दयाकरः सौम्यमूर्तिः सुरार्च्यः कुङ्मलद्युतिः ॥ २॥  
  
लोकपूज्यो लोकगुरुर्नीतिज्ञो नीतिकारकः ।  
तारापतिश्चाङ्गिरसो वेदवैद्यपितामहः ॥ ३॥  
  
भक्त्या बृहस्पतिं स्मृत्वा नामान्येतानि यः पठेत् ।  
अरोगी बलवान् श्रीमान् पुत्रवान् स भवेन्नरः ॥ ४॥  
  
जीवेद्वर्षशतं मर्त्यो पापं नश्यति नश्यति ।  
यः पूजयेद्गुरुदिने पीतगन्धाक्षताम्बरैः ॥ ५॥  
  
पुष्पदीपोपहारैश्च पूजयित्वा बृहस्पतिम् ।  
ब्राह्मणान्भोजयित्वा च पीडाशान्तिर्भवेद्गुरोः ॥ ६॥  
  
॥ इति श्रीस्कन्दपुराणे बृहस्पतिस्तोत्रं सम्पूर्णम् ॥  
  
  
Encoded and Proofread by Ravin Bhalekar ravibhalekar@hotmail.com  
  
