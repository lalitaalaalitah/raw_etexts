---
Author: Traditional
Category: navagraha, stotra
File name: nakShatrashAntistotram.itx
Language: Sanskrit
Latest update: October 20, 2018
Location: doc_z_misc_navagraha
Proofread by: Gopal Upadhyay gopal.j.upadhyayat gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: nakShatrashAntistotram
Texttype: stotra
Transliterated by: Gopal Upadhyay gopal.j.upadhyayat gmail.com
engtitle: nakShatrashAntistotram
itxtitle: nakShatrashAntistotram
title: नक्षत्रशान्तिस्तोत्रम्

---
  
 नक्षत्रशान्तिस्तोत्रम्   
कृत्तिका परमा देवी रोहिणी रुचिरानना ॥ १॥  
  
श्रीमान् मृगशिरा भद्रा आर्द्रा च परमोज्ज्वला ।  
पुनर्वसुस्तथा पुष्य आश्लेषाऽथ महाबला ॥ २॥  
  
नक्षत्रमातरो ह्येताः प्रभामालाविभूषिताः ।  
महादेवाऽर्चने शक्ता महादेवाऽनुभावितः ॥ ३॥  
  
पूर्वभागे स्थिता ह्येताः शान्तिं कुर्वन्तु मे सदा ।  
मघा सर्वगुणोपेता पूर्वा चैव तु फाल्गुनी ॥ ४॥  
  
उत्तरा फाल्गुनी श्रेष्ठा हस्ता चित्रा तथोत्तमा ।  
स्वाती विशाखा वरदा दक्षिणस्थानसंस्थिताः ॥ ५॥  
  
अर्चयन्ति सदाकालं देवं त्रिभुवनेश्वरम् ।  
नक्षत्रमारो ह्येतास्तेजसापरिभूषिताः ॥ ६॥  
  
ममाऽपि शान्तिकं नित्यं कुर्वन्तु शिवचोदिताः ।  
अनुराधा तथा ज्येष्ठा मूलमृद्धिबलान्वितम् ॥ ७॥ var  मूला ऋद्धिबलान्वितता  
  
पूर्वाषाढा महावीर्या आषाढा चोत्तरा शुभा ।  
अभिजिन्नाम नक्षत्रं श्रवणः परमोज्ज्वलः ॥ ८॥  
  
एताः पश्चिमतो दीप्ता राजन्ते राजमूर्तयः ।  
ईशानं पूजयन्त्येताः सर्वकालं शुभाऽन्विताः ॥ ९॥  
  
मम शान्तिं प्रकुर्वन्तु विभूतिभिः समन्विताः ।  
धनिष्ठा शतभिषा च पूर्वाभाद्रपदा तथा ॥ १०॥  
  
उत्तराभाद्ररेवत्यावश्विनी च महर्धिका ।  
भरणी च महावीर्या नित्यमुत्तरतः स्थिताः ॥ ११॥  
  
शिवार्चनपरा नित्यं शिवध्यानैकमानसाः ।  
शान्तिं कुर्वन्तु मे नित्यं सर्वकालं शुभोदयाः ॥ १२॥  
  
इति नक्षत्रशान्तिस्तोत्रं सम्पूर्णम् ।  
  
Encoded and proofread by Gopal Upadhyay gopal.j.upadhyay at gmail.com  
  
  
