---
Acknowledge-Permission: Shri Tripursundari Ved Gurukulam, Sahibabad (Ghaziabad), UP
Category: navagraha, mangala
File name: bRRihaspatimangalastotram.itx
Indexextra: (stotramAlA)
Language: Sanskrit
Latest update: March 24, 2018
Location: doc_z_misc_navagraha
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: bRRihaspatimangalastotram
engtitle: bRRihaspatimangalastotram
itxtitle: bRihaspatimaNgalastotram
title: बृइहस्पतिमण्गलस्तोत्रम्

---
  
 बृहस्पतिमङ्गलस्तोत्रम्   
  
जीवश्चाङ्गिरगोत्रजोत्तरमुखो दीर्घोत्तरासंस्थितः ।  
पीतोऽश्वत्थसमिद्धसिन्धुजनितश्चापोऽथ मीनाधिपः ॥ १॥  
  
सूर्येन्दुक्षितिजप्रियो बुधसितौ शत्रूसमाश्चापरे ।  
सप्ताङ्कद्विभवः शुभः सुरगुरुः कुर्यात्सदा मङ्गलम् ॥ २॥  
  
प्रार्थना  
आवाहनं न जानामि न जानामि विसर्जनम् ।  
पूजां नैव हि जानामि क्षमस्व परमेश्वर ॥ १॥  
  
मन्त्रहीनं क्रियाहीनं भक्तिहीनं सुरेश्वर ।  
यत् पूजितं मया देव परिपूर्णं तदस्तु मे ॥ २॥  
  
वेदशास्त्रार्थतत्त्वज्ञः ज्ञानविज्ञानपारग ।  
विबुधार्तिहरो नित्यं देवाचार्य नमोऽस्तुते ॥ ३॥  
  
ॐ अनया पूजया वृहस्पतिदेवः प्रीयताम् ।  
ॐ वृहस्पतये नमः ॐ जीवाय नमः ॐ सुराचार्याय नमः ।  
 ॥ ॐ शान्तिः ॐ शान्तिः ॐ शान्तिः ॐ ॥  
  
इति श्रीबृहस्पतिमङ्गलस्तोत्रं सम्पूर्णम् ॥  
  
  
Proofread by PSA Easwaran psaeaswaran at gmail.com  
  
