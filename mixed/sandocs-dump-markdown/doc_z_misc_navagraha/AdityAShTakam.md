---
Category: aShTaka, navagraha
Description-comments: Devi book stall, Kodumgallur, Kerala
File name: AdityAShTakam.itx
Language: Sanskrit
Latest update: August 6, 2016
Location: doc_z_misc_navagraha
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Source: Sthothra Rathnaakaram, edited by N. Bappuravu, 2010
Subject: philosophy/hinduism/religion
Sublocation: navagraha
Text title: AdityAShTakam
Transliterated by: PSA Easwaran psaeaswaran at gmail.com
engtitle: AdityAShTakam
itxtitle: AdityAShTakam
title: आदित्याष्टकम्

---
  
 आदित्याष्टकम्    
  
उदयाद्रिमस्तकमहामणिं लसत्-  
कमलाकरैकसुहृदं महौजसम् ।  
गदपङ्कशोषणमघौघनाशनं  
शरणं गतोऽस्मि रविमंशुमालिनम् ॥ १॥  
  
तिमिरापहारनिरतं निरामयं  
निजरागरञ्जितजगत्त्रयं विभुम् ।  
गदपङ्कशोषणमघौघनाशनं  
शरणं गतोऽस्मि रविमंशुमालिनम् ॥ २॥  
  
दिनरात्रिभेदकरमद्भुतं परं  
सुरवृन्दसंस्तुतचरित्रमव्ययम् ।  
गदपङ्कशोषणमघौघनाशनं  
शरणं गतोऽस्मि रविमंशुमालिनम् ॥ ३॥  
  
श्रुतिसारपारमजरामयं परं  
रमणीयविग्रहमुदग्ररोचिषम् ।  
गदपङ्कशोषणमघौघनाशनं  
शरणं गतोऽस्मि रविमंशुमालिनम् ॥ ४॥  
  
शुकपक्षतुण्डसदृशाश्वमण्डलं  
अचलावरोहपरिगीतसाहसम् ।  
गदपङ्कशोषणमघौघनाशनं  
शरणं गतोऽस्मि रविमंशुमालिनम् ॥ ५॥  
  
श्रुतितत्त्वगम्यमखिलाक्षिगोचरं  
जगदेकदीपमुदयास्तरागिणम् ।  
गदपङ्कशोषणमघौघनाशनं  
शरणं गतोऽस्मि रविमंशुमालिनम् ॥ ६॥  
  
श्रितभक्तवत्सलमशेषकल्मष-  
क्षयहेतुमक्षयफलप्रदायिनम् ।  
गदपङ्कशोषणमघौघनाशनं  
शरणं गतोऽस्मि रविमंशुमालिनम् ॥ ७॥  
  
अहमन्वहं सतुरगक्षताटवी  
शतकोटिहालकमहामहीधनम् ।  
गदपङ्कशोषणमघौघनाशनं  
शरणं गतोऽस्मि रविमंशुमालिनम् ॥ ८॥  
  
इति सौरमष्टकमहर्मुखे रविं  
प्रणिपत्य यः पठति भक्तितो नरः ।  
स विमुच्यते सकलरोगकल्मषैः  
सवितुस्समीपमपि सम्यगाप्नुयात् ९॥  
  
इति आदित्याष्टकं समाप्तम् ॥  
  
  
Proofread by PSA Easwaran psaeaswaran at gmail.com  
  
