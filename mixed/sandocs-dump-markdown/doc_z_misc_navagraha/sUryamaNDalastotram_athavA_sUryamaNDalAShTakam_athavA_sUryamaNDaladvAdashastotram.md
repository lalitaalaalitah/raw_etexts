---
Category: navagraha, aShTaka, dvAdasha
Description-comments: The stotra was conveyed by Lord Krishna to Arjuna
File name: sUrya8.itx
Indexextra: (1, 2)
Language: Sanskrit
Latest update: April 12, 2020
Location: doc_z_misc_navagraha
Proofread by: Girish Beehary, Karthik Raman
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: Suryamandalastotram or Suryamandalashtakam or Suryamandaladvadasha stotram
Transliterated by: Girish Beehary, Karthik Raman
engtitle: sUryamaNDalastotram or sUryamaNDalAShTakam sUryamaNDaladvAdashastotram
itxtitle: sUryamaNDalastotram athavA sUryamaNDalAShTakam athavA sUryamaNDaladvAdashastotram
title: सूर्यमण्डलस्तोत्रम् अथवा सूर्यमण्डलाष्टकम् अथवा सूर्यमण्डलद्वादशस्तोत्रम्

---
  
 सूर्यमण्डलस्तोत्रं अथवा सूर्यमण्डलाष्टकम्   
नमः सवित्रे जगदेकचक्षुषे जगत्प्रसूती स्थितिनाशहेतवे ।  
त्रयीमयाय त्रिगुणात्मधारिणे विरञ्चि नारायण शङ्करात्मन् ।  
नमोऽस्तु सूर्याय सहस्ररश्मये सहस्रशाखान्वितसम्भवात्मने ।  
सहस्रयोगोद्भवभावभागिने सहस्रसङ्ख्यायुगधारिणे नमः ॥   
यन्मण्डलं दीप्तिकरं विशालं रत्नप्रभं तीव्रमनादिरूपम् ।  
दारिद्र्यदुःखक्षयकारणं च पुनातु मां तत्सवितुर्वरेण्यम् ॥ १॥  
  
यन्मण्डलं देवगणैः सुपूजितं विप्रैः स्तुतं भावनमुक्तिकोविदम् ।  
तं देवदेवं प्रणमामि सूर्यं पुनातु मां तत्सवितुर्वरेण्यम् ॥ २॥  
  
यन्मण्डलं ज्ñआनघनं त्वगम्यं त्रैलोक्यपूज्यं त्रिगुणात्मरूपम् ।  
समस्त-तेजोमय-दिव्यरूपं पुनातु मां तत्सवितुर्वरेण्यम् ॥ ३॥  
  
यन्मण्डलं गूद्̣हमतिप्रबोधं धर्मस्य वृद्धिं कुरुते जनानाम् ।  
यत्सर्वपापक्षयकारणं च पुनातु मां तत्सवितुर्वरेण्यम् ॥ ४॥  
  
यन्मण्डलं व्याधिविनाशदक्षं यदृग्यजुःसामसु सम्प्रगीतम् ।  
प्रकाशितं येन च भूर्भुवः स्वः पुनातु मां तत्सवितुर्वरेण्यम् ॥ ५॥  
  
यन्मण्डलं वेदविदो वदन्ति गायन्ति यच्चारण-सिद्धसङ्घाः ।  
यद्योगिनो योगजुषां च सङ्घाः पुनातु मां तत्सवितुर्वरेण्यम् ॥ ६॥  
  
यन्मण्डलं सर्वजनैश्च पूजितं ज्योतिश्च कुर्यादिह मर्त्यलोके ।  
यत्कालकालाद्यमनादिरूपं पुनातु मां तत्सवितुर्वरेण्यम् ॥ ७॥  
  
यन्मण्डलं विष्णुचातुर्मुखाख्यं यदक्षरं पापहरं जनानाम् ।  
यत्कालकल्पक्षयकारणं च पुनातु मां तत्सवितुर्वरेण्यम् ॥ ८॥  
  
यन्मण्डलं विश्वसृजं प्रसिद्धमुत्पत्ति-रक्षा-प्रलय-प्रगल्भम् ।  
यस्मिñजगत्संहरतेऽखिलं च पुनातु मां तत्सवितुर्वरेण्यम् ॥ ९॥  
  
यन्मण्डलं सर्वगतस्य विष्णोरात्मा परं धाम विशुद्धतत्त्वम् ।  
सूक्ष्मान्तरैर्योगपथानुगम्यं पुनातु मां तत्सवितुर्वरेण्यम् ॥ १०॥  
  
यन्मण्डलं वेदविदो वदन्ति गायन्ति यच्चारण-सिद्धसङ्घाः ।  
यन्मण्डलं वेदविदः स्मरन्ति पुनातु मां तत्सवितुर्वरेण्यम् ॥ ११॥  
  
यन्मण्डलं वेदविदोपगीतं यद्योगिनां योगपथानुगम्यम् ।  
तत्सर्ववेद्यं प्रणमामि सूर्यं पुनातु मां तत्सवितुर्वरेण्यम् ॥ १२॥  
  
सूर्यमण्डलसुस्तोत्रं यः पठेत् सततं नरः ।  
सर्वपापविशुद्धात्मा सूर्यलोके महीयते ॥ १३॥  
  
इति श्री भविष्योत्तरपुराणे श्रीकृष्णार्जुनसंवादे  
        सूर्यमण्डलस्तोत्रं सम्पूर्णम्॥  
  
सूर्यमण्डलद्वादशस्तोत्रम्  
  
  
Encoded and proofread by Girish Beeharry  
  
