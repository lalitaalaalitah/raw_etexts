---
Category: suprabhAta, navagraha
File name: navagrahasuprabhAtam.itx
Language: Sanskrit
Latest update: September 17, 2013
Location: doc_z_misc_navagraha
Proofread by: PSAEaswaran. (KSR, Avinash Sathaye were involved in the discussion.)
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: navagrahasuprabhAtam
Transliterated by: Lakshmi R.S. lakish at gmail.com, NA, PSAEaswaran
engtitle: Navagraha Suprabhatam
itxtitle: navagraha suprabhAtam
title: नवग्रह सुप्रभातम्

---
  
 नवग्रह सुप्रभातम्   
  
                सूर्यः  
  
पूर्वापराद्रि सञ्चार चराचरविकासक  ।  
उत्तिष्ठ लोककल्याण सूर्यनारायण प्रभो  ॥ १॥ कुरु कल्याण  
  
सप्ताश्वरश्मिरथ सन्ततलोकचार  
श्री द्वादशात्मकमनीयत्रिमूर्तिरूप ।  मनोज्ञत्रिमूर्तिरूप  
सन्ध्यात्रयार्चित वरेण्य दिवाकरेशा  
श्री सूर्यदेव भगवन् कुरु सुप्रभातम् ॥ २॥  
  
अज्ञानगाहतमसःपटलं विदार्य  
ज्ञानातपेन परिपोषयसीह लोकम् ।  
आरोग्यभाग्यमति सम्प्रददासि भानो  
श्री सूर्यदेव भगवन् कुरु सुप्रभातम्  ॥ ३॥  
  
छायापते सकलमानवकर्मसाक्षिन्  
सिंहाख्यराश्यधिप पापविनाशकारिन् ।  
पीडोपशान्तिकर पावन काञ्चनाभ  
श्री सूर्यदेव भगवन् कुरु सुप्रभातम् ॥ ४॥  
  
                चन्द्र  
  
सर्वलोकसमुल्हास शङ्करप्रियभूषणा ।  
उत्तिष्ठ रोहिणीकान्त चन्द्रदेव नमोऽस्तुते ॥ ५॥  
  
इन्द्रादि लोकपरिपालक कीर्तिपात्र  
केयूरहारमकुटादि मनोज्ञगात्र ।  
लक्ष्मीसहोदर दशाश्वरथप्रयाण  
श्री चन्द्रदेव कुमुदप्रिय सुप्रभातम् ॥ ६॥  
  
श्री वेङ्कटेशनयन स्मरमुख्यशिष्य  
वन्दारुभक्तमनसामुपशाम्य पीदाम् ।  
लोकान् निशाचर सदा परिपालय त्वम्  
श्री चन्द्रदेव कुमुदप्रिय सुप्रभातम् ॥ ७॥  
  
नीहारकान्तिकमनीयकलाप्रपूर्ण  
पीयूषवृष्टिपरिपोषितजीवलोक ।  
सस्यादिवर्धक शशाङ्क विराण्मनोज  
श्री चन्द्रदेव कुमुदप्रिय सुप्रभातम्  ॥ ८॥  
  
                आङ्गारक  
  
मेरोः प्रदक्षिणं कुर्वन् जीवलोकं च रक्षसि ।  
अङ्गारक ग्रहोत्तिष्ठ रोगपीडोपशान्तये ॥ ९॥  
  
आरोग्यभाग्यममितं वितरन् महात्मन्  
रोगाद्विमोचयसि सन्ततमात्मभक्तान् ।  
आनन्दमाकलय मङ्गलकारक त्वम्  
मेषेन्द्रवाहन कुजग्रह सुप्रभातम् ॥ १०॥  
  
सूर्यस्य दक्षिणदिशामधिसंवदानः  
कारुण्यलोचन विशालदृशानुगृह्य ।  
त्वद्ध्यानतत्परजनाननृणान् करोषि  
मेषेन्द्रवाहन कुजग्रह सुप्रभातम् ॥ ११॥  
  
                बुध  
  
बुध प्राज्ञ बुधाराध्य सिंहवाहन सोमज ।  
उत्तिष्ठ जगतां मित्र बुद्धिपीडोपशान्तये ॥ १२॥  
  
हे पीतवर्ण सुमनोहरकान्तिकाय  
पीताम्बर प्रमुदिताखिललोकसेव्य ।  
श्रीचन्द्रशेखरसमाश्रितरक्षकस्त्वम् ।  
ताराशशाङ्कज बुधग्रह सुप्रभातम् ॥ १३॥  
  
द्राक्षागुलुच्छपदबन्धकवित्वदातः  
आनन्दसंहितविधूतसमस्तपाप ।  
कन्यापते मिथुनराशिपते नमस्ते  
ताराशशाङ्कज बुधग्रह सुप्रभातम् ॥ १४॥  
  
                गुरु  
  
धनुर्मीनादि देवेश देवतानां महागुरो ।  
ब्रह्मजात समुत्तिष्ठ पुत्रपीडोपशान्तये ॥ १५॥  
  
इन्द्रादि देवबहुमानितपुत्रकार  
आचार्यवर्य जगतां श्रितकल्पपूज ।  
तारापते सकलसन्नुतधीप्रभाव  
श्रीधीष्पतिग्रह जनावन सुप्रभातम् ॥ १६॥  
  
पद्मासनस्थ कनकाम्बर दीनबन्धो  
भक्तार्तिहार सुखकारक नीतिकर्तः ।  
वाग्रूपभेदसुविकासक पण्डितेज्य  
श्रीधीष्पतिग्रह जनावन सुप्रभातम् ॥ १७॥  
  
                शुक्र  
  
तुलावृषभराशीश पञ्चकोनस्थितग्रह ।  
शुक्रग्रह समुत्तिष्ठा पत्नीपीडोपशान्तये ॥ १८॥  
  
श्वेताम्बरादि बहुशोभितगौरगात्र  
ज्ञानैकनेत्र कविसन्नुतिपात्र मित्र ।  
प्रज्ञाविशेषपरिपालितदैत्यलोक  
हे शुक्रदेव भगवन् कुरु सुप्रभातम् ॥ १९॥  
  
सञ्जीविनीप्रमुखमन्त्ररहस्यवेदिन्  
तत्त्वाखिलज्ञ रमणीयरथाधिरूढ ।  
राज्यारियोगकर दैत्यहितोपदेशिन्  
हे शुक्रदेव भगवन् कुरु सुप्रभातम् ॥ २०॥  
  
              शनैश्चर  
  
मण्डले धनुराकारे संस्थितः सूर्यनन्दन ।  
नीलदेह समुत्तिष्ठ प्राणपीडोपशान्तये ॥ २१॥  
  
चापासनस्थ वरगृध्ररथप्रयाण ??  
कालाञ्जनाभ यमसोदर काकवाह ।  
भक्तप्रजावनसुदीक्षित शम्भुसेविन्  
श्री भास्करात्मज शनैश्चर सुप्रभातम् ॥ २२॥  
  
संसारसक्तजनदुष्परिस्वप्रदातः  
भक्तिप्रपन्नजनमङ्गलसन्निधातः ।  
श्रीपार्वतीपतिदयामयदृष्टिप्रवाच  var??  दयाकर दृष्टिपूत?  
श्री भास्करात्मज शनैश्चर सुप्रभातम् ॥ २३॥  
  
तैलान्नदीपतिलनीलसुपुष्पसक्तः  
कुम्भादिपत्यमकराधिपये वहित्वम् ।  
निर्भीक कामित फलप्रद नीलवासः  
श्री भास्करात्मज शनैश्चर सुप्रभातम् ॥ २२॥  
  
                राहु  
  
गौहुते अधिदेवता राहो सर्पाः प्रत्यधिदेवताः ।  
राहुग्रह समुत्तिष्ठा नेत्रपीडोपशान्तये ॥ २५॥  
  
नीलाम्बरादि समलङ्कृत सैंहिकेय  
ज्ञानप्रसन्न वरदानसुखावहस्त्वम् ।  var भक्त प्रपन्न  
शूर्पासनस्थ सुजनावह सौम्यरूप??  
राहुग्रहप्रवर नेत्रद सुप्रभातम् ॥ २६॥  
  
सिंहाधिपश्च तनु सिंहगतासनस्त्वम् var  जटासनस्त्वम्  
मेर्वप्रदक्षिण चरदुत्तरकायशोभिम् ।  
आदित्यचन्द्रग्रसनाग्रहलग्नचित्त  
राहुग्रहप्रवर नेत्रद सुप्रभातम् ॥ २७॥  
  
                केतुः  
  
चित्रगुप्तब्रह्मदेवौ अधिप्रत्यधिदेवते ।  
केतुग्रह समुत्तिष्ठ ज्ञानपीडोपशान्तये ॥ २८॥  
  
चित्रं च ते ध्वजरथादि समस्तमेव  
सयेतरं च गमनं परितस्तु मेरुम् ।  
सूर्यस्य वायुदितिसञ्चरतीह नित्यम्  
केतुग्रहप्रवर मोक्षद सुप्रभातम् ॥ २९॥  
  
त्वन्मन्त्रजापपरसज्जन संस्तुतस्सन्  
ज्ञानं तनोशि विमलं परिहार्य पीडाम् ।  
एवम् हि सन्ततमनन्तदयां कुरु त्वम्  
केतुग्रहप्रवर मोक्षद सुप्रभातम् ॥ ३०॥  
  
              फलश्रुति  
  
नित्यं नवग्रहदेवतानामिह सुप्रभातम् ।  
ये मानवाः प्रतिदिनं पठितुं प्रवृत्ताः ॥  
  
तेशां प्रभातसमये स्मृतिरङ्गभाजाम् ।??  
प्रज्ञां परार्धसुलभां परमां प्रसूते ॥  
  
आदित्याय च सोमाय मङ्गलाय बुधाय च ।  
गुरुशुक्रशनिभ्यश्च राहवे केतवे नमः ॥  
  
  
  
  
