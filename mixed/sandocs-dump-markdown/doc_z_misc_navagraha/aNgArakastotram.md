---
Author: Traditional
Category: navagraha, stotra
File name: angaarakastotram.itx
Language: Sanskrit
Latest update: August 24, 2006
Location: doc_z_misc_navagraha
Proofread by: Kirk Wortman kirkwort at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: angArakastotram
Texttype: stotra
Transliterated by: Kirk Wortman kirkwort at hotmail.com
engtitle: aNgArakastotram
itxtitle: aNgArakastotram
title: अण्गारकस्तोत्रम्

---
  
 अङ्गारकस्तोत्रम्   
  
अस्य श्री अङ्गारकस्तोत्रस्य ।  
विरूपाङ्गिरस ऋषिः ।  
अग्निर्देवता ।  
गायत्री छन्दः ।  
भौमप्रीत्यर्थं जपे विनियोगः ।  
अङ्गारकः शक्तिधरो लोहिताङ्गो धरासुतः ।  
कुमारो मङ्गलो भौमो महाकायो धनप्रदः ॥ १॥  
  
ऋणहर्ता दृष्टिकर्ता रोगकृद्रोगनाशनः ।  
विद्युत्प्रभो व्रणकरः कामदो धनहृत् कुजः ॥ २॥  
  
सामगानप्रियो रक्तवस्त्रो रक्तायतेक्षणः ।  
लोहितो रक्तवर्णश्च सर्वकर्मावबोधकः ॥ ३॥  
  
रक्तमाल्यधरो हेमकुण्डली ग्रहनायकः ।  
नामान्येतानि भौमस्य यः पठेत्सततं नरः ॥ ४॥  
  
ऋणं तस्य च दौर्भाग्यं दारिद्र्यं च विनश्यति ।  
धनं प्राप्नोति विपुलं स्त्रियं चैव मनोरमाम् ॥ ५॥  
  
वंशोद्द्योतकरं पुत्रं लभते नात्र संशयः ।  
योऽर्चयेदह्नि भौमस्य मङ्गलं बहुपुष्पकैः ॥ ६॥  
  
सर्वा नश्यति पीडा च तस्य ग्रहकृता ध्रुवम् ॥ ७॥  
  
॥ इति श्रीस्कन्दपुराणे अङ्गारकस्तोत्रं सम्पूर्णम् ॥  
  
  
Encoded and proofread by Kirk Wortman kirkwort at hotmail.com  
  
