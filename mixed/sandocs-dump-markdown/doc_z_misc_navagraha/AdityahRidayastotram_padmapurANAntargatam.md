---
Category: hRidaya, navagraha
Description-comments: from Kalyan-Mandir magazine
File name: AdityahRRidayapadmapurANa.itx
Language: Sanskrit
Latest update: May 26, 2014
Location: doc_z_misc_navagraha
Proofread by: PP
Send corrections to: Sanskrit@cheerful.com
Site access: https://sanskritdocuments.org
Subject: hinduism/religion
Sublocation: navagraha
Text title: AdityahRRidayapadmapurANAntargatam
Transliterated by: PP
engtitle: Adityahridayastotram from padmapurANa
itxtitle: AdityahRidayastotram (padmapurANAntargatam)
title: आदित्यहृइदयस्तोत्रम् (पद्मपुराणान्तर्गतम्)

---
  
 आदित्यहृदयस्तोत्रम् पद्मपुराणान्तर्गतम्   
  
॥ अथ श्रीपद्मपुराणोक्त निरोगकारी आदित्यहृदयप्रयोगः ॥  
  
आदित्यः प्रथमं नाम द्वितीयं तु दिवाकरः ।  
तृतीयं भास्करः प्रोक्तं चतुर्थं च प्रभाकरः ॥  
  
पञ्चमं च सहस्रांशु षष्ठं चैव त्रिलोचनः ।  
सप्तमं हरिदश्वं च अष्टमं तु अहर्पतिः ॥  
  
नवमं दिनकरः प्रोक्तं दशमं द्वादशात्मकः ।  
एकादशं त्रिमूर्तिश्च द्वादशं सूर्य एव तु ॥  
  
॥ फलश्रुति ॥  
  
द्वादशादित्यनामानि प्रातःकाले पठेन्नरः ।  
दुःस्वप्नो नश्यते तस्य सर्वदुःखं च नश्यति ॥  
  
दद्रुकुष्टहरं चैव दारिद्र्यं हरते ध्रुवम् ।  
सर्वतीर्थकरं चैव सर्वकामफलप्रदम् ॥  
  
यः पठेत् प्रातरुत्थाय भक्त्या स्तोत्रमिदं नरः ।  
सौख्यमायुस्तथारोग्यं लभते मोक्षमेव च ॥  
  
॥ सूर्यस्य द्वादशनाम नमस्कारम् ॥  
  
१. ॐ आदित्याय नमः । २. ॐ दिवाकराय नमः ।  
३. ॐ भास्कराय नमः । ४. ॐ प्रभाकराय नमः ।  
५. ॐ सहस्रांशवे नमः । ६. ॐ त्रिलोचनाय नमः ।  
७. ॐ हरिदश्वाय नमः । ८. ॐ विभावसवे नमः ।  
९. ॐ दिनकराय नमः । १०. ॐ द्वादशात्मकाय नमः ।  
११. ॐ त्रिमूर्तये नमः । १२. ॐ सूर्याय नमः ॥  
  
॥ विनियोगः ॥  
  
ॐ अस्य श्रीआदित्यहृदयस्तोत्रमन्त्रस्य श्रीकृष्ण ऋषिः,  
अनुष्टुप्छन्दः, श्रीसूर्यनारायणो देवता, हरितहयरथं दिवाकरं  
घृणिरिति बीजं, नमो भगवते जितवैश्वानर जातवेदसे  
नमः इति शक्तिः, अंशुमानिति कीलकं, अग्नि कर्म इति मन्त्रः,  
मम सर्वरोगनिवारणाय श्रीसूर्यनारायणप्रीत्यर्थे जपे विनियोगः ।  
॥ स्तवः ॥  
  
अर्कं तु मूर्ध्नि विन्यस्य ललाटे तु रविं न्यसेत् ।  
विन्यसेत् करयोः सूर्यं कर्णयोश्च दिवाकरम् ॥  
  
नासिकायां न्यसेत् भानुं मुखे वै भास्करं न्यसेत् ।  
पर्जन्यमोष्ठयोश्चैव तीक्ष्णं जिह्वान्तरे न्यसेत् ॥  
  
सुवर्णरेतसं कण्ठे स्कन्धयोस्तिग्मतेजसम् ।  
बाह्वोस्तु पूषणं चैव मित्रं वै पृष्ठतो न्यसेत् ॥  
  
वरुणं दक्षिणे हस्ते त्वष्टारं वामतः करे ।  
हस्तावुष्णकरः पातु हृदयं पातु भानुमान् ॥  
  
स्तनभारं महातेजा आदित्यमुदरे न्यसेत् ।  
पृष्ठे त्वर्घमणं विद्यादादित्यं नाभिमण्डले ॥  
  
कट्यां तु विन्यसेद्धंसं रुद्रमूर्वो विन्यसेत् ।  
जान्होस्तु गोपतिं न्यस्य सवितारं तु जङ्घयोः ॥  
  
पादयोस्तु विवस्वन्तं गुल्फयोश्च प्रभाकरम् ।  
सर्वाङ्गेषु सहस्रांशु दिग्विदिक्षु भगं न्यसेत् ॥  
  
बाह्यतस्तु तमोघ्नंसं भगमभ्यन्तरे न्यसेत् ।  
एष आदित्यविन्यासो देवानामपि दुर्लभः ॥  
  
॥ न्यासम् ॥  
  
मूर्ध्नि अर्काय नमः । ललाटे रवये नमः ।  
करयोः सूर्याय नमः । कर्णयोः दिवाकराय नमः ।  
नासिकायां भानवे नमः । मुखे भास्कराय नमः ।  
ओष्ठयोः पर्जन्याय नमः । जिह्वायां तीक्ष्णाय नमः ।  
कण्ठे सुवर्णरेतसे नमः । स्कन्धयोः तिग्मतेजसे नमः ।  
बाह्वोः पूषणाय नमः । पृष्ठे मित्राय नमः ।  
दक्षहस्ते वरुणाय नमः । वामहस्ते त्वष्टारं नमः ।  
हस्तौ उष्णकराय नमः । हृदये भानुमते नमः ।  
स्तनयोः महातेजसे नमः । उदरे आदित्याय नमः ।  
पृष्ठे अर्घमणाय नमः । नाभौ विद्यादादित्याय नमः ।  
कट्यां हंसाय नमः । ऊर्वोः रुद्राय नमः ।  
जान्होः गोपतये नमः । जङ्घयोः सवित्रे नमः ।  
पादयोः विवस्वते नमः । गुल्फयोः प्रभाकराय नमः ।  
सर्वाङ्गे सहस्रांशवे नमः । दिग्विदिक्षु भगाय नमः ।  
बाह्ये तमोघ्नंसाय नमः । अभ्यन्तरे भगाय नमः ।  
  
॥ ध्यानम् ॥   
भास्वद्रत्नाढ्यमौलिः स्फुरदधररुचारञ्जितश्चारुकेशो  
भास्वान् यो दिव्यतेजाः करकमलयुतः स्वर्णवर्णः प्रभाभिः ।  
विश्वाकाशावकाशो ग्रहग्रहण सहितो भाति यश्चोदयाद्रौ  
सर्वानन्दप्रदाता हरिहरनमितः पातु मां विश्वचक्षुः ॥  
  
॥ अर्घ्यम् ॥  
  
एहि सूर्य सहस्रांशो तेजोराशिः जगत्पते ।  
अनुकम्पय मां भक्त्या गृहाणार्घ्यं दिवाकर ॥  
  
॥ मन्त्रम् ॥  
  
ॐ घृणिः सूर्य आदित्य ।   
  
॥ सूर्यस्तुतिः ॥  
  
अग्निमीळे नमस्तुभ्यमीषत्तूर्यस्वरूपिणे ।  
अग्न्यायाहि वीतये त्वं नमस्ते ज्योतिषां पते ॥  
  
शन्नो देवो नमस्तुभ्यं जगच्चक्षुर्नमोऽस्तु ते ।  
धवलाम्भोरुहणं डाकिनीं श्यामलप्रभाम् ॥  
  
विश्वदीप नमस्तुभ्यं नमस्ते जगदात्मने ।  
पद्मासनः पद्मकरः पद्मगर्भसमद्युतिः ॥  
  
सप्ताश्वरथसंयुक्तो द्विभुजो भास्करो रविः ।  
आदित्यस्य नमस्कारं ये कुर्वन्ति दिने दिने ॥  
  
जन्मान्तरसहस्रेषु दारिद्र्यं नोपजायते ।  
नमो धर्मविपाकाय नमः सुकृतसाक्षिणे ॥  
  
नमः प्रत्यक्षदेवाय भास्कराय नमो नमः ।  
उदयगिरिमुपेतं भास्करं पद्महस्तं ।  
सकलभुवनरत्नं रत्नरत्नाभिधेयम् ॥  
  
तिमिरकरिमृगेन्द्रं बोधकं पद्मिनीनां ।  
सुरवरमभिवन्दे सुन्दरं विश्वरूपम् ॥  
  
अन्यथा शरणं नास्ति त्वमेव शरणं मम ।  
तस्मात् कारुण्यभावेन रक्षस्व परमेश्वर ॥  
  
॥ इति श्रीपद्मपुराणे श्रीकृष्णार्जुनेसंवादे आदित्यहृदयस्तोत्रम् ॥  
  
  
Encoded and proofread by PP  
  
