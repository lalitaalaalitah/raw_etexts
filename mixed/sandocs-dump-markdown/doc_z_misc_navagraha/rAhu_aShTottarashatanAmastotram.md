---
Category: aShTottarashatanAma, navagraha, stotra
File name: rAhu108nAmastotra.itx
Language: Sanskrit
Latest update: November 19, 2012
Location: doc_z_misc_navagraha
Proofread by: KSR Ramachandran ramachandran_ksr at yahoo.ca, PSA Easwaran
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: rAhu aShTottarashatanAma stotraM
Texttype: stotra
Transliterated by: Manda Krishna Srikanth mandaksk at gmail.com
engtitle: rAhu aShTottarashatanAma stotram
itxtitle: rAhu aShTottarashatanAmastotram
title: राहु अष्टोत्तरशतनामस्तोत्रम्

---
  
 श्रीराहु अष्टोत्तरशतनामस्तोत्रम्   
  
राहु बीज मन्त्र - ॐ भ्राँ भ्रीं भ्रौं सः राहवे नमः ॥  
  
शृणु नामानि राहोश्च सैंहिकेयो विधुन्तुदः ।  
सुरशत्रुस्तमश्चैव फणी गार्ग्यायणस्तथा ॥ १॥ फणिर्गार्ग्यायनस्तथा  
सुरागुर्नीलजीमूतसङ्काशश्च चतुर्भुजः । सुरारिर्नील  
खड्गखेटकधारी च वरदायकहस्तकः ॥ २॥  
  
शूलायुधो मेघवर्णः कृष्णध्वजपताकावान् । वर्णो  पताकवान्  
दक्षिणाशामुखरतः तीक्ष्णदंष्ट्रधराय च ॥ ३॥ दंष्ट्राकरालकः  
शूर्पाकारासनस्थश्च गोमेदाभरणप्रियः ।  
माषप्रियः कश्यपर्षिनन्दनो भुजगेश्वरः ॥ ४॥ काश्यप  
उल्कापातयिताशुली निधिपः कृष्णसर्पराट् । उल्कापातजनिः शूली  
विषज्वलावृतास्योऽर्धशरीरो जाद्यसम्प्रदः ॥ ५॥ शात्रवप्रदः  
रवीन्दुभीकरश्छायास्वरूपी कठिनाङ्गकः ।  
द्विषच्चक्रच्छेदकोऽथ करालास्यो भयङ्करः ॥ ६॥  
  
क्रूरकर्मा तमोरूपः श्यामात्मा नीललोहितः ।  
किरीटी नीलवसनः शनिसामन्तवर्त्मगः ॥ ७॥  
  
चाण्डालवर्णोऽथाश्व्यर्क्षभवो मेषभवस्तथा ।  
शनिवत्फलदः शूरोऽपसव्यगतिरेव च ॥ ८॥  
  
उपरागकरस्सूर्यहिमांषुच्छविहारकः ।  
var  उपरागकरस्सोम सूर्यच्छवि विमर्दकः  
नीलपुष्पविहारश्च ग्रहश्रेष्ठोऽष्टमग्रहः ॥ ९॥  
  
कबन्धमात्रदेहश्च यातुधानकुलोद्भवः ।  
गोविन्दवरपात्रं च देवजातिप्रविष्टकः ॥ १०॥  
  
क्रूरो घोरः शनेर्मित्रं शुक्रमित्रमगोचरः ।  
मानेगङ्गास्नानदाता स्वगृहे प्रबलाढ्यकः ॥ ११॥  
  
सद्गृहेऽन्यबलधृच्चतुर्थे मातृनाशकः ।  
चन्द्रयुक्ते तु चण्डालजन्मसूचक एव तु ॥ १२॥  
  
जन्मसिंहे राज्यदाता महाकायस्तथैव च ।  
जन्मकर्ता विधुरिपु मत्तकोज्ञानदश्च सः ॥ १३॥  
  
जन्मकन्याराज्यदाता जन्महानिद एव च ।  
नवमे पितृहन्ता च पञ्चमे शोकदायकः ॥ १४॥  
  
द्यूने कळत्रहन्ता च सप्तमे कलहप्रदः ।  
षष्ठे तु वित्तदाता च चतुर्थे वैरदायकः ॥ १५॥  
  
नवमे पापदाता च दशमे शोकदायकः ।  
आदौ यशःप्रदाता च अन्ते वैरप्रदायकः ॥ १६॥  
  
कालात्मा गोचराचारो धने चास्य ककुत्प्रदः ।  
पञ्चमे धिषणाशृङ्गदः स्वर्भानुर्बली तथा ॥ १७॥  
  
महासौख्यप्रदायी च चन्द्रवैरी च शाश्वतः ।  
सुरशत्रुः पापग्रहः शाम्भवः पूज्यकस्तथा ॥ १८॥  
  
पाटीरपूरणश्चाथ पैठीनसकुलोद्भवः ।  
दीर्घकृष्णोतनुर्विष्णुनेत्रारिर्देवदानवौ ॥ १९॥  
  
भक्तरक्षो राहुमूर्तिः सर्वाभीष्टफलप्रदः ।  
एतद्राहुग्रहस्योक्तं नाम्नामष्टोत्तरं शतम् ॥ २०॥  
  
श्रद्धया यो जपेन्नित्यं मुच्यते सर्व सङ्कटात् ।  
सर्वसम्पत्करस्तस्य राहुरिष्टप्रदायकः ॥ २१॥  
  
॥ इति राहु अष्टोत्तरशतनामस्तोत्रम् सम्पूर्णम् ॥  
  
  
  
Provided by Manda Krishna shrikanth mandaksk at gmail.com  
Proofread by KSR Ramachandran ramachandran\_ksr at yahoo.ca  
  
