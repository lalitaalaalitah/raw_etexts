---
Author: Traditional
Category: kavacha, navagraha
Description-comments: brahmANDapurANa
File name: ketukavach.itx
Language: Sanskrit
Latest update: February 26, 2005
Location: doc_z_misc_navagraha
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: ketukavacham
Transliterated by: Ravin Bhalekar ravibhalekar at hotmail.com)
engtitle: ketukavacham
itxtitle: ketukavacham
title: केतुकवचम्

---
  
 केतुकवचम्   
  
ॐ अस्य श्रीकेतुकवचस्तोत्रमहामन्त्रस्य त्र्यम्बक ॠषिः ।  
अनुष्टुप्छन्दः । केतुर्देवता ।  
कं बीजं । नमः शक्तिः ।  
केतुरिति कीलकम् ।  
केतुकृत पीडा निवारणार्थे, सर्वरोगनिवारणार्थे,  
सर्वशत्रुविनाशनार्थे, सर्वकार्यसिद्ध्यर्थे,  
केतुप्रसादसिद्ध्यर्थे जपे विनियोगः ।  
  
श्रीगणेशाय नमः ।  
केतुं करालवदनं चित्रवर्णं किरीटिनम् ।  
प्रणमामि सदा केतुं ध्वजाकारं ग्रहेश्वरम् ॥ १॥  
  
चित्रवर्णः शिरः पातु भालं धूम्रसमद्युतिः ।  
पातु नेत्रे पिङ्गलाक्षः श्रुती मे रक्तलोचनः ॥ २॥  
  
घ्राणं पातु सुवर्णाभश्चिबुकं सिंहिकासुतः ।  
पातु कण्ठं च मे केतुः स्कन्धौ पातु ग्रहाधिपः ॥ ३॥  
  
हस्तौ पातु सुरश्रेष्ठः कुक्षिं पातु महाग्रहः ।  
सिंहासनः कटिं पातु मध्यं पातु महासुरः ॥ ४॥  
  
ऊरू पातु महाशीर्षो जानुनी मेऽतिकोपनः ।  
पातु पादौ च मे क्रूरः सर्वाङ्गं नरपिङ्गलः ॥ ५॥  
  
य इदं कवचं दिव्यं सर्वरोगविनाशनम् ।  
सर्वशत्रुविनाशं च धारणाद्विजयी भवेत् ॥ ६॥  
  
॥ इति श्रीब्रह्माण्डपुराणे केतुकवचं सम्पूर्णम् ॥  
  
  
Encoded and Proofread by Ravin Bhalekar ravibhalekar@hotmail.com  
  
