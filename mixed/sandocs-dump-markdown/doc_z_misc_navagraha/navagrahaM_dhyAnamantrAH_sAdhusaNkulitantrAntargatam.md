---
Author: traditional
Category: navagraha, stotra, dhyAnam
File name: navagrahadhyAnasadhusankuli.itx
Language: Sanskrit
Latest update: April 21, 2003, June 25, 2012
Location: doc_z_misc_navagraha
Proofread by: Sanjay Rath srath at vsnl.com, K. S. Ramachandran    are needed for
  devanaagarii output and formatting.
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: navagraha dhyana and mantra from Sadhu sankuli tantra
Texttype: stotra
Transliterated by: Sanjay Rath srath at vsnl.com, Sarbani Sarkar
engtitle: Navagraha dhyana mantra from Sadhu sankuli tantra
itxtitle: navagrahaM dhyAnamantrAH (sAdhusaNkulitantrAntargatam)
title: नवग्रहं ध्यानमन्त्राः (साधुसण्कुलितन्त्रान्तर्गतम्)

---
  
 नवग्रह ध्यान मन्त्राः साधुसङ्कुलि तन्त्रान्तर्गतम्   
  
ग्रहपुरश्चरण प्रयोगः  
  
ॐ रक्तपद्मासनं देवं चतुर्बाहुसमन्वितम् ।  
क्षत्रियं रक्तवर्णञ्च गोत्रं काश्यपसम्भवम् ॥  
  
सप्ताश्वरथमारूढं प्रचण्डं सर्वसिद्धिदम् ।  
द्विभुजं रक्तपद्मैश्च संयुक्तं परमाद्भुतम् ॥  
  
कलिङ्गदेशजं देवं मौलिमाणिक्यभूषणम् ।  
त्रिनेत्रं तेजसा पूर्णमुदयाचलसंस्थितम् ॥  
  
द्वादशाङ्गुल-विस्तीर्णं प्रवरं घृतकौशिकम् ।  
शिवाधिदैवं पुर्वास्यं ब्रह्मप्रत्यधिदैवतम् ॥  
  
क्लीं ऐं श्रीं ह्रीं सूर्याय नमः ।  
  
ॐ शुक्लं शुक्लाम्बरधरं श्वेताब्जस्थं चतुर्भुजम् ।  
हारकेयूरनूपुरैर्मण्डितं तमसापहम् ॥  
  
सुखदृश्यं सुधायुक्त-मात्रेयं वैश्यजातिजम् ।  
कलङ्काङ्कितसर्वाङ्गं केशपाशातिसुन्दरम् ॥  
  
मुकुटेर्मणिमाणिक्यैः शोभनीयं तु लोचनम् ।  
योषित्प्रियं महानन्दं यमुनाजलसम्भवम् ॥  
  
उमाधिदैवतं देवमापप्रत्यधिदैवतम् ॥  
  
ह्रीं ह्रीं हुं सोमाय स्वाहा ।  
  
ॐ मेशाधिरूढं द्विभुजं शक्तिचापधरं मुदा ।  
रक्तवर्णं महातेजं तेजस्वीनां समाकुलम् ॥  
  
रक्तवस्त्रपरिधानम् नानालङ्कारसंयुतम् ।  
रक्ताङ्गं धरणीपुत्रं रक्तमाल्यानुलेपनम् ॥  
  
हस्ते वाराहदशनं पृष्ठे तूणसमन्वितम् ।  
कटाक्षाद् भीतिजनकं महामोहप्रदं महत् ॥  
  
महाचापधरं देवं महोग्रमुग्रविग्रहम् ।  
स्कन्दादिदैवं सूर्यास्यं क्षितिप्रत्यधिदैवतम् ॥  
  
ह्रीं ॐ ऐं कुजाय स्वाहा ।  
  
ॐ सुतप्तस्वर्णाभतनुं रोमराजिविराजितम् ।  
द्विभुजं स्वर्णदण्डेव शरच्चन्द्रनिभाननम् ॥  
  
चरणे रत्नमञ्जीरं कुमारं शुभलक्षणम् ।  
स्वर्णयज्ञोपवीतञ्च पीतवस्त्रयुगावृतम् ॥  
  
अत्रिगोत्रसमुत्पन्नं वैश्यजातिं महाबलम् ।  
मागधं महिमापूर्णं द्विनेत्रं द्विभुजं शुभम् ॥  
  
नारायणाधिदैवञ्च विष्णुप्रत्यधिदैवतम् ।  
चिन्तयेत् सोमतनयं सर्वाभिष्टफलप्रदं ॥  
  
ॐ क्लीं ॐ बुधाय स्वाहा ।  
  
ॐ कनकरुचिरगौरं चारुमूर्तिं प्रसन्नं  
द्विभुजमपि सरजौ सन्दधानं सुरेज्यं ।  
वसनयुगदधानं पीतवस्त्रं सुभद्रं  
सुरवरनरपुज्यमङ्गिरोगोत्रयुक्तम् ॥  
  
द्विजवरकुलजातं सिन्धुदेशप्रसिद्धं  
त्रिजगति गणश्रेष्ठश्चाधिदैवं तदीयम् ।  
सकलगिरिनिहन्ता इन्द्रः प्रत्याधिदैवं   
ग्रहगणगुरुनाथं तं भजेऽभीष्टसिद्धौ ॥  
  
रं यं ह्रीं ऐं गुरवे नमः ।  
  
ॐ शुक्लाम्बरं शुक्लरुचिं सुदीप्तं  
तुषारकुन्देन्दुद्युतिं चतुर्भुजम् ।  
इन्द्राधिदैवं शचीप्रत्याधिदैवं  
वेदार्थविज्ञं च कविं कवीनाम् ॥  
  
भृगुगोत्रयुक्तं द्विजजातिमात्रं  
दितीन्द्रपूज्यं खलु शुद्धिशान्तं ।  
सर्वार्थसिद्धिप्रदमेव काव्यं  
भजेऽप्यहं भोजकतोद्भवं भृगुम् ॥  
  
हुं हुं श्रीं श्रीं नं रं शुक्राय स्वाहा ।  
  
ॐ सौरिं गृध्रगतातिकृष्णवपुषं कालाग्निवत् सङ्कुलं  
संयुक्तं भुजपल्लवैरुपलसत्स्तम्भैश्चतुर्भिः समैः ।  
भीमं चोग्रमहाबलातिवपुषं बाधागणैः संयुतं  
गोत्रं काश्यपजं सुराष्ट्रविभवं कालाग्निदैवं शनिम् ॥  
  
वस्त्रैः कृष्णमयैर्युतं तनुवरं तं सूर्यसूनुं भजे ॥  
  
ह्रीं क्लीम् शनैश्चराय नमः ।  
  
ॐ महिषस्थं कृष्णं वदनमयविभुं कर्णनासाक्षिमात्रम्  
कारालास्यं भीमं गदविभवयुतं श्यामवर्णं महोग्रं ।  
पैठीनं गोत्रयुक्तं रविशशीदमनं चाधिदैवं यमोऽपि  
सर्पप्रत्यधिदैवतं मलयगीर्भावं तं तमसं नमामि ॥  
  
वं ऐं वं वं क्लीं वं तमसे स्वाहा ।  
  
ॐ महोग्रं धूमाभं करचरणयुतं छिन्नशीर्षं सुदीप्तम्  
हस्ते वाणं कृपाणं त्रिशिखशशिधृतं वेदहस्तं प्रसन्नं ।  
ब्रह्मा तस्याधिदैवं सकलगदयुतं सर्पप्रत्यधिदैवं ध्यायेत्  
केतुं विशालं सकलसुरनरे शान्तिदं पुष्टिदञ्च ॥  
  
श्रीं श्रीं आं वं रं लं केतवे स्वाहा ।  
  
  
  
Encoded and proofread by Sanjay Rath srath@vsnl.com  
Proofread KSR Ramachandran  
  
