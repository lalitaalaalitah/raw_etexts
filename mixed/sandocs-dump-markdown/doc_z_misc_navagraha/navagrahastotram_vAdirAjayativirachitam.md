---
Author: Vadirajayati
Category: navagraha, stotra, vAdirAja
File name: navagrahastotravAdirAja.itx
Language: Sanskrit
Latest update: August 5, 2012
Location: doc_z_misc_navagraha
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: vAdirAjayati-virachita-navagrahastotram
Texttype: stotra
engtitle: ShrI Navagrahastotram by Shri Vadirajayati
itxtitle: navagrahastotram (vAdirAjayativirachitam)
title: नवग्रहस्तोत्रम् (वादिराजयतिविरचितम्)

---
  
 नवग्रहस्तोत्रं वादिराजयतिविरचित   
  
भास्वान्मे भासयेत् तत्त्वं चन्द्रश्चाह्लादकृद्भवेत् ।  
मङ्गलो मङ्गलं दद्यात् बुधश्च बुधतां दिशेत् ॥ १॥  
  
गुरुर्मे गुरुतां दद्यात् कविश्च कवितां दिशेत् ।  
शनिश्च शं प्रापयतु केतुः केतुं जयेऽर्पयेत् ॥ २॥  
  
राहुर्मे रहयेद्रोगं ग्रहाः सन्तु करग्रहाः ।  
नवं नवं ममैश्वर्यं दिशन्त्वेते नवग्रहाः ॥ ३॥  
  
शने दिनमणेः सूनो ह्यनेकगुणसन्मणे ।  
अरिष्टं हर मेऽभीष्टं कुरु मा कुरु सङ्कटम् ॥ ४॥  
  
हरेरनुग्रहार्थाय शत्रुणां निग्रहाय च ।  
वादिराजयतिप्रोक्तं ग्रहस्तोत्रं सदा पठेत् ॥ ५॥  
  
॥ इति श्रीवादिराजयतिविरचितं नवग्रहस्तोत्रम् ॥  
  
  
  
