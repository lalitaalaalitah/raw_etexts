---
Category: aShTottarashatanAma, navagraha, stotra
File name: chandra108nAmastotra.itx
Language: Sanskrit
Latest update: November 19, 2012,  May 26, 2014
Location: doc_z_misc_navagraha
Proofread by: KSR Ramachandran ramachandran_ksr at yahoo.ca, PSA Easwaran
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: chandrAShTottarashatanAmastotram
Texttype: stotra
Transliterated by: Manda Krishna Srikanth mandaksk at gmail.com
engtitle: chandra aShTottarashatanAma stotram
itxtitle: chandrAShTottarashatanAmastotram
title: चन्द्राष्टोत्तरशतनामस्तोत्रम्

---
  
 श्रीचन्द्राष्टोत्तरशतनामस्तोत्रम्   
  
चन्द्र बीज मन्त्र - ॐ श्राँ श्रीं श्रौं सः चन्द्राय नमः ॥  
  
श्रीमान् शशधरश्चन्द्रो ताराधीशो निशाकरः ।  
सुधानिधिः सदाराध्यः सत्पतिः साधुपूजितः ॥ १॥  
  
जितेन्द्रियो जगद्योनिः ज्योतिश्चक्रप्रवर्तकः ।  
विकर्तनानुजो वीरो विश्वेशो विदुषाम्पतिः ॥ २॥  
  
दोषाकरो दुष्टदूरः पुष्टिमान् शिष्टपालकः ।  
अष्टमूर्तिप्रियोऽनन्त कष्टदारुकुठारकः ॥ ३॥  
  
स्वप्रकाशः प्रकाशात्मा द्युचरो देवभोजनः ।  
कळाधरः कालहेतुः कामकृत्कामदायकः ॥ ४॥  
  
मृत्युसंहारकोऽमर्त्यो नित्यानुष्ठानदायकः ।  
क्षपाकरः क्षीणपापः क्षयवृद्धिसमन्वितः ॥ ५॥  
  
जैवातृकः शुची शुभ्रो जयी जयफलप्रदः ।  
सुधामयस्सुरस्वामी भक्तानामिष्टदायकः ॥ ६॥  
  
भुक्तिदो मुक्तिदो भद्रो भक्तदारिद्र्यभञ्जकः । var  भञ्जनः  
सामगानप्रियः सर्वरक्षकः सागरोद्भवः ॥ ७॥  
  
भयान्तकृत् भक्तिगम्यो भवबन्धविमोचकः ।  
जगत्प्रकाशकिरणो जगदानन्दकारणः ॥ ८॥  
  
निस्सपत्नो निराहारो निर्विकारो निरामयः ।  
भूच्छायाऽऽच्छादितो भव्यो भुवनप्रतिपालकः ॥ ९॥  
  
सकलार्तिहरः सौम्यजनकः साधुवन्दितः ।  
सर्वागमज्ञः सर्वज्ञो सनकादिमुनिस्तुतः ॥ १०॥  
  
सितच्छत्रध्वजोपेतः सीताङ्गो सीतभूषणः ।  
var  षीताङ्गो षीतभूषणः  var  पीताङ्गो पीतभूषणः  
श्वेतमाल्याम्बरधरः श्वेतगन्धानुलेपनः ॥ ११॥  
  
दशाश्वरथसंरूढो दण्डपाणिः धनुर्धरः ।  
कुन्दपुष्पोज्ज्वलाकारो नयनाब्जसमुद्भवः ॥ १२॥  
  
आत्रेयगोत्रजोऽत्यन्तविनयः प्रियदायकः ।  
करुणारससम्पूर्णः कर्कटप्रभुरव्ययः ॥ १३॥  
  
चतुरश्रासनारूढश्चतुरो दिव्यवाहनः ।  
विवस्वन्मण्डलाग्नेयवासो वसुसमृद्धिदः ॥ १४॥  
  
महेश्वरःप्रियो दान्त्यो मेरुगोत्रप्रदक्षिणः ।  
ग्रहमण्डलमध्यस्थो ग्रसितार्को ग्रहाधिपः ॥ १५॥  
  
द्विजराजो द्युतिलको द्विभुजो द्विजपूजितः ।  
औदुम्बरनगावास उदारो रोहिणीपतिः ॥ १६॥  
  
नित्योदयो मुनिस्तुत्यो नित्यानन्दफलप्रदः ।  
सकलाह्लादनकरो फलाशसमिधप्रियः ॥ १७॥  
  
एवं नक्षत्रनाथस्य नाम्नामष्टोत्तरं शतम् ।  
  
Provided by Manda Krishna shrikanth mandaksk at gmail.com  
Proofread by KSR Ramachandran ramachandran\_ksr at yahoo.ca  
PSA Easwaran  
  
