---
Category: navagraha, shani, stotra, raksha
File name: shanirakShAstava.itx
Language: Sanskrit
Latest update: June 16, 2017
Location: doc_z_misc_navagraha
Proofread by: anonymous456an at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: shani
Subject: philosophy/hinduism/religion
Sublocation: navagraha
Text title: shanirakShAstavaH
Texttype: stotra
Transliterated by: anonymous456an at gmail.com
engtitle: shanirakShAstavaH
itxtitle: shanirakShAstavaH
title: शनिरक्षास्तवः

---
  
 श्रीशनिरक्षास्तवः   
  
॥ पूर्वपीठिका ॥  
  
श्रीनारद उवाच ।  
ध्यात्वा गणपतिं राजा धर्मराजो युधिष्ठिरः ।  
धीरः शनैश्चरस्येमं चकार स्तवमुत्तमम् ॥   
  
॥ मूलपाठः ॥  
  
॥ विनियोगः ॥  
  
ॐ अस्य श्रीशनिस्तवराजस्य सिन्धुद्वीप ऋषिः । गायत्री छन्दः ।  
श्रीशनैश्चर देवता । श्रीशनैश्चरप्रीत्यर्थे पाठे विनियोगः ॥   
  
॥ ऋष्यादिन्यासः ॥  
  
शिरसि सिन्धुद्वीपर्षये नमः । मुखे गायत्रीछन्दसे नमः ।  
हृदि श्रीशनैश्चरदेवतायै नमः ।  
सर्वाङ्गे श्रीशनैश्चरप्रीत्यर्थे विनियोगाय नमः ॥   
  
॥ स्तवः ॥  
  
शिरो मे भास्करिः पातु भालं छायासुतोऽवतु ।  
कोटराक्षो दृशौ पातु शिखिकण्ठनिभः श्रुती ॥   
घ्राणं मे भीषणः पातु मुखं बलिमुखोऽवतु ।  
स्कन्धौ संवर्तकः पातु भुजो मे भयदोऽवतु ॥   
सौरिर्मे हृदयं पातु नाभिं शनैश्चरोऽवतु ।  
ग्रहराजः कटिं पातु सर्वतो रविनन्दनः ॥   
पादौ मन्दगतिः पातु कृष्णः पात्वखिलं वपुः ॥   
  
॥ फलश्रुतिः ॥  
  
रक्षामेतां पठेन्नित्यं सौरेर्नामाबलैर्युतम् ।  
सुखी पुत्री चिरायुश्च स भवेन्नात्र संशयः ॥   
  
॥  इति श्रीशनिरक्षास्तवः ॥  
  
  
Encoded and proofread by anonymous456an at gmail.com  
  
