---
Category: suprabhAta, navagraha
File name: sUryaprAtaHsmaraNastotram.itx
Indexextra: (Hindi)
Language: Sanskrit
Latest update: April 2, 2016
Location: doc_z_misc_navagraha
Proofread by: Sunder Hattangadi sunderh at hotmail
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: sUryaprAtaHsmaraNastotram
Transliterated by: Sunder Hattangadi sunderh at hotmail
engtitle: Surya Pratahsmarana
itxtitle: sUryaprAtaHsmaraNastotram
title: सूर्यप्रातःस्मरणस्तोत्रम्

---
  
 सूर्यप्रातःस्मरणम्   
  
प्रातः स्मरामि खलु तत्सवितुर्वरेण्यं   
     रूपं हि मण्डलमृचोऽथ तनुर्यजूंषि ।  
सामानि यस्य किरणाः प्रभवादिहेतुं  
     ब्रह्माहरात्मकमलक्ष्यमचिन्त्यरूपम् ॥ १॥  
प्रातर्नमामि तरणिं तनुवाङ्मनोभि-  
     र्ब्रह्मेन्द्रपूर्वकसुरैर्नुतमर्चितं च ।  
वृष्टिप्रमोचनविनिग्रहहेतुभूतं  
     त्रैलोक्यपालनपरं त्रिगुणात्मकं च ॥ २॥  
प्रातर्भजामि सवितारमनन्तशक्तिं  
     पापौघशत्रुभयरोगहरं परं च ।  
तं सर्वलोककलनात्मककालमूर्तिं  
     गोकण्ठबन्धनविमोचनमादिदेवम् ॥ ३॥  
श्लोकत्रयमिदं भानोः प्रातः प्रातः पठेत्तु यः ।  
स सर्वव्याधिनिर्मुक्तः परं सुखमवाप्नुयात् ॥ ४॥  
  
  
Encoded and proofread by sunderh at hotmail.com  
  
