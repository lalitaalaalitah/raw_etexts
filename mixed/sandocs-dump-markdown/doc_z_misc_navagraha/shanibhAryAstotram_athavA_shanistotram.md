---
Category: navagraha, shani, stotra
File name: shanibhAryAstotra.itx
Language: Sanskrit
Latest update: June 16, 2017
Location: doc_z_misc_navagraha
Proofread by: Vineet Menon, anonymous456an@gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: shani
Subject: philosophy/hinduism/religion
Sublocation: navagraha
Text title: shanibhAryAstotram
Texttype: stotra
Transliterated by: Vineet Menon mvineetmenon at gmail.com
engtitle: shanibhAryAstotram
itxtitle: shanibhAryAstotram athavA shanistotram
title: शनिभार्यास्तोत्रम् अथवा शनिस्तोत्रम्

---
  
 शनिभार्या एवम् शनिस्तोत्रम्   
  
यः पुरा राज्यभ्रष्टाय नलाय प्रददो किल ।   
स्वप्ने शौरिः स्वयं मन्त्रं सर्वकामफलप्रदम् ॥ १॥  
  
क्रोडं नीलाञ्जनप्रख्यं नीलजीमूतसन्निभम् ।  
छायामार्तण्डसम्भूतं नमस्यामि शनैश्चरम् ॥ २॥  
  
ॐ नमोऽर्कपुत्राय शनैश्चराय नीहारवर्णाञ्जननीलकाय ।  
स्मृत्वा रहस्यं भुवि मानुषत्वे फलप्रदो मे भव सूर्यपुत्र ॥ ३॥  
  
नमोऽस्तु प्रेतराजाय कृष्णवर्णाय ते नमः ।   
शनैश्चराय क्रूराय सिद्धिबुद्धिप्रदायिने ॥ ४॥  
  
य एभिर्नामभिः स्तौति तस्य तुष्टो भवाम्यहम् ।   
मामकानां भयं तस्य स्वप्नेष्वपि न जायते ॥ ५॥  
  
गार्गेय कौशिकस्यापि पिप्पलादो महामुनिः ।   
शनैश्चरकृता पीडा न भवति कदाचन ॥ ६॥  
  
क्रोडस्तु पिङ्गलो बभ्रुः कृष्णो रौद्रोऽन्तको यमः ।   
शौरिः शनैश्चरो मन्दः पिप्पलादेन संयुतः ॥ ७॥  
  
एतानि शनिनामानि प्रातरुत्थाय यः पठेत् ।   
तस्य शौरेः कृता पीडा न भवति कदाचन ॥ ८॥  
  
ध्वजनी धामनी चैव कङ्काली कलहप्रिया ।   
कलही कण्टकी चापि अजा महिषी तुरङ्गमा ॥ ९॥  
  
नामानि शनिभार्याया नित्यं जपति यः पुमान् ।   
तस्य दुःखा विनश्यन्ति सुखसौभाग्यं वर्धते ॥ १०॥  
  
इति ।  
  
  
Encoded and proofread by Vineet Menon mvineetmenon at gmail.com  
  
