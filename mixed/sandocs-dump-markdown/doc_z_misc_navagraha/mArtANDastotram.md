---
Category: navagraha
File name: mArtANDastotram.itx
Language: Sanskrit
Latest update: April 25, 2020
Location: doc_z_misc_navagraha
Proofread by: PSA Easwaran
Send corrections to: sanskrit@cheerful.com
Site access: http://sanskritdocuments.org
Subject: philosophy/hinduism/religion
Sublocation: navagraha
Text title: Shri Martanda Stotram
engtitle: mArtANDastotram
itxtitle: mArtANDastotram
title: मार्ताण्डस्तोत्रम्

---
  
 श्रीमार्ताण्डस्तोत्रम्   
गाढान्तकारहरणाय जगद्धिताय  
ज्योतिर्मयाय परमेश्वरलोचनाय ।  
मन्देहदैत्यभुजगर्वविभञ्जनाय  
सूर्याय तीव्रकिरणाय नमो नमस्ते ॥  
  
छायाप्रियाय मणिकुण्डलमण्डिताय  
सूरोत्तमाय सरसीरुहबान्धवाय ।  
सौवर्णरत्नमकुटाय विकर्तनाय  
सूर्याय तीव्रकिरणाय नमो नमस्ते ॥  
  
सञ्ज्ञावधूहृदयपङ्कजषट्पदाय  
गौरीशपङ्कजभवाच्युतविग्रहाय ।  
लोकेक्षणाय तपनाय दिवाकराय  
सूर्याय तीव्रकिरणाय नमो नमस्ते ॥  
  
सप्ताश्वबद्धशकटाय ग्रहाधिपाय  
रक्ताम्बराय शरणागतवत्सलाय ।  
जाम्बूनदाम्बुजकराय दिनेश्वराय  
सूर्याय तीव्रकिरणाय नमो नमस्ते ॥  
  
आम्नायभारभरणाय जलप्रदाय  
तोयापहाय करुणामृतसागराय ।  
नारायणाय विविधामरवन्दिताय  
सूर्याय तीव्रकिरणाय नमो नमस्ते ॥  
  
इति श्रीमार्ताण्डस्तोत्रं सम्पूर्णाम् ।  
  
  
Proofread by PSA Easwaran   
  
