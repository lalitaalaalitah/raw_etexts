---
Author: Traditional
Category: kavacha, navagraha
File name: suuryakavach.itx
Indexextra: (Scan)
Language: Sanskrit
Latest update: August 23, 2000
Location: doc_z_misc_navagraha
Proofread by: Mike Magee mike.magee at theregister.co.uk
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: suuryakavacha 3
Transliterated by: Mike Magee mike.magee at theregister.co.uk
engtitle: Sun kavacha 3
itxtitle: sUryakavacham 3 vajrapanjarAkhyasUryakavacham (rudrayAmalatantrAntargatam
  yo devadevo)
title: सूर्यकवचम् ३ वज्रपञ्जराख्यसूर्यकवचम् (रुद्रयामलतन्त्रान्तर्गतम् यो देवदेवो)

---
  
 सूर्यकवच   
वज्रपञ्जराख्यसूर्यकवचम् ।  
     श्रीभैरव उवाच  
यो देवदेवो भगवान् भास्करो महसां निधिः।  
गयत्रीनायको भास्वान् सवितेति प्रगीयते ॥ १॥  
  
तस्याहं कवचं दिव्यं वज्रपञ्जरकाभिधम्।  
सर्वमन्त्रमयं गुह्यं मूलविद्यारहस्यकम् ॥ २॥  
  
सर्वपापापहं देवि दुःखदारिद्र्यनाशनम्।  
महाकुष्ठहरं पुण्यं सर्वरोगनिवर्हणम् ॥ ३॥  
  
सर्वशत्रुसमूहघ्नं सम्ग्रामे विजयप्रदम्।  
सर्वतेजोमयं सर्वदेवदानवपूजितम् ॥ ४॥  
  
रणे राजभये घोरे सर्वोपद्रवनाशनम्।  
मातृकावेष्टितं वर्म भैरवानननिर्गतम् ॥ ५॥  
  
ग्रहपीडाहरं देवि सर्वसङ्कटनाशनम्।  
धारणादस्य देवेशि ब्रह्मा लोकपितामहः ॥ ६॥  
  
विष्णुर्नारायणो देवि रणे दैत्याञ्जिओष्यति।  
शङ्करः सर्वलोकेशो वासवोऽपि दिवस्पतिः ॥ ७॥  
  
ओषधीशः शशी देवि शिवोऽहं भैरवेश्वरः।  
मन्त्रात्मकं परं वर्म सवितुः सारमुत्तमम् ॥ ८॥  
  
यो धारयेद् भुजे मूर्ध्नि रविवारे महेश्वरि।  
स राजवल्लभो लोके तेजस्वी वैरिमर्दनः ॥ ९॥  
  
बहुनोक्तेन किं देवि कवचस्यास्य धारणात्।  
इह लक्ष्मीधनारोग्य-वृद्धिर्भवति नान्यथा ॥ १०॥  
  
परत्र परमा मुक्तिर्देवानामपि दुर्लभा।  
कवचस्यास्य देवेशि मूलविद्यामयस्य च ॥ ११॥  
  
वज्रपञ्जरकाख्यस्य मुनिर्ब्रह्मा समीरितः।  
गायत्र्यं छन्द इत्युक्तं देवता सविता स्मृतः ॥ १२॥  
  
माया बीजं शरत् शक्तिर्नमः कीलकमीश्वरि।  
सर्वार्थसाधने देवि विनियोगः प्रकीर्तितः ॥ १३॥  
  
ओं अं आं इं ईं शिरः पातु ओं सूर्यो मन्त्रविग्रहः।  
उं ऊं ऋं ॠं ललाटं मे ह्रां रविः पातु चिन्मयः ॥ १४॥  
  
ऌं ॡं एं ऐं पातु नेत्रे ह्रीं ममारुणसारथिः।  
ओं औं अं अः श्रुती पातु सः सर्वजगदीश्वरः ॥ १५॥  
  
कं खं गं घं पातु गण्डौ सूं सूरः सुरपूजितः।  
चं छं जं झं च नासां मे पातु या^र्ं अर्यमा प्रभुः ॥ १६॥  
  
टं ठं डं ढं मुखं पायाद् यं योगीश्वरपूजितः।  
तं थं दं धं गलं पातु नं नारायणवल्लभः ॥ १७॥  
  
पं फं बं भं मम स्कन्धौ पातु मं महसां निधिः।  
यं रं लं वं भुजौ पातु मूलं सकनायकः ॥ १८॥  
  
शं षं सं हं पातु वक्षो मूलमन्त्रमयोइ ध्रुवः।  
ळं क्षः कुक्ष्सिं सदा पातु ग्रहाथो दिनेश्वरः ॥ १९॥  
  
ङं ञं णं नं मं मे पातु पृष्ठं दिवसनायकः।  
अं आं इं ईं उं ऊं ऋं ॠं नाभिं पातु तमोपहः ॥ २०॥  
  
ऌं ॡं एं ऐं ओं औं अं अः लिङ्गं मेऽव्याद् ग्रहेश्वरः।  
कं खं गं घं चं छं जं झं कटिं भानुर्ममावतु ॥ २१॥  
  
टं ठं डं ढं तं थं दं धं जानू भास्वान् ममावतु।  
पं फं बं भं यं रं लं वं जङ्घे मे।आव्याद् विभाकरः ॥ २२॥  
  
शं षं सं हं ळं क्षः पातु मूलं पादौ त्रयितनुः।  
ङं ञं णं नं मं मे पातु सविता सकलं वपुः ॥ २३॥  
  
सोमः पूर्वे च मां पातु भौमोऽग्नौ मां सदावतु।  
बुधो मां दक्षिणे पातु नैऋत्या गुररेव माम् ॥ २४॥  
  
पश्चिमे मां सितः पातु वायव्यां मां शनैश्चरः।  
उत्तरे मां तमः पायादैशान्यां मां शिखी तथा ॥ २५॥  
  
ऊर्ध्वं मां पातु मिहिरो मामधस्ताञ्जगत्पतिः।  
प्रभाते भास्करः पातु मध्याह्ने मां दिनेश्वरः ॥ २६॥  
  
सायं वेदप्रियः पातु निशीथे विस्फुरापतिः।  
सर्वत्र सर्वदा सूर्यः पातु मां चक्रनायकः ॥ २७॥  
  
रणे राजकुले द्यूते विदादे शत्रुसङ्कटे।  
सङ्गामे च ज्वरे रोगे पातु मां सविता प्रभुः ॥ २८॥  
  
ओं ओं ओं उत ओंउॐ ह स म यः सूरोऽवतान्मां भयाद्।  
ह्रां ह्रीं ह्रुं हहहा हसौः हसहसौः हंसोऽवतात् सर्वतः।  
सः सः सः सससा नृपाद्वनचराच्चौराद्रणात् सङ्कटात्।  
पायान्मां कुलनायकोऽपि सविता ओं ह्रीं ह सौः सर्वदा ॥ २९॥  
  
द्रां द्रीं द्रूं दधनं तथा च तरणिर्भाम्भैर्भयाद् भास्करो  
रां रीं रूं रुरुरूं रविर्ज्वरभयात् कुष्ठाच्च शूलामयात्।  
अं अं आं विविवीं महामयभयं मां पातु मार्तण्डको  
मूलव्याप्ततनुः सदावतु परं हंसः सहस्रांशुमान् ॥ ३०॥  
  
इति श्रीकवच्चं दिव्यं वज्रपञ्जरकाभिधम्।  
सर्वदेवरहस्यं च मातृकामन्त्रवेष्टितम् ॥ ३१॥  
  
महारोगभयघ्नं च पापघ्नं मन्मुखोदितम्।  
गुह्यं यशस्करं पुण्यं सर्वश्रेयस्करं शिवे ॥ ३२॥  
  
लिखित्वा रविवारे तु तिष्ये वा जन्मभे प्रिये।  
अष्टगन्धेन दिव्येन सुधाक्षीरेण पार्वति ॥ ३३॥  
  
अर्कक्षीरेण पुण्येन भूर्जत्वचि महेश्वरि।  
कनकीकाष्ठलेखन्या कवचं भास्करोदये ॥ ३४॥  
  
श्वेतसूत्रेण रक्तेन श्यामेनावेष्टयेद् गुटीम्।  
सौवर्णेनाथ संवेष्ठ्य धारयेन्मूर्ध्नि वा भुजे ॥ ३५॥  
  
रणे रिपूञ्जयेद् देवि वादे सदसि जेष्यति।  
राजमान्यो भवेन्नित्यं सर्वतेजोमयो भवेत् ॥ ३६॥  
  
कण्ठस्था पुत्रदा देवि कुक्षिस्था रोगनाशिनी।  
शिरःस्था गुटिका दिव्या राकलोकवशङ्करी ॥ ३७॥  
  
भुजस्था धनदा नित्यं तेजोबुद्धिविवर्धिनी।  
वन्ध्या वा काकवन्ध्या वा मृतवत्सा च याङ्गना ॥ ३८॥  
  
कण्ठे सा धारयेन्नित्यं बहुपुत्रा प्रजायये।  
यस्य देहे भवेन्नित्यं गुटिकैषा महेश्वरि ॥ ३९॥  
  
महास्त्राणीन्द्रमुक्तानि ब्रह्मास्त्रादीनि पार्वति।  
तद्देहं प्राप्य व्यर्थानि भविष्यन्ति न संशयः ॥ ४०॥  
  
त्रिकालं यः पठेन्नित्यं कवचं वज्रपञ्जरम्।  
तस्य सद्यो महादेवि सविता वरदो भवेत् ॥ ४१॥  
  
अज्ञात्वा कवचं देवि पूजयेद् यस्त्रयीतनुम्।  
तस्य पूजार्जितं पुण्यं जन्मकोटिषु निष्फलम् ॥ ४२॥  
  
शतावर्तं पठेद्वर्म सप्तम्यां रविवासरे।  
महाकुष्ठार्दितो देवि मुच्यते नात्र संशयः ॥ ४३॥  
  
निरोगो यः पठेद्वर्म दरिद्रो वज्रपञ्जरम् ।  
लक्ष्मीवाञ्जायते देवि सद्यः सूर्यप्रसादतः ॥ ४४॥  
  
भक्त्या यः प्रपठेद् देवि कवचं प्रत्यहं प्रिये।  
इह लोके श्रियं भुक्त्वा देहान्ते मुक्तिमाप्नुयात् ॥ ४५॥  
  
इति श्रीरुद्रयामले तन्त्रे श्रीदेविरहस्ये  
वज्रपञ्जराख्यसूर्यकवचनिरूपणं त्रयस्त्रिंशः पटलः ॥ ३३ ॥  
  
  
  
Surya kavacha is attributed to Rudrayamala and quoted in Devirahasya  
  
Encoded by Mike Magee mike.magee at theregister.co.uk  
  
Shloka aturday, July 22, 2000 5:14 AM  
  
