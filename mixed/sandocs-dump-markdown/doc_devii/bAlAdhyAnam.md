---
Acknowledge-Permission: Mahaperiaval Trust
Category: dhyAnam, devii, devI
File name: bAlAdhyAnam.itx
Indexextra: (stotramanjari 1)
Language: Sanskrit
Latest update: July 2, 2017
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: bAlAdhyAnam
Transliterated by: Shree Devi Kumar
engtitle: bAlAdhyAnam
itxtitle: bAlAdhyAnam
title: बालाध्यानम्

---
  
 श्रीबालाध्यानम्   
  
रक्ताम्बरां चन्द्रकलावतंसां समुद्यदादित्यनिभां त्रिनेत्राम् ।  
विद्याक्षमालाभयदानहस्तां ध्यायामि बालामरुणाम्बुजस्थाम् ॥  
  
पाशाङ्कुशौ पुस्तकमक्षसूत्रं करैर्दधाना सकलामरार्च्या ।  
रक्ता त्रिनेत्रा शशिशेखरेयं ध्येयाऽखिलर्द्ध्यै त्रिपुराऽत्र बाला ॥  
  
मातुलिङ्गपयोजन्महस्तां कनकसन्निभाम् ।  
पद्मासनगतां बालां लक्ष्मीप्राप्त्यै विचिन्तये ॥  
  
वरपीयूषकलशपुस्तकाभीतिधारिणीम् ।  
सुधां स्रवन्तीं ज्ञानाप्त्यै ब्रह्मरन्ध्रे विचिन्तये ॥  
  
शुक्लाम्बरां शशाङ्काभां रोगनाशे भजे शिवाम् ।  
सृणिपाशधरां देवीं रत्नालङ्कारभूषिताम् ।  
प्रसन्नामरुणां वन्दे वशीकरणसिद्धिदाम् ॥  
  
वाग्बीजमूर्तिध्यानम् -  
विद्याक्षमालाशुकपालमुद्राराजत्करां कुन्दसमानकान्तिम् ।  
मुक्ताफलालङ्कृतिशोभिताङ्गीं बालां भजे वाङ्मयसिद्धिहेतोः ॥  
  
कामबीजमूर्तिध्यानम् -  
भजे कल्पवृक्षाध उद्दीप्तरत्नासने सन्निषण्णां मदाघूर्णिताक्षीम् ।  
करैर्बीजपूरं कपालेषुचापं सपाशाङ्कुशं रक्तवर्णां दधानाम् ॥  
  
शक्तिबीजमूर्तिध्यानम् -  
व्याख्यानमुद्रामृतकुम्भविद्यामक्षस्रजं सन्दधतीं कराग्रैः ।  
चिद्रूपिणीं शारदचन्द्रकान्तिं बालां भजे मौक्तिकभूषिताङ्गीम् ॥  
  
इति श्रीबालाध्यानम् ॥  
  
  
Proofread by PSA Easwaran psaeaswaran at gmail.com  
  
