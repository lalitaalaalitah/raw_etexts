---
Acknowledge-Permission: Marjorie Woollacott, Ph.D., Digital Library Coordinator muktabodha.org
Category: devii, ShaTchakrashakti
Description/comments: rudrayAmale uttaratantre 1 bhairava bhairavI sa.nvAde
File name: ChedinyAHstavaH.itx
Language: Sanskrit
Latest update: February 16, 2020
Location: doc_devii
Proofread by: Aruna Narayanan narayanan.aruna at gmail.com
Send corrections to: sanskrit@cheerful.com
Site access: https://sanskritdocuments.org
Source: Rudrayamalam part 1 edited by Ram Prasad Tripathi and Sudhakar Malaviya
SubDeity: ShaTchakrashakti
Subject: philosophy/hinduism/religion
Sublocation: devii
Text title: Chedinyastavah
Texttype: stotra
Transliterated by: staff of Muktabodha.org Mark S.G. Dyczkowski
engtitle: ChedinyAHstavaH
itxtitle: ChedinyAHstavaH (rudrayAmalAntargatam)
title: छेदिन्याःस्तवः (रुद्रयामलान्तर्गतम्)

---
  
 छेदिन्याःस्तवः   
अथ वक्ष्ये महादेव्याः छेदिन्याः स्तवमुत्तमम् ।  
छेत्ता त्वं सर्वग्रन्थीनां मत्प्रसादाद् यतीश्वरः ॥ ३१-२४॥  
  
यत्प्रसादादनन्तो हि योगी संसारमण्डले ॥ ३१-२५॥  
  
देशानन्दा सकलगुणदा छेदिनी छेदनस्था  
हव्यस्था सा विभवनिरता या निधिस्था निशायाम् ।  
सा मे नित्यं कुलकमलगा गोपनीया विधिज्ञा  
श्रीवागेशी गगनवसना सर्वयोगं प्रपायात् ॥ ३१-२६॥  
  
कामानन्दा मदननिरता भाविता भावसिन्धौ  
कामानन्दोद्भवरसवती योगियोगस्थधात्री ।  
सा मे धौतं प्रकुरु वपुषो  
धर्मपुञ्जं प्रपायात् ॥ ३१-२७॥  
  
कालाकालं कमलकलिकावासिनी कालिका मे  
ग्रन्थिच्छेदं स्थिरगृहगता गात्रनाडीपथस्था ।  
वक्त्राम्भोजे वचनमधुरं धारयन्ती जनानाम् ।  
सा मे रन्ध्रं मम रुचिरतनोः पातु पञ्चानना या ॥ ३१-२८॥  
  
योगाङ्गस्था स्थितिलयविभवा लोमकूपाम्बुजस्था  
माता गौरी गिरिपतिसुता भासुरास्त्रप्रदीप्ता ।  
सम्पायान्मे हृदयविवरं छेदिनीमूलपूरे  
कैलासस्था मममनुगिरिं पातु रुद्रप्रसादा ॥ ३१-२९॥  
  
नादान्तःस्था मनगुणधरणासन्नसिद्धान्तपारा  
भोगानन्दा भगनगबिले काशयन्ती जनानाम् ।  
विद्याविद्या विविधगगना छेदिनी छन्नरूपा ।  
सा सर्वान्तःकरणनिलया लाकिनी प्रेमभावा ॥ ३१-३०॥  
  
योगं स्वर्गेऽर्पयसि मनसि प्रेमभावं परेशे  
या या यात्रा त्रिविधकरणा कारणा सर्वजन्तोः ।  
माता ज्ञात्री गणेशे गृहिगणसदया सर्वकर्त्री मनो मे  
रक्षा रक्षाक्षरगतकला केवला निष्कला या ॥ ३१-३१॥  
  
सा योगेन्द्रा समवतु मुदा मे गुदं कुण्डलिन्यां  
जह्नोः कन्या कमलनिलया राकिणी प्रेमभावान् ।  
मोक्षप्राणान् तपनरहिता पातु मे वेदवक्त्रा  
सिद्धा मूलाम्बुजदलगता पावनी पातु तुण्डम् ॥ ३१-३२॥  
  
हेरम्बाज्ञा प्रलयघटिता काकिनी क्रोधरूपा ॥ ३१-३३॥  
  
यदि भजति कुलीनः कामिनीं क्रोधविद्यां  
स भवति परयोगी छेदिनीस्तोत्रपाठात् ।  
सकलदुरितनाशः क्षालनादिप्रसिद्धिः  
सकलजनवशः स्यात् तस्य नित्यं सुराज्यम् ॥ ३१-३४॥  
  
एतत् स्तोत्रं पठेद्विद्वान् महासंयमतत्परः ।  
मूले मनः स्थिरो याति सर्वानिष्टविनाशनः ॥ ३१-३५॥  
  
सर्वसिद्धिः करे तस्य यो भावं समुपाश्रयेत्  
शृणुष्व परमानन्द रससागरसम्भव ॥ ३१-३६॥  
  
इति श्रीरुद्रयामले उत्तरतन्त्रे महातन्त्रोद्दीपने षट्चक्रप्रकाशे  
सिद्धिमन्त्रप्रकरणे भैरवभैरवीसंवादे एकत्रिंशः पटले  
छेदिन्याः स्तवः समाप्तः ॥ ३१॥  
  
  
The numbers correspond to paTala and verse numbers from  
Rudrayamala uttaratantra.  
  
Proofread by Aruna Narayanan   
  
