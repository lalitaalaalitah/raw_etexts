---
Acknowledge-Permission: Shri Chitrapur Math - Publications Committee https://chitrapurmath.net/
Category: devii, devI
File name: saMvitprasAdastotram.itx
Language: Sanskrit
Latest update: March 2, 2018
Location: doc_devii
Proofread by: Sunder Hattangadi sunderh at hotmail.com
Send corrections to: Sanskrit@cheerful.com
Site access: https://sanskritdocuments.org
Source: Shri Chitrapura Stuti Manjari,3rd ed. 2008
Subject: philosophy/hinduism/religion
Sublocation: devii
Text title: saMvitprasAdastotram
engtitle: saMvitprasAdastotram
itxtitle: saMvitprasAdastotram
title: संवित्प्रसादस्तोत्रम्

---
  
 संवित्प्रसादस्तोत्रम्   
सर्वार्थदा सर्वजगत्प्रसूतिः सर्वेश्वरी सर्वभयापहन्त्री ।  
सर्वोन्नता सर्वभूतान्तरस्था संविन्मयी मे भवतु प्रसन्ना ॥ १॥  
समस्तविघ्नौघविनाशकारिणी समस्तभक्तोद्धरणे विचक्षणा ।  
समस्तसौन्दर्यविमर्शरूपिणी संविन्मयी मे भवतु प्रसन्ना ॥ २॥  
विद्या शिवाङ्कस्थितवामरूपा विशुद्धविज्ञानसुखैकदोग्ध्री ।  
विक्षेपहन्त्री त्रिगुणातिरिक्ता संविन्मयी मे भवतु प्रसन्ना ॥ ३॥  
अशेषवाग्जाड्यतमोपहन्त्री नवं नवं स्पष्टसुवाक्प्रदात्री ।  
ममैव जिह्वाग्रसुरङ्गनर्तकी संविन्मयी मे भवतु प्रसन्ना ॥ ४॥  
माता-पिता त्वं गुरुः सद्गतिः श्रीस्त्वमेव सञ्जीवनहेतुभूता ।  
अन्यं न मन्ये जगदेकनाथे त्वमेव संविन् मम देवि सर्वम् ॥ ५॥  
  
इति संवित्प्रसादस्तोत्रं सम्पूर्णम् ।  
  
Proofread by Sunder Hattangadi sunderh at hotmail.com  
  
