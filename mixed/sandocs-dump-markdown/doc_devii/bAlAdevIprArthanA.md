---
Category: devii, dashamahAvidyA, devI
Description/comments: bAlAsaparyA saparyAkrama-nAmAvalI-stotrAdisaNgrahaH
File name: bAlAdevIprArthanA.itx
Indexextra: (Scan)
Language: Sanskrit
Latest update: March 21, 2020
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: bAlAdevIprArthanA
engtitle: bAlAdevIprArthanA
itxtitle: bAlAdevIprArthanA
title: बालादेवीप्रार्थना

---
  
 श्रीबालादेविप्रार्थना   
देवि प्रसीद ।  
देवि! यातं वयः । कालो जरादूतः प्रतीक्षते ।  
अनुध्यायन् कर्म कृतं उदीक्षे जन्मसन्ततिम् ॥ १॥  
  
जन्मन्यस्मिन्मत्पितरौ बन्धवो गुरुसत्तमाः ।  
त्वदन्ति विद्याविनयशीलाढ्यं मामुपानयन् ॥ २॥  
  
स्मरामि सर्वदा देवि तानव्याजकृपार्द्रितान् ।  
एतज्जन्म कृतार्थं मे लब्धात्त्वत्पादसेवनात् ॥ ३॥  
  
देहो वाणी मनो धीश्च कृतार्था मम भाग्यतः ।  
विधेहि जीवितस्यान्ते त्वल्लग्ना वासनाः शुभाः ॥ ४॥  
  
प्रसीद तत्त्वत्कृपया स्थिरत्वत्पदचिन्तनः ।  
प्रसन्नधीरसम्मोहो नयेयं क्षणमन्तिमम् ॥ ५॥  
  
लभेय जन्म यत्किञ्चित् यस्मिन्यायां त्वदन्तिकम् ।  
विन्देय तादृशांस्तान्वा देशिकान्मद्धिते रतान् ॥ ६॥  
  
इति श्रीबालादेविप्रार्थना समाप्ता ।  
  
Proofread by PSA Easwaran  
  
