---
Category: aShTottarashatanAma, devii, dashamahAvidyA, devI
Description-comments: Balasaparya
File name: bAlAShTottarashatanAmastotram5.itx
Indexextra: (Scan)
Language: Sanskrit
Latest update: August 23, 2018
Location: doc_devii
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: bAlAShTottarashatanAmastotram 5
Texttype: nAmastotram
engtitle: bAlAShTottarashatanAmastotram 5
itxtitle: bAlAShTottarashatanAmastotram 5 (ambA mAtA)
title: बालाष्टोत्तरशतनामस्तोत्रम् ५ (अम्बा माता)

---
  
 श्रीबालाष्टोत्तरशतनामस्तोत्रम् ५   
अम्बा माता महालक्ष्मीः सुन्दरी भुवनेश्वरी ।  
शिवा भवानी चिद्रूपा त्रिपुरा भवरूपिणी ॥ १  
भयङ्करी भद्ररूपा भैरवी भववारिणी ।  
भाग्यपरदा भावगम्या भगमण्डलमध्यगा ॥ २  
मन्त्ररूपपदा नित्या पार्वती प्राणरूपिणी ।  
विश्वकर्त्री विश्वभोक्त्री विविधा विश्ववन्दिता ॥ ३  
एकाक्षरी मृडाराध्या मृडसन्तोषकारिणी ।  
वेदवेद्या विशालाक्षी विमला वीरसेविता ॥ ४  
विधुमण्डलमध्यस्था विधुबिम्बसमानना ।  
विश्वेश्वरी वियद्रूपा विश्वमाया विमोहिनी ॥ ५  
चतुर्भुजा चन्द्रचूडा चन्द्रकान्तिसमप्रभा ।  
वरप्रदा भाग्यरूपा भक्तरक्षणदीक्षिता ॥ ६  
भक्तिदा शुभदा शुभ्रा सूक्ष्मा सुरगणाचिता ।  
गानप्रिया गानलोला देवगानसमन्विता ॥ ७  
सूत्रस्वरूपा सूत्रार्था सुरवृन्दसुखप्रदा ।  
योगाप्रिया योगवेद्या योगिहृत्पद्मवासिनी ॥ ८  
योगमार्गरता देवी सुरासुरनिषेविता ।  
मुक्तिदा शिवदा शुद्धा शुद्धमार्गसमर्चिता ॥ ९  
ताराहारा वियद्रूपा स्वर्णताटङ्कशोभिता ।  
सर्वलक्षणसम्पन्ना सर्वलोकहृदिस्थिता ॥ १०  
सर्वेश्वरी सर्वतन्त्रा सर्वसम्पत्प्रदायिनी ।  
शिवा सर्वान्नसन्तुष्टा शिवप्रेमरतिप्रिया ॥ ११  
शिवान्तरङ्गनिलया रुद्राणी शम्भुमोहिनी ।  
भवार्धधारिणी गौरी भवपूजनतत्परा ॥ १२  
भवभक्तिप्रियाऽपर्णा सर्वतत्त्वस्वरूपिणी ।  
त्रिलोकसुन्दरी सौम्या पुण्यवर्त्मा रतिप्रिया ॥ १३॥  
  
पुराणी पुण्यनिलया भुक्तिमुक्तिप्रदायिनी ।  
दुष्टहन्त्री भक्तपूज्या भवभीतिनिवारिणी ॥ १४॥  
  
सर्वाङ्गसुन्दरी सौम्या सर्वावयवशोभिता ।  
कदम्बविपिनावासा करुणामृतसागरा ॥ १५॥  
  
सत्कुलाधारिणी दुर्गा दुराचारविघातिनी ।  
इष्टदा धनदा शान्ता त्रिकोणान्तरमध्यगा ॥ १६॥  
  
त्रिखण्डामृतसम्पूज्या श्रीमत्त्रिपुरसुन्दरी ।  
स्तोत्रेणानेन देवेशीं विधुमण्डलमध्यगाम् ।  
ध्यायेज्जपेन्महादेवीं बालां सर्वार्थसिद्धिदाम् ॥ १७॥  
  
इति श्रीबालाष्टोत्तरशतनामस्तोत्रं (५) सम्पूर्णम् ।  
  
  
Proofread by PSA Easwaran psaeaswaran at gmail.com  
  
