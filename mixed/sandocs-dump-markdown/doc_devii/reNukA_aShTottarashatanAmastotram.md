---
Author: shANDilyamaharShi
Category: aShTottarashatanAma, devii, reNukA, stotra, devI
Description-comments: from shrIreNukAtantram, Pitambarapeeth, Datia
File name: reNukA108nAmastotra.itx
Indexextra: (shANDilyamaharShi)
Language: Sanskrit
Latest update: May 11, 2013
Location: doc_devii
Proofread by: Kaushal S. Kaloo kaushalskaloo at gmail.com, NA
Send corrections to: Sanskrit@cheerful.com
Site access: https://sanskritdocuments.org
SubDeity: reNukA
Subject: philosophy/hinduism/religion
Sublocation: devii
Text title: reNukA aShTottarashatanAma stotram
Texttype: stotra
Transliterated by: Kaushal S. Kaloo kaushalskaloo at gmail.com
engtitle: Sri Renuka Ashtottarashatanama Stotram
itxtitle: reNukA aShTottarashatanAmastotram
title: रेणुका अष्टोत्तरशतनामस्तोत्रम्

---
  
 श्रीरेणुका अष्टोत्तरशतनामस्तोत्रम्   
  
            ॥ श्री गणेशाय नमः ॥  
  
॥ श्री भगवत्यै रेणुकाजगदम्बायै नमोनमः ॥  
  
ॐ अस्य श्री रेणुका देव्यष्टोत्तरशत नामावलिस्तोत्रमहामन्त्रस्य  
शाण्डिल्य महर्षिः अनुष्टुप् छन्दः श्रीजगदम्बा रेणुका देवता  
ॐ बीजं नमः शक्तिः   ॐ महादेवीति कीलकं  
श्री जगदम्बा रेणुका प्रसादसिद्ध्यर्थं  
सर्वं पापक्षय द्वारा श्रीजगदम्बारेणुकाप्रीत्यर्थं  
सर्वाभीष्ट फल प्राप्त्यर्थं च जपे विनियोगः ।  
  
        अथ करन्यासः   
ॐ ह्रां रेणुकायै नमः     अङ्गुष्ठाभ्यां नमः ।  
ॐ ह्रीं राममात्रे नमः     तर्जनीभ्यां नमः ।  
ॐ ह्रूं महापुरुषवासिन्यै नमः    मध्यमाभ्यां नमः ।  
ॐ ह्रैं एकवीरायै नमः          अनामिकाभ्यां नमः ।  
ॐ ह्रौं कालरात्र्यै नमः      कनिष्ठिकाभ्यां नमः ।  
ॐ ह्रः एककाल्यै नमः     करतलकरपृष्ठाभ्यां नमः ।  
  
        अथ षडङ्गन्यासः   
ॐ ह्रां रेणुकायै नमः           हृदयाय नमः ।  
ॐ ह्रीं राममात्रे नमः           शिरसे स्वाहा ।  
ॐ ह्रूं महापुरुषवासिन्यै नमः  शिखायै वषट् ।  
ॐ ह्रैं एकवीरायै नमः         कवचाय हुं ।  
ॐ ह्रौं कालरात्र्यै नमः        नेत्रत्रयाय वौषट् ।  
ॐ ह्रः एककाल्यै नमः           अस्त्राय फट् ।  
  
        अथ देहन्यासः   
ॐ ह्रां रेणुकायै नमः           शिरसे स्वाहा ।  
ॐ ह्रीं राममात्रे नमः           मुखे ।  
ॐ ह्रूं महापुरुषवासिन्यै नमः  हृदये ।  
ॐ ह्रैं एकवीरायै नमः         गुह्ये ।  
ॐ ह्रौं कालरात्र्यै नमः        पादयोः ।  
ॐ ह्रः एककाल्यै नमः           सर्वाङ्गे ।  
  
       ॐ भूर्भुवः स्वः इति दिग्बन्धः ।  
  
                 ध्यानम्   
   ध्यायेन्नित्यमपूर्ववेशललितां कन्दर्प लावण्यदां  
   देवीं देवगणैरुपास्यचरणां कारुण्यरत्नाकराम् ॥  
  
   लीलाविग्रहणीं विराजितभुजां सच्चन्द्रहासादिभिर्-  
   भक्तानन्दविधायिनीं प्रमुदितां नित्योत्सवां रेणुकाम् ॥  
  
                  ॐ   
   जगदम्बा जगद्वन्द्या महाशक्तिर्महेश्वरी ।  
   महादेवी महाकाली महालक्ष्मीः सरस्वती ॥  
  
   महावीरा महारात्रिः कालरात्रिश्च कालिका ।  
   सिद्धविद्या राममाता शिवा शान्ता ऋषिप्रिया ॥  
  
   नारायणी जगन्माता जगद्बीजा जगत्प्रभा ।  
   चन्द्रिका चन्द्रचूडा च चन्द्रायुधधराशुभा ॥  
  
   भ्रमराम्बा तथानन्दा रेणुका मृत्युनाशिनी ।  
   दुर्गमा दुर्लभा गौरी दुर्गा भर्गकुटुम्बिनी ॥  
  
   कात्यायनी महामाता रुद्राणी चाम्बिका सती ।  
   कल्पवृक्षा कामधेनुः चिन्तामणिरूपधारिणी ॥  
  
   सिद्धाचलवासिनी च सिद्धवृन्दसुशोभिनी ।  
   ज्वालामुखी ज्वलत्कान्ता ज्वालाप्रज्वलरूपिणी ॥  
  
   अजा पिनाकिनी भद्रा विजया विजयोत्सवा ।  
   कुष्ठरोगहरा दीप्ता दुष्टासुरगर्वमर्दिनी ॥  
  
   सिद्धिदा बुद्धिदा शुद्धा नित्यानित्यतपःप्रिया ।  
   निराधारा निराकारा निर्माया च शुभप्रदा ॥  
  
   अपर्णा चान्नपूर्णा च पूर्णचन्द्रनिभानना ।  
   कृपाकरा खड्गहस्ता  छिन्नहस्ता चिदम्बरा ॥  
  
   चामुण्डी चण्डिकानन्ता रत्नाभरणभूषिता ।  
   विशालाक्षी च कामाक्षी मीनाक्षी मोक्षदायिनी ॥  
  
   सावित्री चैव सौमित्री सुधा सद्भक्तरक्षिणी ।  
   शान्तिश्च शान्त्यतीता च शान्तातीततरा तथा ॥  
  
   जमदग्नितमोहन्त्री धर्मार्थकाममोक्षदा ।  
   कामदा कामजननी मातृका सूर्यकान्तिनी ॥  
  
   मन्त्रसिद्धिर्महातेजा मातृमण्डलवल्लभा ।  
   लोकप्रिया रेणुतनया भवानी रौद्ररूपिणी ॥  
  
   तुष्टिदा पुष्टिदा चैव शाम्भवी सर्वमङ्गला ।  
   एतदष्टोत्तरशत नामस्तोत्रं पठेत् सदा ॥  
  
   सर्वं सम्पत्करं दिव्यं सर्वाभीष्टफलप्रदम् ।  
   अष्टसिद्धियुतं चैव सर्वपापनिवारणम् ॥  
  
       दिग्बन्धन शान्तिमन्त्राः   
   इन्द्रादि दिग्पालकाः स्वस्थस्थानेषु स्थिरी भवन्तु ।  
  
           ॐ शान्तिः शान्तिः शान्तिः ।  
  
इति श्री शाण्डिल्यमहर्षिविरचिता  
श्रीरेणुकादेव्यष्टोत्तरशतनामावलिः सम्पूर्णा ।  
  
Encoded and proofread by Kaushal S. Kaloo   kaushalskaloo at gmail.com  
  
