---
Category: devii, dashamahAvidyA, kavacha, devI
Description/comments: From Durlabh Stotrani. muNDamAlA tantra
File name: mahAvidyAkavacham2.itx
Indexextra: (Scan)
Language: Sanskrit
Latest update: June 17, 2019
Location: doc_devii
Proofread by: Aruna Narayanan narayanan.aruna at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: mahAvidyAkavacham 2
engtitle: mahAvidyAkavacham 2
itxtitle: mahAvidyAkavacham 2 (muNDamAlA tantrAntargatam)
title: महाविद्याकवचम् २ (मुण्डमाला तन्त्रान्तर्गतम्)

---
  
 महाविद्या कवचम् २   
सदाशिव ऋषि देवि उष्णिक्छन्दः उदीरितम् ।  
विनियोगश्च देवेशि सततं मन्त्र सिद्धये ॥ १॥  
  
मस्तकं पार्वतीपातु पातु पञ्चानन प्रिया ।  
केशं मुखं पातु चण्डी भारती रुधिरप्रिया ॥ २॥  
  
कण्ठं पातु स्तनं पातु कपालं पातु चैव हि ।  
काली कराल वदना विचित्रा चित्रघण्टिनी ॥ ३॥  
  
वक्षोमूलं नाभिमूलं दुर्गा त्रिपुरसुन्दरी ।  
समस्तं पातु मे तारा सर्वाङ्गी सर्वमेव च ॥ ४॥  
  
विश्वेश्वरी पृष्ठदेशं नेत्रं पातु महेश्वरी ।  
हृत्पद्मं कालिका पातु कण्ठं पातु नभोगतम् ॥ ५॥  
  
नारायणी गृह्य देशं मेढ्र मेढ्रेश्वरी तथा ।  
पादयुग्मं जयापातु नित्यं मां चण्डिकाऽवतु ॥ ६॥  
  
जीवं मां पार्वती सम्पातु मातङ्गी पातु सर्वदा ।  
छिन्ना धूमा च भीमा च भये पातु जले वने ॥ ७॥  
  
कौमारी चैव वाराही नारसिंही यशो मम ।  
पातु नित्यं भद्रकाली श्मशानालयवासिनी ॥ ८॥  
  
उदरे सर्वदा पातु सर्वाणी सर्वमङ्गला ।  
जगन्माता जयं पातु नित्यं कैलाशवासिनी ॥ ९॥  
  
शिवप्रिया सुतं सपातु सुतं पर्वतनन्दिनी ।  
त्रैलोक्यं पातु बगला भुवनं भुवनेश्वरी- ॥ १०॥  
  
सर्वाङ्गं सर्व निलया पातु नित्यश्च पार्वती ।  
चामुण्डा पातु मे रोमकूपं सर्वार्थ साधिनी ॥ ११॥  
  
ब्रह्माण्डं मे महाविद्या पातु नित्यं मनोहरा ।  
लिङ्गं लिङ्गेश्वरी पातु महापीठे महेश्वरी ॥ १२॥  
  
सदाशिवप्रिया पातु नित्यं पातु सुरेश्वरी ।  
गौरी मे सन्धिदेशश्च पातु वै त्रिपुरेश्वरी ॥ १३॥  
  
सुरेश्वरी सदापातु श्मशाने च शनेऽवतु ।  
कुम्भके रेचके चैव पूरके काममन्दिरे ॥ १४॥  
  
कामाख्या कामनिलयं पातु दुर्गा महेश्वरी ।  
डाकिनी काकिनी पातु नित्यं शाकिनी तथा ॥ १५॥  
  
हाकिनी लाकिनी पातु राकिनी पातु सर्वदा ।  
ज्वालामुखी सदा पातु मुख्यमध्यं शिवाऽवतु ॥ १६॥  
  
तारिणी विभवे पातु भवानी च भवेऽवतु ।  
त्रैलोक्यमोहिनी पातु सर्वाङ्ग विजनेऽवतु ॥ १७॥  
  
राजकुले महाघाते सङ्ग्रामे रिपुसङ्कटे ।  
प्रचण्डा साधकं माञ्च पातु भैरव मोहिनी ॥ १८॥  
  
श्री राजमोहिनी पातु राजद्वारे विपत्तिषु ।  
सम्पद्प्रदा भैरवी च पातु वालावलं मम ॥ १९॥  
  
नित्यं मां शम्भुवनिता पातु मां त्रिपुरान्तका ।  
इत्येवं कथितं रहस्यं सर्व कालिकम् ॥ २०॥  
  
भुक्तिदं मुक्तिदं सौख्यं सर्व सम्पद प्रदायकम् ।  
यः पठेत् प्रातरुत्थाय साधकेन्द्रो भवेद् भुवि ॥ २१॥  
  
कुञ्जवारे चतुर्दश्या ममायां मन्दवासरे ।  
गुरौ गुरुं समभ्यर्च्चया यः पठेत्साधकोत्तमः ॥ २२॥  
  
स याति भवनं देव्याः सत्यं सत्यं न संशयः ।  
एवं यदि वरारोहे पठेद् भक्ति परायणः ॥ २३॥  
  
मन्त्रसिद्धिः भवेत्तस्य चाचिरान्नात्र संशयः ।  
सत्यं लक्ष पुरश्चर्या फलं प्राप्य शिवो व्रजेत् ॥ २४॥  
  
पठित्वा कवचं स्तोत्रं भुक्तिमाप्नोति निश्चितम् ।  
पठित्वा कवचं स्तोत्रं दशविद्या यजेत यदि ॥ २५॥  
  
विद्या सिद्धिः मन्त्रसिद्धिः भवत्येव न संशयः ।  
स्वरसिद्धिश्चितासिद्धिः दुर्लभा धरणी तले ॥ २६॥  
  
अयत्न सुलभ सिद्धिस्ताम्बूलान्नात्र संशयः ।  
निशामुखे निशायाञ्चा महाकाले निशान्तके ॥ २७॥  
  
पठेद् भक्त्या महेशानि गाणपत्यं लभेत्तु सः ॥ २८॥  
  
इति मुण्डमाला तन्त्रे एकादश पटले महाविद्या कवचं सम्पूर्णम् ॥  
  
  
Proofread by Aruna Narayanan narayanan.aruna at gmail.com  
  
