---
Category: devii, jaina, sarasvatI, devI
File name: jinavAkstutiH.itx
Language: Sanskrit
Latest update: April 14, 2018
Location: doc_devii
Proofread by: DPD
Send corrections to: Sanskrit@cheerful.com
Site access: https://sanskritdocuments.org
SubDeity: sarasvatI
Subject: philosophy/hinduism/religion
Sublocation: devii
Text title: jinavAkstutiH
Transliterated by: DPD
engtitle: jinavAkstutiH
itxtitle: jinavAkstutiH
title: जिनवाक्स्तुतिः

---
  
 श्रीजिनवाक्स्तुतिः   
  
श्रीमदर्हद्वाण्यै नमः ।  
  
सर्वज्ञवाणी जयतात्सर्वभाषामयी शुभा ।  
पञ्चत्रिंशद्रुणोपेता मनुपूर्वस्वरूपिणी ॥ १॥  
  
दयामय्यमृतमयी वाग्देवी श्रुतदेवता ।  
संसृष्टिविगमभ्रौव्यदर्शिका भुवनेश्वरी ॥ २॥  
  
ब्रह्मबीजध्वनिमयी श्रीमती वागभवात्मिका ।  
ज्ञानदर्शनचारित्ररत्नत्रितययदायिका ॥ ३॥  
  
अर्हद्वकक्त्राब्जसम्भूता भव्यकैरवचन्दिका !  
नयप्रमाणगम्भीरा नवतत्वमान्विता ॥ ४॥  
  
वाग्वादिनी भगवत्ती कुमतिध्वंसकारिणी ।  
स्याद्वादिहृदयाम्भोजस्थायिनी मातृकामयी ॥ ५॥  
  
नित्या सरस्वती सत्या ज्योतीरूपा जगद्धिता !  
वागीश्वरी सिद्धिदात्री सिद्धबीजमयी परा ॥ ६॥  
  
परमैश्वर्यसहिता गणभृद्गुम्फिता श्रुते ।  
सिद्धान्तार्थप्रदाऽचिन्त्याऽनन्तशक्तिश्र सारदा ॥ ७॥  
  
स्याद्वादवादिनी श्रेष्ठा तारिणी भववारिधेः ।  
या हृज्जाड्यान्धक्यरस्य हरणे तरणिप्रभा ॥ ८॥ (अष्टभिः कुलकम् ॥)  
  
सा मद्वक्त्रे निवसताज्ज्ञानानन्दप्रदायिनी ।  
नमस्या मामकी तस्यै बोभवीतु मुहुर्मुहुः ॥ ९॥  
  
॥ इति श्रीजिनवाक्स्तुतिः समाप्ता ॥  
  
श्री प्रवचनदेव्यै नमः । णमो बम्भीए लिवीए ।  
णमो सुयदेवयाए भगवईए ।  
णमो सुयस्स भगवओ । श्री ज्योतिर्मायाभ्यां नमः ।  
स्वामिनि ! शासनदेवते ! मत्सान्निध्यं विधेहि विश्वेशी ।  
प्रवचनबोधो भगवति ! दयया भक्ताय दातव्यः ॥ १॥  
  
श्रीमदर्हन्मातृकाभ्यो नमः ॥ श्री जिनशासनदेवताभ्यो नमः ॥  
  
श्री प्रवचनमातृभ्यो नमः ।  
  
Encoded and proofread by DPD  
  
