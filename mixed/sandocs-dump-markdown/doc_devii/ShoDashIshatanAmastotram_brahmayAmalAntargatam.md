---
Acknowledge-Permission: Mahaperiaval Trust
Category: aShTottarashatanAma, devii, devI, dashamahAvidyA
Description/comments: brahmayAmale pUrvakhaNDe
File name: ShoDashIshatanAmastotram.itx
Indexextra: (stotramanjari 1)
Language: Sanskrit
Latest update: July 2, 2017
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: ShoDashIshatanAmastotram
Transliterated by: Shree Devi Kumar
engtitle: ShoDashIshatanAmastotram
itxtitle: ShoDashIshatanAmastotram (brahmayAmalAntargatam)
title: षोडशीशतनामस्तोत्रम् (ब्रह्मयामलान्तर्गतम्)

---
  
 श्रीषोडशीशतनामस्तोत्रम्   
  
भृगुरुवाच -  
चतुर्वक्त्र जगन्नाथ स्तोत्रं वद मयि प्रभो ।  
यस्यानुष्ठानमात्रेण नरो भक्तिमवाप्नुयात् ॥ १॥  
  
ब्रह्मोवाच -  
सहस्रनाम्नामाकृष्य नाम्नामष्टोत्तरं शतम् ।  
गुह्याद्गुह्यतरं गुह्यं सुन्दर्याः परिकीर्तितम् ॥ २॥  
  
अस्य श्रीषोडश्यष्टोत्तरशतनामस्तोत्रस्य शम्भुरृषिः  
अनुष्टुप् छन्दः श्रीषोडशी देवता धर्मार्थकाममोक्षसिद्धये  
विनियोगः ॥  
  
ॐ त्रिपुरा षोडशी माता त्र्यक्षरा त्रितया त्रयी ।  
सुन्दरी सुमुखी सेव्या सामवेदपरायणा ॥ ३॥  
  
शारदा शब्दनिलया सागरा सरिदम्बरा ।  
शुद्धा शुद्धतनुस्साध्वी शिवध्यानपरायणा ॥ ४॥  
  
स्वामिनी शम्भुवनिता शाम्भवी च सरस्वती ।  
समुद्रमथिनी शीघ्रगामिनी शीघ्रसिद्धिदा ॥ ५॥  
  
साधुसेव्या साधुगम्या साधुसन्तुष्टमानसा ।  
खट्वाङ्गधारिणी खर्वा खड्गखर्परधारिणी ॥ ६॥  
  
षड्वर्गभावरहिता षड्वर्गपरिचारिका ।  
षड्वर्गा च षडङ्गा च षोढा षोडशवार्षिकी ॥ ७॥  
  
क्रतुरूपा क्रतुमयी ऋभुक्षक्रतुमण्डिता ।  
कवर्गादि पवर्गान्ता अन्तस्थानन्तरूपिणी ॥ ८॥  
  
अकाराकाररहिता कालमृत्युजरापहा ।  
तन्वी तत्त्वेश्वरी तारा त्रिवर्षा ज्ञानरूपिणी ॥ ९॥  
  
काली कराली कामेशी छाया सञ्ज्ञाप्यरुन्धती ।  
निर्विकल्पा महावेगा महोत्साहा महोदरी ॥ १०॥  
  
मेघा बलाका विमला विमलज्ञानदायिनी ।  
गौरी वसुन्धरा गोप्त्री गवाम्पतिनिषेविता ॥ ११॥  
  
भगाङ्गा भगरूपा च भक्तिभावपरायणा ।  
छिन्नमस्ता महाधूमा तथा धूम्रविभूषणा ॥ १२॥  
  
धर्मकर्मादि रहिता धर्मकर्मपरायणा ।  
सीता मातङ्गिनी मेधा मधुदैत्यविनाशिनी ॥ १३॥  
  
भैरवी भुवना माताऽभयदा भवसुन्दरी ।  
भावुका बगला कृत्या बाला त्रिपुरसुन्दरी ॥ १४॥  
  
रोहिणी रेवती रम्या रम्भा रावणवन्दिता ।  
शतयज्ञमयी सत्त्वा शतक्रतुवरप्रदा ॥ १५॥  
  
शतचन्द्रानना देवी सहस्रादित्यसन्निभा ।  
सोमसूर्याग्निनयना व्याघ्रचर्माम्बरावृता ॥ १६॥  
  
अर्धेन्दुधारिणी मत्ता मदिरा मदिरेक्षणा ।  
इति ते कथितं गोप्यं नाम्नामष्टोत्तरं शतम् ॥ १७॥  
  
सुन्दर्याः सर्वदं सेव्यं महापातकनाशनम् ।  
गोपनीयं गोपनीयं गोपनीयं कलौ युगे ॥ १८॥  
  
सहस्रनामपाठस्य फलं यद्वै प्रकीर्तितम् ।  
तस्मात्कोटिगुणं पुण्यं स्तवस्यास्य प्रकीर्तनात् ॥ १९॥  
  
पठेत्सदा भक्तियुतो नरो यो निशीथकालेऽप्यरुणोदये वा ।  
प्रदोषकाले नवमीदिनेऽथवा लभेत भोगान्परमाद्भुतान्प्रियान् ॥ २०॥  
  
इति ब्रह्मयामले पूर्वखण्डे षोडश्यष्टोत्तरशतनामस्तोत्रं समाप्तम् ॥  
  
  
Proofread by PSA Easwaran psaeaswaran at gmail.com  
  
