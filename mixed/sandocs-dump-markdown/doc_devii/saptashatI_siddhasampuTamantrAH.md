---
Author: Traditional
Category: mantra, devii, durgA, shatI, devI, saptashatI
Description-comments: Gita press gorakhpur publication shrIdurgAsaptashatii
File name: saptashatIsiddhasampuTamantra.itx
Language: Sanskrit
Latest update: September 16, 2005
Location: doc_devii
Proofread by: animesh1978 at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: durgA
Subject: philosophy/hinduism/religion
Sublocation: devii
Text title: saptashatI siddha sampuTamantra
Transliterated by: animesh1978 at gmail.com
engtitle: saptashatI siddha sampuTamantra
itxtitle: saptashatI siddhasampuTamantrAH
title: सप्तशती सिद्धसम्पुटमन्त्राः

---
  
 सप्तशती सिद्ध सम्पुटमन्त्राः   
  
       श्रीदुर्गा-सप्तशती के कुछ  सिद्ध सम्पुट मन्त्र  
  
१) सामूहिक कल्याण के लिये  
       देव्या यया ततमिदं जगदात्मशक्त्या  
       निश्शेषदेवगणशक्तिसमूहमूर्त्या ।  
       तामम्बिकामखिलदेवमहर्षिपूज्यां  
       भक्त्या नताः स्म विदधातु शुभानि सा नः ॥  
  
२) विश्व के अशुभ तथा भय का नाश करने के लिये  
       यस्याः प्रभावमतुलं भगवानन्तो  
       ब्रह्म हरश्च न हि वक्तुमलं बलं च ।  
       सा चण्डिकाखिलजगत्परिपालनाय  
       नाशाय चाशुभभयस्य मतिं करोतु ॥  
  
३) विश्व की रक्षा के लिये  
       या श्रीः स्वयं सुकृतिनां भवनेष्वलक्ष्मीः  
       पापात्मनां कृतधियां हृदयेषु बुद्धिः ।  
       श्रद्धा सतां कुलजनप्रभवस्य लज्जा  
       तां त्वां नताः स्म परिपालय देवि विश्वम् ॥  
  
४) विश्व के अभ्युदय के लिये  
       विश्वेश्वरि त्वं परिपासि विश्वं  
       विश्वात्मिका धारयसीति विश्वम् ।  
       विश्वेशवन्द्या भवती भवन्ति  
       विश्वाश्रया ये त्वयि भक्तिनम्राः ॥  
  
५) विश्वव्यापी विपत्तियों के नाश के लिये  
       देवि प्रपन्नर्तिहरे प्रसीद  
       प्रसीद मातर्जगतोऽखिलस्य ।  
       प्रसीद विश्वेश्वरि पाहि विश्वं  
       त्वमीश्वरी देवि चराचरस्य ॥  
  
६) विश्व के पाप-ताप-निवारण के लिये  
       देवि प्रसीद परिपालय नोऽरिभीते-  
       र्नित्यं यथासुरवधादधुनैव सद्यः ।  
       पापानि सर्वजगतां प्रशमं नयाशु  
       उत्पातपाकजनितांश्च महोपसर्गान् ॥  
  
७) विपत्तिनाश के लिये  
       शरणागतदीनार्तपरित्राणपरायणे ।  
       सर्वास्यार्तिहरे देवि नारायणि नमोऽस्तु ते ॥  
  
८) विपत्तिनाश और् शुभ की प्राप्ति के लिये  
       करोतु सा नः शुभहेतुरीश्वरी  
       शुभानि भद्राण्यभिहन्तु चापदः ।  
  
९) भयनाश के लिये  
क) सर्वस्वरूपे सर्वेशे सर्वशक्तिसमन्विते ।  
       भयेभ्यस्त्राहि नो देवि दुर्गे देवि नमोऽस्तु ते ॥  
  
ख) एतत्ते वदनं सौम्यं लोचनत्रयभूषितं ।  
       पातु नः सर्वभीतिभ्यः कात्यायनि नमोऽस्तु ते ॥  
  
ग) ज्वालाकरालमत्युग्रमशेषासुरसूदनम् ।  
       त्रिशूलं पातु नो भीतेर्भद्रकालि नमोऽस्तु ते ॥  
  
१०) पापनाश के लिये  
       हिनस्ति दैत्यतेजांसि स्वनेनापूर्य या जगत् ।  
       सा घण्टा पातु नो देवि पापेभ्योऽनः सुतानिव ॥  
  
११) रोगनाश के लिये  
       रोगानशेषानपहंसि तुष्टा  
       रुष्टा तु कामान् सकलानभीष्टान् ।  
       त्वामाश्रितानां न विपन्नराणां  
       त्वामाश्रिता ह्याश्रयतां प्रयान्ति ॥  
  
१२) महामारीनाश के लिये  
       जयन्ती मङ्गला काली भद्रकाली कपालिनी ।  
       दुर्गा क्षमा शिवा धात्री स्वाहा स्वधा नमोऽस्तु ते ॥  
  
१३) आरोग्य और सौभाग्य प्राप्ति के लिये  
       देहि सौभाग्यमारोग्यं देहि मे परमं सुखम् ।  
       रुपं देहि यशो जयं देहि यशो देहि द्विषो जहि ॥  
  
१४) सुलक्षणा पत्नी की प्राप्ति के लिये  
       पत्नीं मनोरमां देहि मनोवृत्तानुसारिणीम् ।  
       तारिणीं दुर्गसंसारसागरस्य कुलोद्भवाम् ॥  
  
१५) बाधाशान्ति के लिये  
       सर्वाबाधाप्रशमनं त्रैलोक्याखिलेश्वरि ।  
       एवमेव त्वया कार्यमस्मद्वैरिविनाशनम् ॥  
  
१६) सर्वविध अभ्युदय के लिये  
       ते सम्मता जनपदेषु धनानि तेषां  
       तेषां यशांसि न च सीदति धर्मवर्गः ।  
       धन्यास्त एव निभृतात्मजभृत्यदारा  
       येषां सदाभ्युदयदा भवती प्रसन्ना ॥  
  
१७) दारिद्र्यदुःखादिनाश के लिये  
       दुर्गे स्मृता हरसि भीतिमशेषजन्तोः  
       स्वस्थैः स्मृता मतिमतीव शुभां ददासि ।  
       दारिद्र्यदुःखभयहारिणि का त्वदन्या  
       सर्वोपकारकरणाय सदाऽऽर्द्रचित्ता ॥  
  
१८) रक्षा पाने के लिये  
       शूलेन पाहि नो देवि पाहि खड्गेन चाम्बिके ।  
       घण्टास्वनेन नः पाहि चापज्यानिःस्वनेन च ॥  
  
१९) समस्त विद्याओं की और् समस्त स्त्रियों में  
       मातृभाव की प्राप्ति के लिये  
  
       विद्या समस्तास्तव देवि भेदाः  
       स्त्रियः समस्ताः सकला जगत्सु ।  
       त्वैकया पूरितमम्बयैतत् ।  
       का ते स्तुतिः स्तव्यपरा परोक्त्तिः ॥  
  
२०) सब प्रकार के कल्याण के लिये  
       सर्वमङ्गलमङ्गल्ये शिवे सर्वार्थसाधिके ।  
       शरण्ये त्र्यम्बके गौरि नारायणि नमोऽस्तु ते ॥  
  
२१) शक्तिप्राप्ति के लिये  
       सृष्टिस्थितिविनाशानां शक्तिभूते सनातनि ।  
       गुणाश्रये गुणमये नारायणि नमोऽस्तु ते ॥  
  
२२) प्रसन्नताप्राप्ति के लिये  
       प्रणतानां प्रसीद त्वं देवि विश्वार्तिहारिणि ।  
       त्रैलोक्यवासिनामीड्ये लोकानां वरदा भव ॥  
  
२३) विविध उप्द्रवों से बचने के लिये  
       रक्षांसि यत्रोग्रविषाश्च नागा  
       यत्रारयो दस्युबलानि यत्र ।  
       दावानलो यत्र तथाब्धिमध्ये  
       तत्र स्थिता त्वं परिपासि विश्वम् ॥  
  
२४) बाधामुक्त होकर धन और् पुत्रादि की प्राप्ति के लिये  
       सर्वबाधाविनिर्मुक्तो धनधान्यसुतान्वितः ।  
       मनुष्यो मत्प्रसादेन भविष्यति न संशयः ॥  
  
२५) भुक्तिमुक्ति की प्राप्ति के लिये  
       विधेहि देवि कल्याणं विधेहि परमां श्रियम् ।  
       रुपं देहि जयं देहि यशो देहि द्विषो जहि ॥  
  
२६) पापनाश तथा भक्तिप्राप्ति के लिये  
       नतेभ्यः सर्वदा भक्त्या चण्डिके दुरितापहे ।  
       रूपं देहि जयं देहि यशो देहि द्विषो जहि ॥  
  
२७) स्वर्ग और मोक्ष के लिये  
       सर्वभूता यदा देवी स्वर्गमुक्तिप्रदायिनी ।  
       त्वं स्तुता स्तुतये का वा भवन्तु परमोत्तयः ॥  
  
२८) स्वर्ग और मुक्ति के लिये  
       सर्वस्य बुद्धिरूपेण जनस्य हृदि संस्थिते ।  
       स्वर्गापवर्गदे देवि नारायणि नमोऽस्तु ते ॥  
  
२९) मोक्ष की प्राप्ति के लिये  
       त्वं वैष्णवी शक्तिरनन्तवीर्या  
       विश्वस्य बीजं परमासि माया ।  
       सम्मोहितं देवि समस्तमेतत्  
       त्वं वै प्रसन्ना भुवि मुक्तिहेतुः ॥  
  
३०) स्वप्न मे सिद्धि-असिद्धि जानने के लिये  
       दुर्गे देवि नमस्तुभ्यं सर्वकामार्थसाधिके ।  
       मम सिद्धिमसिद्धिं वा स्वप्ने सर्वं प्रदर्शय ॥  
  
  
Encoded and proofread by animesh1978 at gmail.com  
  
