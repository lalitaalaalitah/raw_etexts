---
Author: jnaana bhaaskara
Category: kavacha, devii, durgA, devI
File name: vanshavRiddhikaradurgAkavacha.itx
Language: Sanskrit
Latest update: April 12, 2009
Location: doc_devii
Proofread by: Arun Shantharam shantharam.arun  at  gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: durgA
Subject: philosophy/hinduism/religion
Sublocation: devii
Text title: vaMsha vRiddhikaraM durgaa kavacham
Transliterated by: Arun Shantharam shantharam.arun  at  gmail.com
engtitle: vaMsha vRiddhikaraM durgA kavacham
itxtitle: durgAkavacham (vaMshavRiddhikaram)
title: दुर्गाकवचम् (वंशवृइद्धिकरम्)

---
  
 वंशवृद्धिकरं दुर्गाकवचम् अथवा वंशकवचम्   
  
भगवन् देव देवेशकृपया त्वं जगत् प्रभो ।  
वंशाख्य कवचं ब्रूहि मह्यं शिष्याय तेऽनघ ।  
यस्य प्रभावाद्देवेश वंश वृद्धिर्हिजायते ॥ १॥  
  
   ॥ सूर्य ऊवाच ॥  
  
शृणु पुत्र प्रवक्ष्यामि वंशाख्यं कवचं शुभम् ।  
सन्तानवृद्धिर्यत्पठनाद्गर्भरक्षा सदा नृणाम् ॥ २॥  
  
वन्ध्यापि लभते पुत्रं काक वन्ध्या सुतैर्युता ।  
मृत वत्सा सुपुत्रस्यात्स्रवद्गर्भ स्थिरप्रजा ॥ ३॥  
  
अपुष्पा पुष्पिणी यस्य धारणाश्च सुखप्रसूः ।  
कन्या प्रजा पुत्रिणी स्यादेतत् स्तोत्र प्रभावतः ॥ ४॥  
  
भूतप्रेतादिजा बाधा या बाधा कुलदोषजा ।  
ग्रह बाधा देव बाधा बाधा शत्रु कृता च या ॥ ५॥  
  
भस्मी भवन्ति सर्वास्ताः कवचस्य प्रभावतः ।  
सर्वे रोगा विनश्यन्ति सर्वे बालग्रहाश्च ये ॥ ६॥  
  
   ॥ अथ दुर्गा कवचम् ॥  
  
ॐ पुर्वं रक्षतु वाराही चाग्नेय्यां अम्बिका स्वयम् ।  
दक्षिणे चण्डिका रक्षेन्नैऋत्यां शववाहिनी ॥ १॥  
  
वाराही पश्चिमे रक्षेद्वायव्याम् च महेश्वरी ।  
उत्तरे वैष्णवीं रक्षेत् ईशाने सिंह वाहिनी ॥ २॥  
  
ऊर्ध्वां तु शारदा रक्षेदधो रक्षतु पार्वती ।  
शाकम्भरी शिरो रक्षेन्मुखं रक्षतु भैरवी ॥ ३॥  
  
कण्ठं रक्षतु चामुण्डा हृदयं रक्षतात् शिवा ।  
ईशानी च भुजौ रक्षेत् कुक्षिं नाभिं च कालिका ॥ ४ ॥  
  
अपर्णा ह्युदरं रक्षेत्कटिं बस्तिं शिवप्रिया ।  
ऊरू रक्षतु कौमारी जया जानुद्वयं तथा ॥ ५॥  
  
गुल्फौ पादौ सदा रक्षेद्ब्रह्माणी परमेश्वरी ।  
सर्वाङ्गानि सदा रक्षेद्दुर्गा दुर्गार्तिनाशनी ॥ ६॥  
  
नमो देव्यै महादेव्यै दुर्गायै सततं नमः ।  
पुत्रसौख्यं देहि देहि गर्भरक्षां कुरुष्व नः ॥ ७॥  
  
ॐ ह्रीं ह्रीं ह्रीं श्रीं श्रीं श्रीं ऐं ऐं ऐं  
महाकाली महालक्ष्मी महासरस्वती रुपायै  
नवकोटिमूर्त्यै दुर्गायै नमः ॥ ८॥  
  
ह्रीं ह्रीं ह्रीं दुर्गार्तिनाशिनी सन्तानसौख्यम् देहि देहि  
बन्ध्यत्वं मृतवत्सत्वं च हर हर गर्भरक्षां कुरु कुरु  
सकलां बाधां कुलजां बाह्यजां कृतामकृतां च नाशय  
नाशय सर्वगात्राणि रक्ष रक्ष गर्भं पोषय पोषय  
सर्वोपद्रवं शोषय शोषय स्वाहा ॥ ९॥  
  
   ॥ फल श्रुतिः ॥  
  
अनेन कवचेनाङ्गं सप्तवाराभिमन्त्रितम् ।  
ऋतुस्नात जलं पीत्वा भवेत् गर्भवती ध्रुवम् ॥ १॥  
  
गर्भ पात भये पीत्वा दृढगर्भा प्रजायते ।  
अनेन कवचेनाथ मार्जिताया निशागमे ॥ २॥  
  
सर्वबाधाविनिर्मुक्ता गर्भिणी स्यान्न संशयः ।  
अनेन कवचेनेह ग्रन्थितं रक्तदोरकम् ॥ ३॥  
  
कटि देशे धारयन्ती सुपुत्रसुख भागिनी ।  
असूत पुत्रमिन्द्राणां जयन्तं यत्प्रभावतः ॥ ४॥  
  
गुरूपदिष्टं वंशाख्यम् कवचं तदिदं सुखे ।  
गुह्याद्गुह्यतरं चेदं न प्रकाश्यं हि सर्वतः ॥ ५॥  
  
धारणात् पठनादस्य वंशच्छेदो न जायते ।  
बाला विनश्यन्ति पतन्ति गर्भास्तत्राबलाः कष्टयुताश्च वन्ध्याः ॥ ६ ॥  
  
बाल ग्रहैर्भूतगणैश्च रोगैर्न यत्र धर्माचरणं गृहे स्यात् ॥  
  
॥ इति श्रीज्ञानभास्करे वंशवृद्धिकरं वंशकवचं  
सम्पूर्णम् ॥  
  
  
Encoded and proofread by Arun Shantharam shantharam.arun at gmail.com  
  
  
