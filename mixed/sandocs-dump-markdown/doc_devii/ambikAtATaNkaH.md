---
Category: devii, devI, jaina
File name: ambikAtATankaH.itx
Indexextra: (Scans 1, 2)
Language: Sanskrit
Latest update: March 30, 2019
Location: doc_devii
Proofread by: DPD
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: ambikAtATankaH
engtitle: ambikAtATankaH
itxtitle: ambikAtATaNkaH
title: अम्बिकाताटण्कः

---
  
 अम्बिकाताटङ्कः   
सिंहारूढा सुतयुगविभूषिता कम्रनम्रमध्यगता ।  
साऽम्बा देवी तीर्थाधिवासिनी हरतु मम दुरितम ॥ १॥  
  
ॐ ह्रीं जय जय परमेश्वरि ! श्रीअम्बिके ! आम्रहस्ते ! महासिंहयानस्थिते !  
किङ्किर्णानूपुरक्बाणकेयूरहाराङ्गदानेकसद्भूषणैर्विभूषिताङ्गे !  
सर्वसल्लक्षणैर्णेर्लक्षिताङ्गे !  जिनेन्द्रस्य भक्ते ! कले !  निष्कले !  
निष्प्रपञ्च !  महाग्रानने !  मिद्धगन्धर्वविद्याधरे- न्द्रार्चिते !  
मन्त्रमूर्ते !  शिवे !  शङ्करे ! सिद्धिबुद्धिधृतिकीर्तिकान्तिविस्तारिणि !  
शान्तिनिधितुष्टिपुष्टिहृष्टिप्रिये !  शोभने ! सुप्रहासे !  
जरे !  जम्भिनि !  स्तम्भिनि । !  मोहिनि !  दीपनि !  शोषणि !  
त्रासिनि !  मोटिनि !  भञ्जिनि ! दुष्टसञ्चूर्णिनि !  क्षुद्र-  
विद्रावणि !  शत्रुसञ्चूर्णिनि !  धार्मिकारक्षिणि !  देवि !  
अम्बे ! महाविक्रमे !  भीम- नादे !  सुनादे ! अघोरे !  सुघोरे !  
सुरौद्रे !  सुरौद्रानने ! चण्डिके !  चण्डरूपे !  सुनेत्रे !  सुवक्त्रे !  
सुगात्रे !  पवित्रे !  नमन्मध्यभागे ! जयन्ति ! जयन्ताकुमारी !  
त्रैपुराङ्गि !  गौरि !  गान्धारि !  गन्धर्वि ! यक्षेश्वरि !  
ॐ कालि !  कालि ! महाकालि !  योगेश्वरि !  जनमार्गस्थिते !  सुप्रशस्ते !  
धनुर्बाणदण्डासिचक्राम्बुजानेकशस्त्रोदिते !  सृष्टिसंहारकर्त्रि !  
दिव्ये !  देन्द्रनागेन्द्रभूपेन्द्रचन्द्रस्तुते ! सुवर्णे ! पवित्रे !  महामूल-  
विद्यास्थिते ! वषट्कारस्वाहाकारस्वधाकारह्रीङ्कारकेङ्कारबीजाजान्विते !  
दुःखदारिद्रयदौ- भाग्यनिर्नाशिनि !  लक्ष्मीधृतिकीर्तिकान्तिविस्तारिणि !  
ह्रीं नमो यक्षेश्वरि !  ह्रीं देवि !  कुष्माण्डिके !  । हूँ नमो  
देवि !  अम्बिके । ह्रः सदा सर्वसिद्धिप्रदे !  अलं रक्ष रक्ष मां  
देवि !  वादे विवादे रणे कानने शत्रुमध्ये श्मशाने अग्नौ गिरौ  
रात्रौ सन्ध्याकाले विद्वस्तं निरस्तं नभःस्थे निषण्णं प्रमत्तं  
भयैर्व्याध्रसिंहैर्वराहैश्च रुद्धं तथा व्यालवेतालभूपालभीतं  
ज्वरेणाभिभूतं कृतान्तेन नीतं नरेण उक्तं नरैराक्षसैर्दैवि !  
अम्बालये ! त्वत्प्रसादात् शान्तिकं पौष्टिकं वश्यमाकर्षणं स्तम्भनं  
मोहनं दुष्टसञ्चूर्णनं धार्मिकारक्षणम् ।  
  
इति अम्बिकाताटङ्कः सम्पूर्णः ।  
  
  
Proofread by DPD  
  
