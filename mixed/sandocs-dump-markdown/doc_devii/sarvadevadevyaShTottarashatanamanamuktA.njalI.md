---
Author: Smt. Rajeshwari Govindaraj
Category: devii, shiva, raama, gurudev, sarasvatI, sangraha, ganesha, aShTottarashatanAma,
  devI
File name: sarvadevadevyaShTottarashatanamanamuktAnjalI.itx
Language: Sanskrit
Latest update: April 26, 2020
Location: doc_devii
Proofread by: Lakshmi, Smt. Rajeshwari Govindaraj
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: Sarva Deva Devi Ashtottarashata Namana Muktanjali
Transliterated by: Lakshmi
engtitle: sarva deva devyaShTottarashatanamana muktAnjalI
itxtitle: sarvadevadevyaShTottarashatanamanamuktA.njalI
title: सर्वदेवदेव्यष्टोत्तरशतनमनमुक्तांजली

---
  
 सर्वदेवदेव्यष्टोत्तरशतनमनमुक्ताञ्जलिः   
१ परम गुरुस्तुति  
ओङ्काररूपं । ओङ्कारोपासकतत्परं ।  
ओङ्कारस्पन्दनकारकं । ओङ्कार तेज बल व्यापकं ।  
ओङ्कार लीन सर्वभाषान्तर्मूलं ।  
ओङ्कारव्याप्त सप्तस्वरविन्यासलोलं ।  
ओङ्कारान्तर्गत सर्वाक्षराकारं ।  
ओङ्कार दीप्तिमय सर्वरूपाकारं ।  
अकार उकार मकारेति अक्षरत्रय शक्तिघनं ।  
वैश्वानर तैजस प्राज्ञस्थानव्यापकं शब्दब्रह्मरूपं अन्तरतमगुरुं भावयामि ॥  
  
२ सद्गुरु ध्यानं  
साक्षात् परब्रह्मेति प्रकीर्तितं ।  
ब्रह्महरिहरेति समाख्यातं ।  
सिद्धीश्वरेति विख्यातं ।  
सुगुणाभरणभूषितं साधकगणवेष्टितं ।  
कृपानेत्रराजितं । दिव्यचक्षुसहितं । साधक दिव्यचक्षून्मीलन मुदितं । तपस्स्वाध्यायरञ्जितं । शिष्यवृन्दाराधितं । दैवाराधनरतं ।  
सुज्ञानप्रियवाञ्छितं  
श्री सद्गुरुं ध्यायामि ॥  
  
३ गुरु स्तव  
अध्यात्मचिन्तन प्रेरकं ।  
अध्यात्मसाधन कारकं ।  
जीवरहस्य बोधकं ।  
जीवनविधान निर्देशकं ।  
जीवदात भगवद्भक्तिपथदर्शकं ।  
वन्दे त्रिमूर्त्र्यात्मकं ।  
अहम्भाव वर्जकं ।  
आत्मदौर्बल्य नाशकं ।  
करणमैत्रि साधकं ।  
योगतन्त्रानुशासकं ।  
शिष्यगुणशक्ति नियामकं ।  
चराचरस्थ प्राणदर्शकं ।  
योगानुभव सोपान सूचकं ।  
प्राप्तसिद्धि रोमाञ्चकं ।  
संशय निवारकं ।  
सद्गुरुं वन्दे त्रिमूर्त्र्यात्मकं ।  
  
४ सरस्वती स्तोत्र  
हे मन्दस्मित वदनारविन्दे ।  
श्री शारदे ।  
समस्त भौतिकाध्यात्मिक शास्त्रविशारदे ।  
ब्रह्मतत्त्वविदे ।  
कच्छपिवीणा  
वादनकोविदे ।  
ब्रह्मदेव सृष्टि कर्मस्फूर्तिप्रदे ।  
ऐङ्कारजप साफल्यदे ।  
वरदे ।  
त्वमेव शरणं ॥  
  
५ श्री सरस्वती स्तुति  
शुभ्रवस्त्रधरि । वीणापुस्तकमालाधरि ।  
चतुर्मुख प्रियकरि ।  
ऐङ्कार वृक्षवल्लरि ।  
हे सरस्वति कृपासागरि ।  
परन्धाम प्राप्तिकरि ।  
विज्ञानाधीश्वरि । सुज्ञानदीपाङ्कुरि ।  
निगमागमरहस्याकरि ।  
ललितकलानन्दरत्नाकरि ।  
धैर्यस्थैर्यकरि ।  
चिरसत्यदर्शनकरि ।  
दह मम जडत्वं ।  
वर्धय मम अन्तःसत्वं ॥  
  
६ प्रणव स्तुति  
ओङ्कार वाचकं । ब्रह्मदर्शकं ।  
भेदगह्वरतारकं ।  
समस्तनाद तरङ्गोत्पादन कारकं ।  
ईश्वर सम्पर्क साधकं ।  
समस्ताभिदानाभिदेयव्यापकं ।  
अधिकतम शक्तियुत कम्पनरूपकं । अनाहतनादव्यापकं ।  
परापश्यन्ती मध्यमा वैखरीरूप प्रकटितं ।  
आद्यन्तरहितं ।  
सर्वदेशकालस्थितं ।  
कार्यकारणचक्रान्तर् स्थितं ।  
साकारनिराकार भेदरहितं ।  
विश्वस्पन्दनम् आश्रयामि ॥  
  
७ आचार्य स्मरणं  
ध्यान समाधि तल्लीनं ।  
ओङ्कारनादलीनं ।  
सन्न्यासाश्रम निधानं ।  
पर्णकुटीरवासिनं ।  
अज्ञानतिमिरहरणं ।  
शिष्योद्धरणं । पवित्रचरणं ।  
कर्मभक्तिज्ञान मर्मविवेचनं ।  
शमदमादि सम्पद्भूषणं ।  
आचार्यदेवं स्मरामि ।  
सर्वदालोक सेवातोषणं ।  
अभ्यासवैराग्यनिष्ठ भवतारणं ।  
श्रद्धाभक्तिसहित जन्मपावनं ।  
ब्रह्मतत्वनिरूपणं ।  
ब्रह्मभावरञ्जनं ।  
निरञ्जनं । आचार्यदेवं अनुदिनं प्रातःस्मरामि ।  
आचार्यदेवं अनुदिनं सायंस्मरामि ॥  
  
८ सद्गुरु वन्दनं  
आत्मज्ञानबोधकं ।  
आत्मशुद्धिकारकं ।  
आत्मदैन्यनिवारकं । भावमैत्रिसाधकं ।  
जीवसंस्कारप्रेरकं ।  
साधन विधानानुशासकं ।  
शिष्यगुणावगुण विमर्शकं ।  
भ्रान्ति नाशकं ।  
चराचरस्थचैतन्यशक्ति प्रदर्शकं ।  
असुरगुणान्तकं ।  
भक्तिभावोद्दीपकं ।  
त्रिमूर्त्यात्मकम् ।  
सद्गुरुं वन्दे ॥  
  
९ विश्वगुरु नमनं  
कविपुङ्गव वर्णितं । यतिवरेण्य ध्यानं ।  
प्राज्ञमणि व्याख्यात महिमायुतं ।  
सुधीमणिज्ञातं । महर्षिगण सेवितं ।  
शिष्यवृन्दोपासितं ।  
भक्तगण सन्दर्शितं ।  
दीनजनाश्रितं । कलोपासक सत्ववर्धकं ।  
सुज्ञानप्रदातं । विज्ञान निरतं । त्रिगुणातीतं ।  
धीमनोसाक्षीभूतं ।  
सर्वजनहितं । विश्वगुरुं नमामि ॥  
  
१० श्री गुरुस्मरणं  
सद्गुरु वरिष्ठ । श्रोत्रीय ब्रह्मनिष्ठ ।  
परमश्रेष्ठ । चिद्गुह प्रविष्ट । त्वां अनुक्षणं स्मरामि । दयामय परमशिष्ट ।  
सद्धर्मपालनार्थं दैवीगुणान् प्रयच्छ ।  
चित्तशुद्धिलाभार्थं तवभक्तिभाग्यं प्रयच्छ ।  
आत्मज्ञानार्थं करणनिग्रहबलं प्रयच्छ ।  
जन्मसाफल्यार्थं ध्यान निष्ठां प्रयच्छ ॥  
  
त्वया विना कोमम आश्रित पारिजातः?  
तव स्मरणं विना को मम कृपाचिन्तामणिः ॥  
  
११ गुरु प्रार्थना  
हे गुरुदेव! प्रत्यक्ष परदेव!  
कोस्ति त्वत्सम कारुण्य निधिः । मन्दहास वदन । आश्रित पावन । पुनीत चरण । ज्ञान घन सदा प्रसन्न चित्तोसि मन्दस्मितवदनावन ।  
शिष्योद्धारण साधकशक्ति सञ्चालकोसि ।  
दृग्दृश्य विवेचनं बोधयित्वा ।  
ध्यानयोगपथे मां गमय समाधीश्वर  
श्रवण मनन निधिध्यासन सिद्धोसि  
आत्मबुद्धि प्रचोदय  
तमसोमा ज्योतिर्गमय हे विज्ञानेश्वर  
तवमहिमां शृत्वा आकर्षितोस्मि शरणागतोस्मि  
विदित्वा तव बोधन विधान तन्त्रं ।  
दृष्ट्वा तव शिष्यवात्सल्यं  
हर्षितोस्मि सुविचाररत्नाकर! सिद्धीश्वर!  
१२ गणेश स्तवं  
  
गिरीशपुत्रीजं । स्कन्दाग्रजं । विघ्नराजं । विरजं । अजं । ब्रह्मतेजं । प्रथम पूजित चरण सरोजं गणराजं । भजेहं ॥ मातङ्गाननं । मूषकवाहनं । सूक्ष्मावलोकनं । भवारण्य पथ प्रदर्शनं । धीप्रदानं आसुरीगुणनिवारणं । दैवीगुणवर्धनं । भजेहं ॥ लम्बोदरं । अज्ञानहरं । कलिकलुषविदूरं । कलाक्षेत्रविहारं । विद्यासारं । भजेहं ॥  
  
१३ गणनाथ ध्यानं  
एकदन्तं । मूलाधार चक्रनिवसन्तं । अनन्तं । प्रतिपादित सर्वसिद्धान्तं । महाशान्तं । धीमन्तं ।  
'गं' बीजाक्षरोपासितं ।  
सङ्कटवशवृन्दाश्रितं । चिन्तितविश्वहितं । अपराजितं । शाश्वतं । पाशाङ्कुशधर कराम्बुजभूषितं । मूषकासुराराधितं । सिद्धिबुद्धिसेवितं । सर्वयज्ञदान तपारम्भादिपूजितं । मुनिगणदेवगणाश्रितं । शिवमनोहरसुतं ।  
तं गणनाथं सततं भजेहं ॥  
  
१४ गणपति वन्दनं  
हे द्युतिमय शरीर । पाशाङ्कुशधर । गणेश्वर । गुणेश्वर । विघ्नहर । महोदर । शिवपार्वतीसुकुमार कलुषविदूर । सद्विचार रत्नाकर । रक्षमां ॥  
  
मातङ्गानन । मूषकवाहन । ज्ञान निकेतन । मूलाधार चक्रसदन । भवभञ्जन रक्षमां ॥  
  
हे अज । चतुर्भुज । षण्मुखाग्रज । महातेजस्विपूजित पदपङ्कज रक्षमां ॥  
  
१५ सरस्वती स्तुति  
श्रेया । अक्षया । अन्तरङ्ग सुखोदया ।  
शुभोदया । अजया । विजया । दुर्विज्ञेया । आस्तिक समुदाय सद्धर्मोदया । कैवल्यालया । खिन्नचित्त परितापोपाया । तापसध्येया । शुभोदया । गायक कवि विचक्षणज्ञेया । साधकनिरपाया । मनीषिवृन्दसुप्रिया । विद्यालया । त्यागधनालया । आनन्दमयकोशदीप्तिवलया । साम्यदृष्टिप्रिया । चतुर्मुखप्रिया । सरस्वत्येव मम प्राणप्रिया ॥  
  
१६ व्यास स्तुति  
ब्रह्मविद्वरिष्ठं । शिष्योद्धरण निष्ठं । ब्रह्मतत्व बोधक वरिष्ठं । साधित ध्यान समाधि योग स्पष्टं । निवारित सर्वारिष्टं । ज्ञानविज्ञान तुष्टं । वेदविभजन यज्ञसाफल्य तुष्टं । अष्टादशपुराणरचन धन्य मुनीन्द्र श्रेष्ठं । शुकमहामुनि ब्रह्मभाव सन्तुष्टं । भगवद्गीताग्रन्थावतरण कारण परमशिष्टं । सद्गुरु विशिष्टं । ज्ञानक्षेत्र सुप्रतिष्ठं । शिरसा नमामि ॥  
  
१७ नारायण संस्मरणम्  
पुरुषोत्तम । आकाशोपम । सर्वोत्तम । कैवल्यधाम । भावसङ्घर्षण विराम । आत्माराम । भक्तिसागरसोम । भण्डनभीम । वैकुण्ठधाम । पूर्णकाम । नीलमेघश्याम । विहितसर्वानन्य भक्तवृन्द योगक्षेम । परन्धाम । क्षमस्व मम सर्वापराधान्  
त्वमेवैकः मम सर्वस्वं । हे निर्मम ! निष्काम ॥  
  
१८ श्रीराम स्तुति  
भानुकुलाम्बुधिरजनीकरं । अयोध्याधीश परमप्रियकुमारं । जनकात्मजामनोहरं । गुणगम्भीरं । सुधीरं । अनुपमशूरं । धर्माधारं । वामनावतारं । श्रीधरं । कौसल्यानन्दकरं । भरतानुग्रहकरं । शतृघ्नवात्सल्यधरं । पतितोद्धारं । स्मरामि लक्ष्मणसेवित सदाचारं । पितृवाक्यपरिपालनार्थं  
कृतविपिन वास निर्धारं । दिव्यचारित्र्याधारं । रावण संहारं । दैत्यानां ताण्डव निर्मूलनकरं । एकपत्नीव्रतधरं । स्मरामि ॥  
  
हनुमत्सेवित भक्तिसारं । कोदण्डधरं । मत्स्यकूर्मवराहादि दशावतारं । धीरलवकुश प्रावीण्य नन्दन विहारं । प्रपन्नहृदयेश्वरं । सर्वजीव पावनकरं । श्रीरामं सुन्दराकारं स्मरामि मुहुर्मुहुः ॥  
  
१९ श्रीराम स्तवं  
दशास्य मर्दनं । दशावतार रूपनारायणं । जनकात्मजारमणं । जनकवाक्यपरिपालनं । कौसल्यानन्दनं । दशरथ भूपति प्राणसमानं । धर्मपरायणं । वन्दे इनकुलशरधिनन्दनं । सकलसुगुणाभरणं । अयोध्यासाम्राज्य परिपालनं । एकार्धाङ्गिनीव्रत परिपालनं । जन्मपावनं । भूतभावनं । कृपालोचनं । प्रसन्नवदनं । विजितकरणं । सुधीश्रीभूषणं । अज्ञानहरणं । पतितपावन चरणं । सन्तवरिष्ठार्पित जीवनं । वन्दे  
२० हनुमत् स्तुति  
श्रीरामचन्द्र सेवारमणं । अञ्जनादेवि हर्षवर्धनं । सागरलङ्घनं । सेतुबन्धनं । सीतामातान्वेषणं । लङ्कादहनं । श्रीराम सेवार्थ वानरव्यूह नयनं । सञ्जीविनी पर्वतानयनं । लक्ष्मण प्राणरक्षणं । विजितकरणं । अणिमा महिमालघिमागरिमादि सिद्धि प्रदर्शनं । महासन्तं । वन्दे भागवतं वन्दे ॥  
  
२१ श्रीराम नमनम्  
श्रीरामं । मोक्षधामं । आत्मारामं । आप्तकामं सत्यकामं । इनकुलसोमङ्गातुं मोदयामि । सद्धर्मसुगुणगणयुतं । सच्चरितं । नित्यमुदितं । शान्तनेत्र प्रकाशितं । नवरत्नहारकिरीट शोभितं । जानकी प्राण नाथं । अयोध्यापुरपति सुतं । मूर्तप्रजाप्रेमाद्भुतं । मर्यादा पुरुषोत्तमेति प्रकीर्तितं । धनुश्शरसहितं । गातुं मोदयामि ॥  
  
भरतानुजं । लक्ष्मण शतृघ्नाग्रजं । मारुती सेवित पदसरोजं । विरजं । गातुं मोदयामि ॥  
  
राजप्रासादस्थित तपोरतं । तारकमन्त्रोपासकाश्रितं । मातृत्रय चरणाम्बोज समभक्ति प्रदर्शितं । वर्णयितुं मोदयामि ॥  
  
२२ दक्षिणामूर्ति स्तोत्र  
हे दक्षिणामूर्तिम् । परमगुरुमूर्तिम् प्रार्थयामि । अविद्यागुहे बन्धितोऽस्मि । अनित्यवस्तुस्पृहे अविरतोऽस्मि । असत्य मोदतरङ्गे  
विचलितोऽस्मि । अशुद्धभावोत्तुङ्गे सम्मोहितोस्मि ।  
अनुक्षणचिन्तित विचारगङ्गापाने ।  
अनुदिनकृत सृजन कर्मशील गाने ।  
अनुभवालये परिपरिघटन दर्शनयाने  
तिष्ठोऽस्मि तु मायावृतोऽस्मि ।  
मामुद्धरतु भगवान् शीघ्रं परशिवः माम् दैन्यभावपूर्णं ॥  
  
२३ चतुर्मुख ब्रह्मस्मरणम्  
हे सृष्टिकर्ता चतुरानन ।  
शोभासदन । चराचरभावन । भारतीचित्तरञ्जन । नमामि कमलनाभनन्दन । कमलासन ।  
  
त्वमेव सूक्ष्मदर्शि । समदर्शि । त्वमेव दूरदर्शि । दीर्घदर्शि ।  
त्वमेव तत्वदर्शि । सम्यग्दर्शि ।  
  
त्वमेव भुवनत्रय पितामाता ।  
त्वमेव विधाता । तपस्वि वरदाता ।  
  
युगयुगान्तरेऽपि अविरत सृष्टिकर्मनिरत  
पूर्वकल्पज्ञानसहित । प्रमादरहित ।  
  
स्वपरभेदरहित । त्वमेव चिन्तनीयः स्मरणीयः वन्दनीयः ॥  
  
२४ सरस्वती स्तुति  
विरिञ्चि प्रियवल्लभां । शुभां । शारदाम्बां । दिव्यज्ञानप्रभां । शुद्धभक्तिसुलभां । भज हे मानस ॥  
  
षड्दर्शनगिरिश्रेणि विहारिणीं । वीणापाणिं ।  
सत्यदर्शनरागिणीं । मयूरवाहिनीं ।  
असीमविद्याप्रकाशप्रसारिणीं ।  
अनन्त ज्ञान क्षेत्रान्तर्यामिनीं ।  
वैदिक सम्प्रदाय परम्परावन परायणीं ।  
भज हे मानस अनवरतं  
भज हे मानस भक्त्या अनवरतं ॥  
  
२५ ललितास्तव  
वेद दीक्षा समन्वित समुपासिते । श्रीललिते ।  
मूर्तामूर्तभुवनमाते । दिव्यज्ञानसम्पद्प्रदाते ।  
अनुपमलावण्य शोभिते । चतुर्हस्तसंयुते ।  
पाशाङ्कुशहस्ते । सुवासिनिसम्पूजिते । कैवल्यदाते । त्वान्दर्शयामि मोदयामि च ।  
  
त्रिलोकैक समाराधिते । व्रतनेमनिष्ठ सिद्धिदाते ।  
मन्दस्मिते । चिदानलसम्भूते । जीवकारुण्यभरिते । सुरचाप सदृशभ्रूयुते । आपादमस्तकालङ्कृते । श्रीमत्सिंहासनाधीश्वरि श्रीमाते । त्वान्दर्शयामि मोदयामि च ॥  
  
२६ ईश स्तुति  
गमकचमक नमकाराध्यं । तपोमानस साध्यं ।  
भक्ति प्रपत्ति पूर्णवेद्यं ।  
सदा चिन्तयामि । निवेदयामि  
तस्य चरणराजीवे  
मम पद्यं  
तस्य ध्यानमात्रेण तस्य कृपामात्रेण  
सर्वं भवति साध्यं । हृद्यं । मम चञ्चलचित्तस्य किञ्चिदपि असाध्यं ।  
अल्पज्ञोऽहं न जानामि किं वद्यं किङ्ग्राह्यं ।  
सः एव महेश्वरः । नटशेखरः । त्रिशूलधरः ।  
नीलकण्ठः पार्वतीहर्षकरः । अवतुमां उद्धरतु माम् ॥  
  
२७ शिवमहिमास्तुति  
उडुपतिशेखरेण । अजरेण । अमरेण । विशिष्टनागाभरणधरेण । विषधरेण । भस्मभूषित शरीरेण । सदानन्दकारणेन विनाकथं प्राप्तमस्ति भक्ति ज्ञानवैराग्यभावनं । दक्षिणामूर्तिरूपेण । ध्यानासक्तेन । तपोधारालीनेन ।  
गङ्गाश्रित जटाजूटधरेण । उमा रमणमहेश्वरेण । कैलास सदनेन समाधीश्वरेण विना धर्माचरणयुत निष्काम भक्तिः कथं प्राप्तमस्ति ॥  
  
२८ ईश स्तुति  
साक्षात् ब्रह्मस्वरूपं । जीवेश्वर रूपं । कैलासाधिपं । हिमाद्रिप सञ्जाताधिपं । गणाधिप देवसेनाधिप प्रतापाधिपं । शतृतपं आराधयामि स्थापयित्वा अर्पणदीपं । फालनयनं । सर्वदा तपस्वी वरप्रदानं ।  
ध्यानसमाधिलीनं । सृष्टिस्थितिलयसन्तुलनं । कर्मभाव सम्मिश्रण संस्कार फलप्रदानं । ढक्कानिनाद तल्लीनं । चिद्पुर सदनं । प्रमथ गण सेवाधीशं । भक्ति ज्ञानयोग सन्धानं । वैराग्य निधानं । आराधयामि आघ्रापयामि स्तव धूपं ॥  
  
२९ राजराजेश्वरी स्तोत्र  
क्षणक्षणपरिवर्तित विश्व वीक्षणी ।  
श्रीराजराजेश्वरी । सिंहवाहनी । गुणगणवैलक्षण्य स्थापिनी । गुणावगुण द्विपक्षकदनसाक्षिणी ।  
आकाश वायु पावकवारि पृथ्विव्यापिनी । विविध संस्कृति विवर्धिनी अवतुमां ॥  
  
विकृतिनिरोधिनी प्रकृतिरक्षिणी । सत्यान्वेषक धृत्युत्साह प्रदायिनी ।  
विश्वतैजस प्राज्ञरूपिणी । तुरीय धामस्वामिनि । कालत्रयातीत सनातनी । रञ्जनी । अवतुमां ॥  
  
नित्यशुद्ध बुद्धमुक्तरूपिणी ।  
दुराचारवश परिवर्तिनी । दौर्भाग्य शील परिरक्षिणी ।  
दुश्चरित मानस पावनि अवतुमां विश्ववात्सल्यवर्षिणी ॥  
  
३० नारायण स्तुति  
  
नळिनी सख सहस्रप्रकाशं । वैकुण्ठ लोकाधीशं । महालक्ष्मीशं । सुरेश्वर नरेश्वरेशं । भक्तचित्कमल विकासं । तुम्बुरुनारद गानतोषं । सनकसनन्दनादि मुनिवन्दित महिमाविशेषं । सच्चिद्विलासं । सगुणसविशेषं । निर्गुण निर्विशेषं । मधुरभाषं । धर्म परायणतासङ्काशं । नेत्राकर्षकवेषं । सद्भावसुविचार समुल्लासं । पीतवासं ।  
मनोहर केशं सर्वथा ध्यायेत् सर्वदा ॥  
  
३१ नारायण स्तव  
  
सम्पत्प्रदाधिप । धराधिप । स्वर्गमर्त्यपाताळाधिप ।  
ऋषिमुनितपस्वीदेव  
नरेन्द्रभूप । असमानप्रताप । दूरीकृतपरिताप । परन्तप । धर्मार्थ काममोक्ष प्रदीप । यादवकुलसुदीप । वेदज्ञानसन्दीप । पालय मां ॥  
  
योगमार्गप्रदीपक । त्यागयोगप्रेरक । आत्मसम्भावित परिवर्तक । दितितनुजवंशसंहारक । भक्तिभावपूरक । दैवीगुणगणव्यापक । धर्मसंस्थापक । भुवन मोहक । कस्तूरी तिलक । दृपदनन्दिनीरक्षक । अजामिळोद्धारक । पञ्चतन्मात्रात्मक । पञ्चभूतोत्पादक । वैजयन्तीमालाधर मोहक । परिपालय मां ॥  
  
३२ श्रीमहाविष्णुध्यानं  
श्रीमन्नारायणं । क्षीरसमुद्रेश पुत्रिकारमणं । वैकुण्ठलोकनिवासिनं । क्षीराम्बुनिधिशयनं ।  
दुष्टशिक्षणं चक्रिणं । शिष्टरक्षणं किरीटिनं । गदिनं । कमलधारिणं । कान्तिमय देहिनं । प्रपत्तिपूर्ण  
ध्रुवरक्षणं । पराभक्तप्रह्लाद दर्शन मोद कारणं ध्यात्वा रमामि ॥  
  
दृपदात्मजामान रक्षणं । गजेन्द्र मोक्षप्रदानं । प्रसन्नमनस्क कृपालोचनं । नेत्रप्रिय वदनं । भक्तसङ्कट हरणं । कैवल्यनिधानं ध्यात्वा रमामि ॥  
  
सर्वजीव विधातं । सगुण निर्गुणोपासितं । सर्वजीवाश्रितं । अव्याकृतं । हिरण्यगर्भरूपस्थितं । विराड्रूपविराजितं । कमलासनपितं । ध्यात्वा रमामि । तुलसीवनमालाभूषितं । परमशान्तं । अनन्तं । धर्मविवेचनारञ्जितं । पीताम्बरभूषितं ध्यात्वारमामि ।  
३३ सरस्वती स्तोत्र  
सात्विक साधक कृपावर्षिणी । तत्वचिन्तनशील ज्ञानवर्धिनी । दुरित शमनी । मनोचाञ्चल्य निवारिणी । चतुरानन रमणी । विद्यासाम्राज्य स्थापिनी । एकैवास्ति सरस्वती विश्वजननी ॥  
  
विस्मयकरविकासधर्मसञ्चालिनी । मृदुपाणी ।  
द्वैतविशिष्टाद्वैतानुभव प्रबोधिनी । अद्वैत तत्वप्रतिपादिनी । कल्याणी ।  
एकैकास्ति जननी सरस्वति सरसिजनयनी । प्रार्थय भावय तां अद्यैव हे मानस  
प्राणस्पन्दने ॥  
  
३४ शारदा स्तुति  
शुक्लवस्त्रधारिणीं । शुक्लराजीवासन रागिणीं । सुप्तशक्तिजागरिणीं । सरसिजोद्भवभामिनीं । सरसिजनयनीं । ज्ञानपिपासावारिणीं । प्राज्ञशिरोमणि गणाश्रित चिन्तामणीं । वीणापाणीं । सन्देहालस्यप्रमाद दूरिणीं । साधक जन्मपावनीं । शरणागतावनीं । सतत साधनानिरत धीशक्तिवर्धिनीं । मम हृत्कमले पूजयामि । सुविचार पुष्पैःपूजयामि ॥  
  
३५ श्री शारदा स्तोत्र  
वीणापाणि । कोकिलवाणि । सारसदळनयनि । त्रिलोकतिमिरापहारिणि । त्रिदेहाविद्यानाशिनि । शुभ्रवसनधारिणि । श्वेतहंसवाहनि । ब्रह्मभामिनि । आत्मविद्या  
प्रकाशानन्ददायिनि ।  
जपमालापुस्तकधारिणि ।  
सत्यलोकवासिनि । चित्तप्रसादरहस्यभेदिनि । नादचिन्तामणि नवरसाब्धियान  
विनोदिनि ।'रसऋषि'  
धामभाग्यप्रसादिनि । नवनवोन्मेषशालिनि प्रतिभोद्दीपिनि । पालयतु मां परापराविद्यारूपिणि ॥  
  
३६ श्री सरस्वती स्तोत्र  
 १ या देवी संवित्सागरी ।  
दिव्यज्ञान सुधाकरी । नमस्तस्यैनमस्तस्यै  
नमस्तस्यै नमो नमः ॥  
  
 २ या देवी सृजनशीलचित्तापहरी । ब्रह्मदेव मनोहरी  
नमस्तस्यैनमस्तस्यै  
नमस्तस्यै नमो नमः ॥  
  
 ३ या देवी ब्रह्मविद्या प्रसारिणी गुप्तगामिनी ।  
नमस्तस्यैनमस्तस्यै  
नमस्तस्यै नमो नमः ॥  
  
 ४ या देवी सृजनसौधामिनी विद्याप्रिय धीप्रचोदिनी  
नमस्तस्यैनमस्तस्यै  
नमस्तस्यै नमो नमः ॥  
  
 ५ या देवी वीणानाद तरङ्गिणी ।  
रागतान मोदिनी ।  
नमस्तस्यै नमस्तस्यै  
नमस्तस्यै नमो नमः ॥  
  
 ६ या देवी स्वरनीराजनरञ्जनी । सद्ग्रन्थसारप्रबोधिनी ।  
नमस्तस्यै नमस्तस्यै  
नमस्तस्यै नमो नमः ॥  
  
 ७ या देवी नटनरचनचित्र  
कलातोषिणी । मयूरवाहिनी ।  
नमस्तस्यै नमस्तस्यै  
नमस्तस्यै नमो नमः ॥  
  
 ८ या देवी शुक्लाम्बरधारिणी । चतुरास्यरमणी ।  
नमस्तस्यैनमस्तस्यै  
नमस्तस्यै नमो नमः ॥  
  
३७ शारदा स्तुति  
यां विद्यादायिनीं चतुर्मुखभामिनीं  
सत्यलोकवासिनीं सुरेन्द्रादि दिविजाः स्तुवन्ति । यां ज्ञान विज्ञानरताः पुष्कल दिव्यैःस्तवैः स्तुत्त्वा तुष्यन्ति रमन्ति च । यां तुम्बुरुनारद बृहस्पत्यादि देवर्षयः गायन्ति भक्तिलोकसञ्चारे ।  
तां सरस्वतीं । कलानन्दरसस्रवन्तीं ।  
भगवतीं ।  
शिरसा नमाम्यहम्  
मनसा ध्यायाम्यहम् ॥  
  
३८ सरस्वती स्तुति  
श्वेतवसनान्वितां । अभ्यासातिशय दर्शितां । आत्मजिज्ञासानुरागविदितां । पामरत्रातां । कच्छपिवीणानिस्वनरञ्जितां । गायन नर्तन वाचन चिन्तन मुदितश्रितां । सरसिजोद्भव सहितां । सरस्वतीं आराधयामि  
धीमणिवेष्टितां । ऋषिमुनिकवि  
वरप्रदातां । अन्तर्मुखाराधितां । बहिर्मुख सुपूजितां ।  
त्रिभुवन मातरम् आराधयामि ।  
३९ सरस्वती स्तुति  
मधुमतीं । रसवतीं । सरसवतीं । नवरसवतीं ।  
ब्रह्मसतीं । सुमतीं । श्रीमतीं । श्रीमहासरस्वतीं । प्रातःस्मरामि विद्यातुरेण ॥ समाहित चित्ताराधिते । सप्तस्वरविन्यास मुदिते । सुविस्मयकर दशनादमय नादयोगसम्प्रीते । ऐङ्कारजपतृप्ते । त्वां स्मरामि हे जगन्माते । सत्त्वाधिक्यतां अभीप्स्य ध्यायामि ॥  
  
४० सरस्वती स्तुति  
हे सङ्गीत साम्राज्य स्थापिनि । हे साहित्य स्वाराज्य स्वामिनि । स्वरविन्यासरतकम्पनरोमाञ्चनकारिणि । रागतानपल्लविलीन धीशक्ति वर्धिनि । कमलासन राणि । वाग्दीप प्रज्वलिनि । मौनरागालापिनि । दशनादश्रवणपथचालिनि । चिद्गुहान्तर्वासिनि । आत्मत्त्वप्रतिपादिनि । सच्चिदानन्द रूपिणि । हे जननि । मयूरगामिनि । सरस्वति धन्योऽस्मि त्वां नमस्कृत्वा भूयो भूयो हे सत्व संवर्धिनि ॥  
  
४१ सरस्वती भावनं  
सत्यलोकवासिनीं । शुभ्रवस्त्रधारिणीं । सरोरुहदळनयनीं । नयनकान्तिप्रसारिणीं । ज्ञानप्रियाकर्षिणीं । सुमतिप्रकाशिनीं । सर्वचित्तवृत्तिधर्मनिरोधमर्मभेदिनीं । जपमालापुस्तकधारिणीं । पुनरावृत्तिपुनरध्ययन प्रचोदिनीं । सात्विकरूपिणीं । शुद्धचित्तप्रसादिनीं । राजसतामसभावकलुषनिवारिणीं । दुरितशमनीं । शीघ्रोद्धारिणीं । श्रीशारदां जननीं । भावयामि तामनुदिनं ॥  
  
४२ गोविन्द स्तव  
धर्ममूर्तिं ।  
धर्म मार्गप्रवर्तकं ।  
धर्मपालकं । धर्माधारं । धर्मस्थापकं । धर्मरहस्यवेत्तं । धर्मिष्ठ  
समुदायरक्षकं । धर्मशास्त्रप्रदीपकं । धर्माधर्म  
निर्णायकं । धर्मनीतिन्यायप्रियं । धर्मनन्दनादि पञ्चपाण्डव परमाप्तं । धर्मभ्रष्टपरिवर्तकं ।  
जगद्गुरु गोविन्दं भज हे मानस ॥  
  
४३ सरस्वती स्तुति  
निरालम्ब सुखदायिनीं । निःश्रೆयस पथप्रदर्शिनीं । विविधभाव वाद्यगोष्ठिरागिणीं । महासरस्वती जननीं ।  
वीणावादनरञ्जनीं । राजीवासनप्रियरमणीं । स्वराक्षरालङ्कारयुत कृतिहर्षिणीं । आत्मविद्याप्रकाशिनीं सदा आश्रयामि ।  
योगीन्द्रभ्रामरीगुहान्तर्दर्शितां । ब्रह्मगोविन्दचन्द्रशेखरदिविजगणवन्दितां । विद्याधिदेवतां । श्वेताम्बरान्वितां । कलोपासक समर्चितां । रसिकशिखामणिवृन्दसमाराधितां । नित्यमुदितां । जपमालापुस्तकभूषितहस्तां । सदा ध्यायामि मातरं ॥  
  
४४ सरस्वती प्रार्थना  
नादयोग सम्प्रीते । समाहितचित्त  
समाराधिते । सप्तस्वरविन्यास समुदिते । अक्षराकारोपासिते । सुस्मिते । सुविस्मयकर दशनाद  
श्रवणभाग्यदाते । माते प्रयच्छ प्रयच्छ मां अन्तर्मुखत्वां महासरस्वति । तुम्बरुनारदशुकशौनकवर्णितेभगवतिपरापरविद्यावति । नवरसवति प्रयच्छ प्रयच्छ मां  
ज्ञानसम्पन्नतां हे भगवति ॥  
  
४५ शारदास्तव  
हे ललितकला स्वाराज्य पालिनि । सर्वशास्त्रविराड्रूपिणि । समस्त जीवकुलभाषान्तर्यामिनि । लेखनवाचनलोकस्वामिनि । नादगगन विहारिणि । आबालगोप  
भावोद्देश दर्शिनि । सर्वविचारभावस्पन्दनमर्मप्रबोधिनि । सुगुण नवरत्नसंयोजनि । सत्यप्रतिपादनातरङ्गिणि । सप्तस्वरभेदग्रहणधीशक्तिप्रबोदिनि । श्रद्धाभक्तिं देहिमे ॥  
  
हे कीरवाणि । माणिक्यवीणापाणि । ब्रह्मराणि । सच्चिदानन्द प्रोल्लासिनि । दिविजवनिताचिन्तामणि । वेदोपनिषद्नन्दन विहारिणि । सारसदळनयनि । सत्यलोकवासिनि । सर्वाक्षरमालाधारिणि । रम्यश्वेतहंसवाहनि । श्रद्धाभक्तिं देहि मे ॥  
  
४६ नारायण ध्यानं  
समदर्शिगेयं । ध्यानयोगि ध्येयं । स्थितप्रज्ञ ज्ञेयं । नित्यस्मरणीयं । पराभक्तवर्णनीयं । कर्मयोगि सेवनीयं । ब्रह्मचिन्तनप्रियोपासनीयं । गृहस्थसन्न्यासिवेद्यं । ब्राह्मीस्थितिप्रियातिप्रियं । वैरभावयुत जयविजय अहर्निशि ध्येयं । सर्वजीवगम्यं । सर्वकाल सौम्यं । सर्वभक्तप्रियं । सर्वथासदयं । वचसा सततं पठनीयं श्रीमन्नारायणं विजयं । अप्रमेयं । अजेयं संस्मृत्य संस्मृत्य हृष्यामि मुहुर्मुहुः  
४७ वासवी स्तुति  
ओङ्कार पञ्जरशुकां । अहिंसाव्रतनायिकां । श्रीमद् वासविकन्यकां । मृदुलहृत्पुण्डरीकां । करधृत पद्मकुट्मलचारुशुकां । आश्रितोद्धारकां । भवाब्धितारकां । संवित्प्रदायकां । कुसुमाम्बकुसुमाख्यवरपुत्रिकां । विरूपाक्षाराधितवात्सल्यचन्द्रिकां । अग्निप्रवेश दीक्षाप्रेरकां । वह्निप्रविष्टद्युत्तरशत सबान्धवसद्गतिकारकां । योगमायाकन्यकां । शिरसानमामि पुनरपि पुनरपि दर्शयामि ॥  
  
४८ श्री राम स्तुति  
दशास्य मर्दनं । दशावतार रूपनारायणं । जनकात्मजारमणं । जनकवाक्यपरिपालनं । कौसल्याहर्षवर्धनं । दशरथभूपालप्राणसमान नन्दनं । भानुकुलसागर नन्दनं । अयोध्यासाम्राज्यपरिपालनं । ध्यात्वा मूकोऽस्मि ॥  
  
धर्मपरायणमं । सकलसुगुणभूषणं । एकार्धाङ्गिनीव्रतपरिपालनं । लक्ष्मणशतृघ्नभरतप्रेमनन्दनविहरणं । भूतभावनं । साधकजन्मपावनं । कृपालोचनं । ध्यात्वा मूकोऽस्मि ॥  
  
मन्दस्मितवदनं । प्रसन्नमानसभवबन्धहरणं । विजितकरणं । अज्ञानहरणं । पतितपावनं । सन्तवरिष्ठार्पितजीवनं । हनुमत्सेवित कञ्जचरणं । श्रीराम रघुरामेति भक्तचित्तविहरणं । ध्यात्वा ध्यात्वा स्वेदाश्रुकम्पनानुभवे मूकोऽस्मि ॥  
  
४९ श्रीकृष्णस्तुति  
वेणुवादनचतुर । नव विधभक्तमन्दार । पीताम्बरधर दामोदर । यशोदानन्दकिशोर । यमुनातटविहार । कौस्तुभमणिहारधर । निरुपमधीर । लोकोत्तरशूर । असदृश साहस वीर । धर्म ध्वजारोहणतत्पर । परमोदारासलीलामोदकर । भवगोचर । भवभीकर । सुन्दराकार । रक्षमां । सर्वदासर्वत्र रक्षमां ॥  
  
५० सरस्वती स्तुति  
सप्तस्वरार्चन प्रमुदिते । अक्षरमाला विराजिते । रागतानपल्लवि नीराजन पूजिते । ब्रह्मदेवसंयुते । अपराजिते । स्फटिकमणि  
जपमालाहस्ते । प्राज्ञशिखामणि समूहवन्दिते । आत्मज्ञानमार्ग गामीसमुपासिते ।  
शुभ्रदुकूलान्विते । श्वेतराजीवस्थिते । परमहंसयोगीश्वरदर्शिते । गुरुकुलाराध्यमाते । सुरेश्वरादि देवगणाश्रिते ।  
वीणानादलहरिक्रीडातोषिते । त्वत्कृपामात्रेण आनन्दलीनोऽस्मि ॥  
  
५१ पार्वती वन्दनं  
दशनाडिगामिनि । आत्मतत्वप्रकाशिनी । कैलाशृङ्गविहारिणी । स्वयंसिद्धतत्वबोधिनी । नन्दीभृङ्गीवृन्दसेवामोदिनी । विनायकषण्मुख क्रीडाह्लादिनी । मदनान्तकार्धाङ्गिनी । हिमाद्रीशनन्दिनी । केसरिवाहनी । कृपासुधावर्षिणीपराशक्तिरूपिणी । शिवताण्डव सहनर्तिनी । लास्यप्रमोदिनी । समस्तचराचराकर्षिणी । संरक्षिणी । सम्पोषिणी । परिपालिनी । भुवनैकजन नी । इच्छाशक्तिज्ञानशक्तिक्रियाशक्तिप्रदायिनी । सत्यशिवसुन्दररूपिणी । कदम्बवनसञ्चारिणी । शुद्धिं करोतु मम भाववाहिनीं । विचारवाहिनीं ॥  
  
५२ वासवी स्तुति  
सर्व जीवानुग्रहकारकां ।  
अहिंसाव्रतसुदीपिकां । श्रीमद्वासवी कन्यकां । सुकोमल हृदय पुण्डरीकां । मधुरमनोहर मुखां । नयनप्रिय चम्पकनासिकां । धृतहस्तशुकां । संवित्प्रदायकां । घनशैल पुरनायिकां । शोकवारिधि तारकां । संस्मृत्य संस्मृत्य हृष्यामि प्रतिदिनं  
तुष्यामि प्रतिक्षणं ॥  
  
५३ वासवी स्तुति  
सौमनस्य सौख्यसंवर्धिनि । शरणागत चिन्तामणि । क्षमाशैत्यानुभवकारिणि । अहिंसाभावतरङ्गिणि । समस्तपण्डितपामरयोगक्षेमवाहनी ।  
चराचरजीवचैतन्यसञ्चालिनि । कन्यकामणि । सुधीमणि । आजन्म प्राणसंरक्षिणि । जीवोद्धारिणि । उद्वाहुवंशजन्मधारिणि  
शरणागतचिन्तामणि ।  
गतिस्त्वं गतिस्त्वं त्वमेव सर्वदा  
गतिस्त्वं जननि त्वमेका मोदप्रदा ॥  
  
५४ हे भगवान्  
हे भगवान् त्वमदृश्यवानपि विश्वाकारः  
त्वमस्पृश्यो स्पर्श सुखप्रदातः  
त्वमवाङ्मानसगोचरोऽपि शब्दतरङ्गसागरः मानसभाव विलासकारणः  
त्वन्निष्चेष्टितोऽपि प्रकृतिः त्वया क्रियामयः  
  
त्वमतिदूरः त्वमतिसमीपः  
नामरूप कर्मरहितोसि दशावतार महिमावन्तः  
जन्मस्थानरहितोसि सर्वदेशवासरहितः  
त्वं बन्धुरहितः बन्धरहितः सर्वानुबन्धपूरितः  
त्वमेकाकी सर्वजीवरूपः सर्वदेशख्यातः  
कथं तव वैचित्र्यग्रहणं साध्यं?  
५५ सरस्वती सन्निधानं  
भारतीं । धीपथगामिनिं । भागीरथीं । भगवतीं ।  
ब्रह्मसतीं । प्रणम्य हर्षितोऽस्मि । श्वेतदुकूलवतीं । दिव्यमधुमतीं । नवरसवतीं । रसवतीं । समरसवतीं । स्मृत्वा पुलकितोऽस्मि । श्रद्धान्वित ज्ञानार्थि साधनानुकूलवतीं । ध्यात्वा शान्तमानसोऽस्मि । शृतिस्मृतिसारस्रवन्ती । पराविद्यावतीं । सद्धर्मवतीं । अगोचर प्रभावतीं ज्ञात्वा धन्योऽस्मि ।  
५६ पार्वती स्तुति  
विश्वसुन्दरि । रत्नमञ्जरि । नित्यसत्यानन्दकरि । विश्वाम्बरि । गजानन षडानन ममतासागरि । विषकन्धर मनोहरि । त्रिशूलधरि । नयनमनोहरि । मङ्गळकरि । पर्वतेशकुमारि । कोमलशरीरि । त्वमेव माहेश्वरि । चित्तशोधनकरि । जीवपावनकरि त्वमेव जगन्माते । ममजीवत्राते । मम हृदय पुराधीश्वरि जीवनदाते ॥  
  
५७ सरस्वती ध्यानं  
वेदोपनिषद्गीतासारवतीं । अनुपमलावण्यवतीं ।  
वीणावादनलीनकलावतीं । सद्धर्मवतीं । ज्ञानवतीं । सत्यवतीं । अव्यक्तप्रभावतीं । विदित्वा विदित्वा जितमनस्कोसी । शाश्वतीं । हंसगमनरतीं । महामतीं । विश्वसृष्टिकार्यमग्न  
चतुर्मुख प्रियसतीं । रसलोकपीयूष स्रवन्तीं । विद्यार्जनालोलानुशासनवतीं । सात्विक गुणवतीं । महाकान्तिवतीं । स्मृत्वा ध्यात्वा पावनचित्तोऽस्मि ॥  
  
५८ ललिता परमेश्वरी स्तुति  
हे ललितापरमेश्वरि । करुणाकरि । महोदरि । विश्वम्भरि । विश्वाम्बरि । समाधिऋषिगोचरि । समाधिगोचरि । भूरिभाग्यलहरि । त्रिभुवनेश्वरि । श्रीमत्सिंहासनेश्वरि । त्वया विना का मम पावनकरी । सुषुम्नानाडिगामिनि ।  
विविधाभरणवसन  
विराजिनि । सुहासिनि,सुकेशिनि । दशप्राणगति नियन्त्रिणि । कर्मपीडिताश्रितावनि । कृष्णकपर्दिनि । त्रैलोक्यकुटुम्बिनि । सुवासिनि पूजामोदिनि । योगसागरनिर्मग्न  
चिन्तामणि । पतितपावनि । दुरितदूरिणि । त्वया विना मम का पावनकरी ॥  
  
५९ दुर्गा स्तोत्र  
त्रिदेहान्तर्गतात्म स्वरूपिणि । नागवेणि । भक्तिनन्दन विहारिणि । शक्ति वन सञ्चारिणि । धीबलोद्दीपिनि । अद्भुत कुण्डलिनि । विश्व प्राण सञ्जीविनि ॥  
  
चिद्पावक सञ्जाते । आत्मज्ञ संस्पर्शिते ।  
त्रिजगन्माते । त्रिगुणातीते । त्रिमूर्ति वन्दिते । त्रि तापानल सन्त्रस्ताश्रित सन्त्राते । सर्वालङ्कृते । अरुण दुकूलान्विते । नन्दि भृङ्गि परि सेविते । धर्म स्थापक सञ्जात शुभ दाते । अनिमिष वृन्दस्तुते दुर्गादेवि पाहिमां ॥  
  
६० शारदा स्तुति  
श्रुतिलय भावसंयुक्त नादरञ्जनि । श्रुति स्मृति वाणि वीणापाणि । गीर्वाणि । 'ऐं'बीजाक्षर जपहर्षिणि । चतुरास्य भार्यामणि । अक्षर मालाग्रन्थदारिणि । सत्यलोकवासिनि । परम सत्य प्रतिपादिनि । मयूरवाहिनि । गान विचक्षण कविपुङ्गव  
धीमणि वर्णन कला प्रसादिनि । कमलनाभ कमलासन हरसुर ऋषि मुनिगणनुत महिमा पुष्करिणि । मम वरदा भव पराविद्या प्रकाशिनि ॥  
  
६१ दुर्गा स्तुति  
त्रिदेह व्यापिनि । त्रिभुवन जननि । अनन्त विभूति धारिणि रुण्ड मालिनि । भयङ्करासुर  
विध्वंसिनि । शिष्टजनपरि पोषिणि । दयार्द्र लोचनि । परतत्त्व स्वरूपिणि । पराशक्तिजननि । सच्चिदानन्दरूपिणि । वर्णाश्रम विधायिनि । गुणत्रय विलास विनोदिनि । ब्रह्म विष्णु महेश्वर सुरगणदत्त समस्त शक्ति तेजायुध धारिणि । अष्टादश भुज विराजिनि । विशिष्ट वसना भूषण शोभिनि । सिंहवाहिनि । दुर्गे त्वां कथं दर्शयामि जानामि कथं  
आराधयामि ॥  
  
६२ वासवी स्तुति  
सत्याराधकेप्सित प्रपूरिणीं । आर्द्रहृदयोपास्य विराड्रूप प्रदर्शिनीं । चिदेकरसरूपिणीं । नवरस स्वादु तरङ्गिणीं । कुसुमाम्ब सौख्यकारणीं । भवतारिणीं । कृपावीक्षणीं । अहिंसोद्यम सञ्चालिनीं । वैश्यवंशोद्धारिणीं । मनुकुलपावनीं । सर्वजीव हितकारिणीं । समाधि ऋषिवर दायिनीं । कुसुमाख्य वन्द्यनन्दिनीं । दिव्यावतारिणीं । पೆनुगೊण्ड प्रतिष्ठित दिव्य वनितामणीं । विशिष्ट कन्यामणीं । गोलोक स्वामिनीं । कन्यकापरमेश्वरीं  
जननीं । अर्चयित्वा भावयित्वा धन्योऽस्मि ॥  
  
६३ पार्वती स्तुति  
समस्त पदार्थ पावन करि । जीव कोटि रक्षण करि । दीन दयाकरि । आराधक कृपा सागरि । रजत गिरीश्वरि । हिम शैल सुकुमारि । चन्द्र मौळेश्वर हृदयेश्वरि ।  
माधुर्य रत्नाकरि । नेत्र मनोहरि । माधुरि । शङ्करि । विष्णु सहोदरि । विश्वेश्वरि । ध्यान मात्र गोचरि । मातङ्ग वदन षडानन धीशक्ति मोदकरि । पार्वति जय करि । प्रसन्ना भव । मम सुप्रसन्ना भव ॥  
  
६४ हिमगिरि नन्दिनि स्तुति  
हिमगिरि पाल प्रिय नन्दिनि । कृष्ण कपर्दिनि । देव वनितामणि । पतिव्रता चिन्तामणि । मञ्जुळ भाषिणि नटराज रमणि । कैलास गिरिवास हर्षिणि । मन्द हासिनि । सकल सद्ग्रन्थ ज्ञान प्रदायिनि । सर्वशक्ति सञ्चालिनि । योग शक्तिविवर्धिनि । सर्व वस्तु स्वभाव नियन्त्रिणि । दैत्य कुल विनाशिनि । विघ्नेश जननि पालय मां ॥  
  
६५ दुर्गास्तव  
चिद्पावक सम्भवे । दिविज कार्योद्भवे । विभवे । उदय रवि कोटि प्रभे । द्युति मयि । रयि । प्राणमयि । आनन्दमयि । परा नन्ददायि । दुर्गे तारय भवशरधीं ॥  
  
नाना युध शस्त्र धारिणि । नाना विध शास्त्र शरीरिणि । नाना शक्तिगुण रूप नाम क्रियान्तर्गत प्रकृतिरूपिणि । नाना विध सृजन रचन बल प्रसारिणि । राक्षस वंश ध्वंसिनि । राक्षस पत्नि मोक्ष दायिनि । दुर्गे तारय भव शरधीं ॥  
  
६६ ललिता स्तुति  
समस्त जीव पोषणकरी । समस्त सस्य प्राणि मनुज दिविज समुदाय सृजनकरी । समस्त कर्म क्षेत्र दोष पावन करी । कैलास शिख राधीश्वरी । गिरि राजकुमारी । कन्याकुमारी राजराजेश्वरी । सुचरि तेश्वरी । श्री ललिता परमेश्वरी । तारयतु भवाम्बुनिधीं । हृदय गुहनिवासिनी । स्थावर जङ्गम चैतन्यदायिनी ।  
इच्छाशक्ति ज्ञानशक्ति सञ्चालिनी । त्रिगुण लास्य साक्षिणी । आसुरी गुणा र्भटवह्नि जिह्वा दर्शिनी । दैव गुण शैत्य स्पर्श दायिनी । तारयतु भवाम्बुनिधीं ॥  
  
६७ दुर्गास्तव  
श्री ललितां । पर देवतां । परशिव वनितां । सुस्मितां । पण्डितनुतां । पामर श्रितां । आबालगोपवि दितां । हिमाद्रि सुतां । तां दुर्गां कथं शक्नोमि गातुं ॥  
  
चारुनवदुर्गारूपिणीं । असुर परम्परा निर्मूलन कारणी, अनुपमलीलानन्दिनीं । दया नयनीं । शोक भयग्रस्तभक्तावनीं । रक्त विरक्ता शक्ता शक्त समदर्शिनीं । तां दुर्गां कथं वर्णयितुं शक्नोमि ॥  
  
६८ पार्वती स्तव  
पर्वतराज सुपुत्रिकां । कैलासाधिप भर्तृकां । श्री चक्र नगर नायिकां । चारुचम्पक सुनासिकां । जीवदुरित दुःख शामकां । ज्ञानिबुधजन मेधाविलासरसिकां एकैकां । प्रणवात्मिकां । मनन शक्ति मथन शक्ति सञ्चालिकां । प्रार्थय मानस ज्ञान भिक्षान्देहीति प्रार्थय ॥  
  
६९ दुर्गा स्तुति  
षट्चक्रमेरुस्थितां । योगिसम्भावितां । भक्तसंस्पर्शितां । ज्ञानिसन्दर्शितां । आबाल वृद्धश्रितां । सर्वप्राणि पुनश्चेतन कृतां । षड्दर्शन शिखरश्रेणि समाराधितां । दुर्गां मातां प्रार्थय ।  
  
ब्रह्माण्ड भाण्डोदरीं । महोदरीं । मनोचक्षु हरीं । पुण्य फल भोगप्रदान करीं । सौन्दर्य सागरीं । महिषमर्दिनीं । भण्डासुर सूदनीं । चण्डमुण्डासुर शस्त्र प्रत्यस्त्रवर्षिणीं । विद्वद्गोष्ठि प्रमोदिनीं । दुर्गा जननीं प्रार्थय ॥  
  
७० श्रीमन्नारायण स्तुति  
देवगुरु देवर्षि महर्षि समाराधितां ।  
संरक्षित शरणागतं । राजर्षि सद्दर्शितं । साधुसमुदाय परित्राण निरतं । श्री महालक्ष्मि सेवानन्दितं  
सर्वजीव भ्रामरी गुहान्तर्वासिनं । दुरित विनाशनं । भूदेवी भारहरणं । दिव्यपङ्कज चरणं । सुदर्शन चक्रधारिणं । पाञ्चजन्य शङ्खधारिणं । शरणागतोद्धारणं । श्रीमन्नारायणं नित्योपासयामि ॥  
  
देवकी वसुदेव नन्दनं । यशोदानन्दानन्द सुख वर्धनं । भाव शुद्धि पथदर्शनं । जीव भाव हरणं । कमलनयनं । नरकेसरि रूपावतरणं । प्रह्लाद दर्शन प्रदानं । परमप्रिय सखिराधारमणं । कैवल्यनिकेतनं । श्रीमन्नारायणं नित्योपासयामि ॥  
  
७१ श्री कृष्ण स्तुति  
मधुरनयन वदन वचन कर चरण शोभितं ।  
ब्रह्माण्ड हितं । सङ्गरहितं । सर्वाङ्गकान्तिसहितं । गीताबोधामृतदातं । यादवकुलेन्द्र  
प्रियतम सुतं । तुलसी मालाभूषितं । शङ्खचक्रगधा कमलधर चतुर्हस्तं पीताम्बर विराजितं । गोपिकावृन्दवेष्टितं । योग प्रक्रिया निष्णातं । अनुराग बन्ध पुलकितं । रोमाञ्चकाद्भुत चरितं । स्वरभङ्ग कम्पनादि भाव विकार मुद प्रदातं । चित्र विचित्रासुर ध्वंसनरतं । स्वस्वरूपानुसन्धान विधान बोधन निरतं । तं परम पुरुषरूपोपासितं स्मरामि । ध्यायामि । शिरसा नमामि ॥  
  
७२ नारायण स्तुति  
स्वयम्भू श्रीधर । स्वप्रकाश श्रीकर । स्वयङ्गोचर । शुभकर । स्वयञ्चालित प्राणाधार । स्वयं कर्म निरत जीवोद्धार । स्वयं कल्पित कोटि कोटि नामाकार । चराचर व्याप्त निराकार ।  
स्वयंरूपित सात्विक राजस तामस गुणसार । त्रिगुणदूर । स्वयं सम्भव दशावतार । स्वयम्बद्ध देह पञ्जर । निर्विकार । श्रीदेवी चित्तोल्लासकर । सहस्र जिह्वतल्पशयनकर । योगसाधक तिमिरापहर । पक्षि राजा रूढ चर । वाचालं करोषि मूकं ।  
मूकं करोषि वाचालं ॥  
  
७३ वासवी स्तोत्रं  
 १. या परदेवी त्याग सम्पन्ना । सुप्रसन्ना ।  
सा श्री वासवी रक्षतु मां परिरक्षतु मां ॥  
  
 २. या प्रकृतिदेवी नित्यहरिद्वर्णा । सा संस्कृतिदेवि रक्षतु मां संरक्षतु मां ॥  
  
 ३. या दयामयी समाधिहृत्कमल सदना  
समस्त जीव रक्षणा ।  
सा तेजोमयी रक्षतु मां  
संरक्षतु मां ॥  
  
 ४. या देवी अहिंसा निष्ठा शालिनी ।  
सर्द्धर्मपालिनी ।  
सा आदिदेवि रक्षतु मां  
संरक्षतु मां ॥  
  
 ५. या पराशक्ति तत्पद प्रदर्शिनी  
त्वम्पद प्रकाशिनी  
सा आदिशक्ति श्रेयोमार्गे गमयतु मां ॥  
  
७४ भवानी स्तोत्रं  
परात्परि । तलोदरि । महोदरि । विश्वम्भरि । विश्वाम्बरि । सत्यानन्दकरि । माधुर्य रत्नाकरि । मृदुल गुणसागरि । चित्त प्रसादकरि । महा विष्णु सोदरि । कैलास गिरीश्वरि । श्वेत गिरीन्द्र कुमारि । स्तव कुसुम मालाधरि । अर्धनारीश्वर मनोहरि । परापरा प्रकृति रूपधरि । पञ्चभूतात्मक विश्व चेतनकरि । भक्त कैवल्य प्राप्तिकरि । मम माते विश्वमाते अन्तः शक्तिदाते सार्वकालिक श्रेयस्करि ॥  
  
७५ श्री कृष्ण स्तवं  
भावयामि वसुदेवकिशोरं । केशवं माधवं । दामोदरं । सहस्राराद्रिशिखर सद्दर्शितं । चिद्गुहवासितं । सहस्रकोटि भानुप्रकाशं । सर्वगुणेशं । यादव कुलेशं । हृषीकेशं । लक्षीशं । वैकुण्ठेशं । भावयामि ॥  
  
दैवशिखामणिं । प्राज्ञगुरु चिन्तामणिं । धर्म कर्म मर्मज्ञ सुधीमणिं । श्यामल शरीरं । मातुल कंसहरं । व्याकुल चित्तपाण्डव सङ्कट हरं । वेणुगान चतुरं । गीतसुधाकरं । गीतामृत कुम्भधरं । मोहाशोकापहरं ॥  
  
७६ श्रीधर स्तुति  
वन्दे क्षीराब्धि सुकुमारि चित्तापहरं ।  
क्षीराम्भोनिधि मथनाधारं । सर्वकरण सुन्दरं । सर्वलोकाधीश्वरं । समस्त स्थावर जङ्गमात्मक विश्वरूपधरं । जीवोद्धारं । वेदज्ञानसारं । शान्ताकारं । प्राणाधारं । साकारं । निराकारं । श्रीधरं । धर्मक्षेत्र सञ्चारं । साधक दुरित विदूरं ।  
मोदकरं । दामोदरं । असुरसंहारं शुभङ्करं नित्यं भजेऽहं ॥  
  
७७ श्रीमन्नारायण स्तुति  
श्रीमन्नारायणं । धरहस्त शङ्खगधा सुदर्शनं । अभयप्रद पङ्कज चरणं । क्षीराब्धि कन्यकासेवित चरणं । कारुण्य पूर्ण नयनं । त्रिकाल भुवन पालनं । त्रितापानल शमनं । अणुमहद्व्यापिनं । मोहनं । अद्भुत पीताम्बर कस्तुऊरी तिलक वैजयन्तिमालाधारिणं । अनुक्षणं हृत्कमले ध्यायामि ॥  
  
७८ श्री महाविष्णु स्तव  
गगनोपमं । आत्मारामं । वैकुण्ठधामं । मेघश्यामं । दैत्यकुलविरामं । परशुरामं । श्रीरामं पुरुषोत्तमं । पतित पावक चरण पद्मं । सञ्चालित कर्मचक्रनियमं । वेदन विमोचक यमं । श्रीमहालक्ष्मिहृदयधामं श्रीमहाविष्णुं हृत्कोशे ध्यायामि ॥  
  
७९ नारायण भावनं  
रमा मनोहरं । श्रीधरं । श्रीकरं । सम्यग्दर्शनकरं । यशःकीर्तिकरं । चतुर्दशभुवनाधारं । कौस्तुभमणिहारं । क्षीरसमुद्रेशनन्दिनिसेवितसारसचरणं । साधुरक्षणं । दिनकरनिशाकरनयनं । ब्रह्मविद्याप्रदानं । शेषतल्पशयनं । गरुडगमनं । धूर्तशिक्षणं । भावशुद्धिमर्मपथबोधनं वृष्टिभावहरणं । नरकेसरि रूपावतरणं । पराभक्तप्रह्लादह्लादवर्धनं । कमलवदनं । कैवल्यनिकेतनं । भवव्याधिप्रशमनं । सर्वदा स्मरामि ॥  
  
८० त्वमेव सर्वं हरि  
 १. सुविशेष गुणशक्ति वसनाभरणोऽसि हरि त्वं ।  
निर्विशेष परब्रह्म सच्चिद्रूपोऽसि मुरारि त्वं ॥  
  
 २. षोडशकलापूर्णो दशावताररूपोत्वं । निष्कलो निस्तुलो निष्कळङ्को त्वं ॥  
  
 ३. सगुणसाकार नामरूप सहितो त्वं ।  
अजस्त्वं विरजस्त्वं निर्विकारो निरीन्द्रियो त्वं ।  
  
 ४. कर्मधर्मरहितो त्वं संस्कारफलरहितो त्वं ।  
सृष्टि स्थितिलयकारणोत्वं देहरहितो त्वं ॥  
  
 ५. अच्युतो अखण्डो अमरो निरवयवो श्रीधरो त्वं ।  
कथं त्वं विश्वस्य प्रेरकः कारकः च तारकः  
न जानामि देव प्रीत्या बोधय परया कृपया ॥  
  
८१ नारायणस्तुति  
श्रीमन्नारायणं । मुक्तिसदनं । शापग्रस्त जय विजय मोक्षप्रदानं । मोहकनीलमेघ  
श्याम वर्णं । नित्यमन्दहासवदनं । शिव विरिञ्चिदत्तवरकारण दुर्मदयुक्त दैत्य भञ्जनं । प्रारब्धपीडित स्थैर्यवर्धनं । भक्ति ज्ञानवैराग्य प्रदानं । मधुसूदनं । गङ्गोदित दिव्यकञ्ज चरणं । हृत्कोशे स्मरामि ॥  
  
८२ केशव वन्दनं  
जडचेतनात्मकलोकनिर्मापकं । सकलवस्तुस्थिति पालकं । धर्मकर्मनियामकं । कन्दर्पजनकं । मनोबुद्धिप्राण देह नियन्त्रकं । धर्मशास्त्र प्रवर्तकं । धर्मसंस्थापकं । नतजनोद्धारकं । केशवं हृत्कोशे स्मरामि ॥ नित्याकर्षक प्रकृति व्यापकं । प्रतिजीवानुशासकं । दैन्यचिन्तावारकं । पुण्य कर्म प्रेरकं । नाकसृजनकारकं । माधवं हृत्कोशे स्मरामि ॥  
  
८३ नारायण स्मरणं  
नळिनाप्त कोटि प्रकाशं । वैकुण्ठ पुराधीशं । उडुपतिभगिनीशं । देहकरणेशं । सद्भाव सुविचार सङ्काशं । सुदर्शनचक्र भूषं । शङ्खनाद तोषं । सुरेशनरेश ऋषिगुणेशं । शरणागत हृदय विकासं । काव्य गद्य गानचित्र तोषं । राग लय तान वेणुवादन विशेषं । सगुण सविशेषं । निर्गुण निर्विशेषं । धर्म परायण सन्तोषं । मनोहर वेषं । सच्चिद्विलासं । पीताम्बरवासं । मधुरभाषं । मधुरानगरवासं । मनोहर केशं । सर्वदा स्मरेत् सर्वथा ॥  
  
८४ लक्ष्मी स्तुति  
ज्ञान सलिल धारावाहिनि ।  
व्याकुलचित्त परिताप दूरिणि । स्थितिकर्ता गोविन्द मनोल्लासिनि । क्षीराम्बुधि राज नन्दिनि तव नीराजनं । पञ्चशरजननि । दारिद्र्य ध्वंसिनि । कीरसम्भाषिणि । त्रिभुवनैक मोहिनि । कान्तिवर्धिनि । तव नीराजनं ॥ शुभाङ्गि । वामाङ्गि । कनकाङ्गि । सरसाङ्गि । कोमलाङ्गि । तव नीराजनं ॥  
  
८५ षण्मुख स्तुति  
हे षण्मुख । सुरसैन्य नायक । भवतारक । कामितार्थप्रदायक । व्याधिवारक । आश्रित पावक । शोकमोह  
पापनिवारक । उमा महेश्वर प्रियनन्दन । मयूर वाहन । कारण जन्म धारण । वटु वेष धारण । वॡ देवसेना रमण । तारकासुर मर्दन । त्रिपुण्ड्र धारण । शरवण भवेति ख्यात । अग्नि सञ्जात । सन्तानकामीपूजित । षट् कृत्तिका पालित षडानन रूपित । बाल सुब्रह्मण्येति नागराज रूपाराध्य कुमारस्वामी स्थापय ज्ञानदीपं ममहृदये ॥  
  
८६ नारायण स्तुति  
यस्मिन् विश्वमिदं दृश्यं । येनेदं विश्वमदृश्यं  
येन गगनं व्याप्यति सर्वं  
येन पवनः शोषयति सर्वं  
येन पावकः दहति सर्वं  
येन क्लेदयति सर्वमापः  
येन सततं विश्वे भासयते सर्वं  
तेन श्रीमन्नारायणेन विना  
तव न जन्म न मृत्युर्नजीवनः  
तस्मिन्नेव मनस्थापय  
तस्मिन्नेव बुद्धिं निवेशय हे अल्पज्ञ ॥  
  
८७ सरस्वती स्तुति  
यां चतुर्वेदात्मकां । आहतानाहतनादात्मकां । ब्रह्मज्ञानात्मिकां । परापराविद्या पथप्रदर्शकां । यां जीव जीव धीप्रेरकां । ज्ञानार्जनोद्दीपकां । शोक भय शरधि तारकां । तरतमविवेचन दायकां । यां जीव सङ्घर्षण शामकां । भावसङ्कर्षण चन्द्रिकां । द्वेषविषाप हरां । समता सुधाकरां । तां चतुर्मुख ब्रह्म भर्तृकां तत्व निरूपकां  
सुज्ञान विज्ञान सन्दीपिकां महासरस्वतीं दयावतीं प्रणमाम्यहं ॥  
  
८८ लक्ष्मी स्तुति  
अरुणाम्बरीं । हिरण्यवर्णाम्बरीं । अतिशयरूपलावण्यरत्नाकरीं । दुग्ध समुद्रेश कुमारीं । दुग्धसागर शयन मानस सञ्चारीं । स्निग्धभाव तरङ्ग विहारीं । देवदेवेश्वरीं । कथमाराध्य तृप्तोऽस्मि समस्त जीवा भयङ्करीं । पापराशि निर्मूलनकरीं । सर्वाक्षयकारीं । भवदुःखदूरीकरीं । अष्टदारिद्र्य दुरित शमनकरीं । सर्वाक्षयकारीं । भवदुःखदूरीकरीं । अष्टदारिद्र्य दुरित शमनकरीं । कमलेश्वरीं । वैकुण्ठ धामेश्वरीं श्री महालक्ष्मीं कथमाराध्य तृप्तोस्मि ॥  
  
८९ लक्ष्मी वन्दनं  
नळिनदळ लोचने । नळिनानने । नळिनासने । नळिनचरणे । नळिनहस्ते । नळिनहृदये । अरुणवस्त्रान्विते । श्रद्धाभक्ति निष्ठाप्रदाते । कृपया मामुद्धर । प्रेयोपथ सञ्चालिनि । भोगभाग्य स्वरूप प्रबोधिनि । धर्मार्थकामदायिनि । चतुराश्रमपोषिणि । गोविन्दरमणि ।  
असतो मा सद्गमय  
तमसो मा ज्योतिर्गमय  
कृपया मामुद्धर  
९० लक्ष्मी स्तुति  
अपूर्व लावण्य पूर्णे । काञ्चनवर्णे ।  
अन्नपूर्णे । दयापूर्णे । परिपूर्णೆ । केशवचरण सेवारति पूर्णे । कृपया पालय । दुग्दाम्बुधि समुद्रेशकुमारि । श्री मधुसूदन हृदयविहारि । चित्तक्षोभाहरि । प्रत्यक्ष वराभयकरि । समस्त सम्पत्प्रदानदुरन्धरि । विश्वपालन पोषणकरि । वैकुण्ठाधीश्वरि । अष्टैश्वर्यरूपधरि त्वरया माम् समुद्धर ॥  
  
९१ लक्ष्मीस्तव  
जनार्दन स्वामि मनोरञ्जनि । ईप्सितप्रपूरिणि ।  
विश्वैक संरक्षिणि । धनधान्य प्रवर्धिनि । जीवकुल पावनि । बहुविध नवरत्न भूषिणि । नाना विध सङ्कट दूरिणि । जीव संस्कारकारिणि । शब्दस्पर्शरूपरसगन्धभोगप्रसादिनि । पुण्यकार्योल्लास वर्धिनि । नित्योत्साहधृतिबलदायिनि । अवतु मां । जीवन सम्भ्रम मोद वीक्षणि । व्रतनिष्ठव्याधिहारिणि । गृहस्थाश्रम धर्म पालन बल संवर्धिनि । मनोन्मणि । कैवल्यपथगामीसञ्चालिनि । अवतु मां ॥  
  
९२।श्री कृष्ण स्तुति  
यशोदानन्दनन्दनं । देवकी तितिक्षा क्षमा वर्धनं । मुरळीवादन मोदप्रदानं । मोक्षप्रदानं । परमप्रियसखि राधारमणं । गोपिका वृन्द सङ्कर्षणं । कंसचाणूर मर्दनम् । यादव वंश पावनम् । कुब्जाङ्गनोद्धरणं । अजामिळ स्मरण मन्त्र तोषणं । सम्मोहक वदनं । मयूर पिञ्छालङ्कृत मोहनम् । चारु वसनाभरण धारिणम् । कौन्तेय परिरक्षणं । धर्मरक्षणं । साधु संरक्षणं । असुर शिक्षणं । जगद्गुरुं नारायणं नमामि ॥  
  
९३ लक्ष्मी ध्यानं  
वैकुण्ठ निलयां । दयालयां । सद्भक्तसम्भाव्यां ।  
धनार्थि सम्पूज्यां । धर्मार्थि शुभोदयां । दीनसुखोदयां । मोक्षार्थि सुज्ञेयां । सुविषयार्थि नित्य ध्येयां । सुज्ञान शीलगेयां । शमदमसम्पन्नप्रियां । नय विनय विधेयतादि सुगुणाश्रयां । अनुभव ज्ञानोदयां । रक्त विरक्त यात्रिक ध्येयां । नारायण हृदय कमलालयां । नित्यं आश्रयामि माधव चरणकमल कुसुमे ॥  
  
९४ शिवस्तुति  
सामगानलोलं । नर्तन शीलं । तपस्वी वत्सलं । त्रिशूलं । आबाल गोपपालं । ध्यात्वा धन्योऽस्मि ॥  
  
कैलासाद्रीश्वरं । हिमाद्रिजाचित्तहतं । फणिहारं । नीलकन्दरं । जटाजूटधरं । निशाकरशेखरं । गङ्गाधरं । गजचर्माम्बरं । मन्मथप्राणहरं । महेश्वरं । शङ्करं । विश्वलयकर्तारं । भक्तिशक्तिदातारं । दर्शयित्वा धन्योस्मि ॥  
  
अक्षयं । अव्ययं । अजेयं । अमेयं । ऋषिमुनिध्येयं । ताण्डवप्रियं । नित्यान्तर्मुखत्वप्रियं ।  
लोकेश्वरं तपोगोचरं शङ्करं नमस्कृत्वा भूयो भूयो धन्योऽस्मि ॥  
  
९५ सरस्वती स्तुति  
श्री सरस्वतीं । मयूरवाहिनीं । श्वेतवस्त्रान्वितां । श्वेतपद्मासनां । जपमाला पुस्तक हस्तां । गीतसुधानुतां । अभयां । अक्षयां । अहर्निशं उपास्महे ।  
अव्ययां अजेयां अमेयां अप्रमेयां । अगोचर  
पदार्थ नामरूपाकार रहस्य निलयां ब्रह्मस्वरूपानुसन्धान ध्येयां गेयां अहर्निशं उपास्महे  
९६ चन्द्रशेखर स्तुति  
चन्द्रशेखर । समाधीश्वर । लययोगेश्वर । लयकर । गङ्गाधर । रजतशैलेन्द्रजार्धनारीश्वर । नागेन्द्रहार । विषकन्धर । त्रिशूलधर । पञ्चबाणासुहर । परमेश्वर । त्वमेव म मगुरुः ममान्तर्गुरुः । सुचित्राम्बराभरणयुतं । प्रमथगणवेष्टितं । ऋषिमुनितपस्वीगणकीर्तितं । मयूरवाहन मूषकवाहनधीशक्तिसम्मोदितं । रुद्रभूमिवासितं । तपोव्रतवरदातं । ताण्डवनृत्यनिरतं । डमरुनिनादरञ्जितं । अपराजितं । त्वमेव  
ममगुरुर् ममान्तर्गुरुः ॥  
  
९७ षण्मुख स्तुति  
हे षण्मुख । सुर सैन्य नायक । कामितप्रदायक । उमाचन्द्रमौळिप्रियकारक । वॡदेवसेनसुखसंवर्धक । व्याधिनिवारक । तारकासुरसंहारक ।  
मम वरदो भव ॥  
  
मयूरवाहन । कारणजन्मधारण । वेलायुधधारण । कृतविश्वपर्यटन । वटुवेषधारण । त्रिपुण्ड्रभूषण । शरणागतावन । सन्तानप्रदान । ममवरदोभव ॥  
  
शरवणभवेति सम्पूजित । अग्निसञ्जात । षट् कृत्तिकापालित । विनीतचित्तपूजित । बालसुब्रह्मण्य । विद्वत्पूर्ण । तेजोपूर्ण आत्मज्ञानपूर्ण मम वरदो भव सन्निहितो भव ॥  
  
९८ महेश्वरस्तुति  
समस्तभुवनस्य पितरं मातरं । सर्वशक्तिदातारं । कैलास शैलविहारं । त्रिशूलधरं । पापविदूरं । रिपुकुलसंहारं । कर्मचक्रधरं । नन्दीभृङ्गी नाट्यमोदकरं । प्रारब्धकर्मशेषहरं । हरं । लयकरं । कुमारगुरुश्रीगणनाथपितरं । सुमशरहरं । अरिवीरभयङ्करं । लिङ्गाकारं । निर्विकारं । भक्ताशुगोचरं । गङ्गाधरेश्वरं । अद्भुत ताण्डव नृत्यशेखरं । मनोबल प्रयच्छेति प्रार्थयामि ॥  
  
९९ श्री लक्ष्मी स्तुति  
नवरत्न किरीट कङ्कण केयूर धारिणी । सप्तवर्णमय नवनवाभूषण  
विराजिनी । अरुणवस्त्रविराजिनी । हरिणी । मृगलोचनी । अब्धिजातभगिनी । सर्वमनोरथ  
दायिनी । पूर्वकर्मपरिपाकजर्झरित संरक्षिणी । उपासक जन पावनी । प्राणसंरक्षक  
शक्तिदायिनी । आराधक चिन्तामणी । अवतुमां अन्तस्सुखदायिनी ॥  
  
क्षीर शरधि प्रभुनन्दिनी । मनोन्मणीं । इक्षुचापजननी । सुरेन्द्राग्निवरुणयमादि दिविजगण स्वामिनी । श्रीमन्नारायण चरणसेवारागिणी । श्रीधरवक्ष स्थल वासिनी । कमल पुष्पधारिणी । कमल लोचनी । कमलासन जननी । श्री महा लक्ष्मी अवतुमां अन्तस्सुखदायिनी ॥  
  
१०० श्री गणेश स्तुति  
ओङ्कार नादानुरक्तं । महागण नायकं । सर्वाभीष्टप्रदायकं । सर्वकार्यारम्भादिवन्दितं । उमाशङ्कर सुखकारकं । गजकर्णकं । गजमुखं । गीतसुधाप्रियां । उपास्महे । स्मरामहे । भजामहे ॥  
  
१०१ दक्षिणामूर्ति स्तोत्रं  
आदिगुरु मूर्तिं त्रिमूर्तिं  
धारण ध्यान समाधि मार्गे सद्गमयेति प्रार्थयामि ॥  
  
चतुर्वेद मूर्तिं सामगानमूर्तिं  
भक्ति ज्ञान वैराग्यभीप्से ज्योतिर्गमयेति आश्रयामि ॥  
  
दक्षिणामूर्तिं वैराग्यमूर्तिं  
सतताभ्यासरक्तचित्ते ज्ञेयं गमयेति तपस्यामि ॥  
  
तपोमूर्तिं ताण्डवमूर्तिं स्थापयामि चिन्तयामि  
अहर्निशं भावयामि आराधयामि ॥  
  
तं कृपामूर्तिं कारुण्यमूर्तिं हृदयराजीवे ध्यायामि ॥  
  
१०२ वासविदेवी स्तुति  
हे वासविदेवी! त्वमेव ब्रह्मदेवः  
त्वमेव महादेवः  
त्वमेव देवादिदेवः  
  
सङ्कल्पमात्रेण करोषि सर्वं ।  
इच्छामात्रेण यच्छसि सर्वं ।  
स्वल्पभक्ति मात्रेण प्रसादयसि चित्तं ।  
  
सत्यासत्यविवेचनार्थं  
मद् हृदये ज्ञानसाम्राज्यं स्थापय ।  
धर्माधर्मभेद  
ज्ञानार्थं  
मयि धीद्युति स्वाराज्यं पालय ।  
  
जडचेतन विभजनार्थं  
नित्यानित्य तारतम्य ग्रहणार्थं  
मयि त्यागसाम्राज्यं स्थापय हे निरामये  
पालय पोषय हे यशोदये ।  
कर्तृत्व भोक्तृत्वमोचनार्थं  
विशेष सुगुणैश्वर्यं देहि देहि श्रीघ्रम् देहि महोदये ॥  
  
१०३ गायत्री ध्यानं  
ब्रह्म तेजो विवर्धिनि । ब्रह्मास्त्र रूपिणि ।  
ब्रह्मलोकनिवासिनि ।  
परब्रह्मरूपिणि ।  
पञ्चभूतरूपिणि । पञ्चमुखि । त्रिलोचनि । पञ्चक्लेशहारिणि । प्रणतार्तिविनाशिनि ॥  
  
ज्ञानरूपे वेदवाणि भारति शास्त्रसारमयि  
विद्यारूपे पुण्यजननि सरस्वति निगमानुभवमयि  
मूढत्व सुदूरिणि गूढपथ सञ्चालिनी गाढतत्व  
साक्षात्कारिणि धीप्रचोदिनि लौकिकप्रकाशदायिनि  
अन्तर्कान्ति प्रसारिणि गायत्रि सावित्रि त्वमेव समस्त विश्व प्रसवित्रि ॥  
  
१०४ सरस्वती ध्यानं  
या देवी श्रीशारदा पीठवासिनी ।  
ज्ञान विज्ञान जननी ।  
या देवी निखिल जगत्पावनी ।  
अखिल ऋषि पुङ्गव प्रतिभोद्दीपिनी ।  
या देवी दिव्यानुपमान्तश्री प्रदायिनी ।  
या परानाद स्वामिनी । गीतसुधावनी ।  
या देवी योगशक्तिसञ्चालिनी । कुण्डलिनी । सर्वाक्षरमालिनी । तां नमामि । ऐङ्कार जप प्रसादिनीं ।  
लोकजननीं । श्री महासरस्वतीं । काया वाचा मनसा आश्रयामि  
काया वाचा मनसा आराधयामि ॥  
  
१०५ प्रणवध्यान  
ओं ओं ओं परब्रह्मात्मकं । सर्व वस्तु वाचकं । सर्वयोगसाधक शक्तिदायकं । सर्वकर्म दोषनिवारकं । अभ्यासनैरन्तर्य प्रेरकं । सर्वभाषाविज्ञानरूपकं । अकार उकार मकार मात्रात्मकं । विश्वस्पन्दन कारकं । अनाहतनादात्मकं । परा पश्यन्ती मध्यमा वैखरी नादात्मकं । ओमित्येकाक्षरं । शब्द ब्रह्मेति भक्त्याजपेत् ।  
ओमित्येकाक्षरं शब्दब्रह्मेति भूयो भूयो भक्त्या जपेत् ॥  
  
१०६ काशी नगरेश्वरि अन्नपूर्णेश्वरिनित्यानन्दकरि प्राणिकोटि जठराग्नि शमनकरि  
प्राणिकोटि तेज स्थैर्य धैर्य वीर्य  
सौन्दर्यकरि गौरी कौमारी आत्मबलं देहिमे  
हिमाचलवंश यशस्करि नवरत्नमय आभूषणधरि षड्रुचि पूर्णान्न सेवन मोदकरि  
जीवसन्तोषकर मातृहृदयधरि  
योगोत्साह वर्धिनि राग पाश विमोचिनि  
सूर्य चन्द्र वह्नि सम तेजस्विनि  
बलं देहिमे  
आत्म बलं देहिमे  
१०७ मधुसूदन स्तोत्रं  
स्वयं भू मधुसूदन । स्वयञ्चालित जगत्सृष्टि कारण । अणुमहदन्तर्चेतन । देहवाहन प्राणप्रदान । जीव जन्म ,शैशव, कौमार्य जराकारण,स्मरामि सदा ॥  
  
आयुर्व्याधि मरण नियामक । धर्माधर्म सञ्चय बल प्रदायक । कृतक वर्णरूप गुणकर्मवेष निर्णायक । नटन नाटक रङ्गाभिनय रञ्जक । जीवभाव हाव मर्म भेदक । चलन वलन मुद्रा भङ्गि विधिविधान निर्देशक साधकमनो नियन्त्रक स्मरामि सदा ॥  
  
परमपदसोपानारोहि रक्षक । समदर्शि साधु पोषक,त्रिकाल जीवकारुण्यपूर्ण नियन्त्रक । क्षण क्षण भक्ताकर्षक जन्मजन्म जीव सख स्मरामि सदा ॥  
  
१०८ मामवतुवीणापाणी सर्वदा  
हे चारित्र्यशुद्धि रक्षिणी । त्रिगुण भेदज्ञ योगशक्तिदायिनी । अन्तःकरण वृत्ति साफल्यदायिनी । बहुविध संस्कार जागरिणी । भाव पावित्र्य पालिनी । जाग्रत्स्वप्नेति सत्यप्रतिपादिनी । ज्ञानस्वरूपिणी । ज्ञेयस्वरूपिणी मामवतु सदा ॥  
  
परन्धामनिवासिनी । साधक सञ्जीविनी साधक चिन्तामणी । भक्तहृदयान्तर् स्पर्शमणी ।  
आत्यन्तिक सुखस्वरूपिणी । जीव विमोचिनी । मुक्ति प्रदायिनी । मामवतु सदा ॥  
  
दृश्यजगपावनी, सर्वपरमाणु तरङ्गिणी प्रतिस्पन्दन शोधिनी । प्रतिभावोद्दीपिनी । प्रति विचार प्रकाशिनि, अनुभवपाक साक्षिणी । नवनवलोक विहारिणी नवरसानुभवदायिनी मामवतु सदा  
हे गीर्वाणी वीणापाणी सत्यलोकवासिनी चतुर्मुखब्रह्म  
भामिनी कान्तिवलय प्रसारिणी नव नवोन्मेष शालिनी निर्वैरत्वमहिमावैभव प्रदर्शिनी । जननी मामवतु सर्वदा ॥  
  
इति सर्वदेवदेव्यष्टोत्तरशतनमनमुक्ताञ्जलिः समाप्ता ।  
  
Composed by Rajeswari Govindraj  
Encoded by Lakshmi, Proofread by Lakshmi and Rajeswari Govindraj   
  
