---
Author: Traditional
Category: aShTottarashatanAma, devii, dashamahAvidyA, stotra, devI
File name: chinnama.itx
Language: Sanskrit
Latest update: Dec. 22, 1997, Sept, 15, 2014
Location: doc_devii
Proofread by: Michael Magee ac70 at cityscape.co.uk
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion/tantram
Sublocation: devii
Text title: ChinamastAShTottarashatanAmastotram
Texttype: stotra
Transliterated by: Michael Magee ac70 at cityscape.co.uk
engtitle: Shri Chinnamastashtottarashatanama stotram
itxtitle: ChinnamastAShTottarashatanAmastotram
title: छिन्नमस्ताष्टोत्तरशतनामस्तोत्रम्

---
  
 श्रीछिन्नमस्ताष्टोत्तरशतनामस्तोत्रम्   
  
श्रीपार्वत्युवाच --  
  
नाम्नां सहस्रमं परमं छिन्नमस्ता-प्रियं शुभम् ।  
कथितं भवता शम्भो सद्यः शत्रु-निकृन्तनम् ॥ १॥  
  
पुनः पृच्छाम्यहं देव कृपां कुरु ममोपरि ।  
सहस्र-नाम-पाठे च अशक्तो यः पुमान् भवेत् ॥ २॥  
  
तेन किं पठ्यते नाथ तन्मे ब्रूहि कृपा-मय ।  
  
श्री सदाशिव उवाच -  
  
अष्टोत्तर-शतं नाम्नां पठ्यते तेन सर्वदा ॥ ३॥  
  
सहस्र्-नाम-पाठस्य फलं प्राप्नोति निश्चितम् ।  
ॐ अस्य श्रीछिन्नमस्ताष्टोत्तर-शत-नाम-स्तोत्रस्य सदाशिव  
ऋषिरनुष्टुप् छन्दः श्रीछिन्नमस्ता देवता  
मम-सकल-सिद्धि-प्राप्तये जपे विनियोगः ॥  
  
ॐ छिन्नमस्ता महाविद्या महाभीमा महोदरी ।  
चण्डेश्वरी चण्ड-माता चण्ड-मुण्ड्-प्रभञ्जिनी ॥ ४॥  
  
महाचण्डा चण्ड-रूपा चण्डिका चण्ड-खण्डिनी ।  
क्रोधिनी क्रोध-जननी क्रोध-रूपा कुहू कला ॥ ५॥  
  
कोपातुरा कोपयुता जोप-संहार-कारिणी ।  
वज्र-वैरोचनी वज्रा वज्र-कल्पा च डाकिनी ॥ ६॥  
  
डाकिनी कर्म-निरता डाकिनी कर्म-पूजिता ।  
डाकिनी सङ्ग-निरता डाकिनी प्रेम-पूरिता ॥ ७॥  
  
खट्वाङ्ग-धारिणी खर्वा खड्ग-खप्पर-धारिणी ।  
प्रेतासना प्रेत-युता प्रेत-सङ्ग-विहारिणी ॥ ८॥  
  
छिन्न-मुण्ड-धरा छिन्न-चण्ड-विद्या च चित्रिणी ।  
घोर-रूपा घोर-दृष्टर्घोर-रावा घनोवरी ॥ ९॥  
  
योगिनी योग-निरता जप-यज्ञ-परायणा ।  
योनि-चक्र-मयी योनिर्योनि-चक्र-प्रवर्तिनी ॥ १०॥  
  
योनि-मुद्रा-योनि-गम्या योनि-यन्त्र-निवासिनी ।  
यन्त्र-रूपा यन्त्र-मयी यन्त्रेशी यन्त्र-पूजिता ॥ ११॥  
  
कीर्त्या कर्पादनी काली कङ्काली कल-कारिणी ।  
आरक्ता रक्त-नयना रक्त-पान-परायणा ॥ १२॥  
  
भवानी भूतिदा भूतिर्भूति-दात्री च भैरवी ।  
भैरवाचार-निरता भूत-भैरव-सेविता ॥ १३॥  
  
भीमा भीमेश्वरी देवी भीम-नाद-परायणा ।  
भवाराध्या भव-नुता भव-सागर-तारिणी ॥ १४॥  
  
भद्र-काली भद्र-तनुर्भद्र-रूपा च भद्रिका ।  
भद्र-रूपा महा-भद्रा सुभद्रा भद्रपालिनी ॥ १५॥  
  
सुभव्या भव्य-वदना सुमुखी सिद्ध-सेविता ।  
सिद्धिदा सिद्धि-निवहा सिद्धासिद्ध-निषेविता ॥ १६॥  
  
शुभदा शुभफ़्गा शुद्धा शुद्ध-सत्वा-शुभावहा ।  
श्रेष्ठा दृष्ठि-मयी देवी दृष्ठि-संहार-कारिणी ॥ १७॥  
  
शर्वाणी सर्वगा सर्वा सर्व-मङ्गल-कारिणी ।  
शिवा शान्ता शान्ति-रूपा मृडानी मदानतुरा ॥ १८॥  
  
इति ते कथितं देवि स्तोत्रं परम-दुर्लभमं ।  
गुह्याद्-गुह्य-तरं गोप्यं गोपनियं प्रयत्नतः ॥ १९॥  
  
किमत्र बहुनोक्तेन त्वदग्रं प्राण-वल्लभे ।  
मारणं मोहनं देवि ह्युच्चाटनमतः परमं ॥ २०॥  
  
स्तम्भनादिक-कर्माणि ऋद्धयः सिद्धयोऽपि च ।  
त्रिकाल-पठनादस्य सर्वे सिध्यन्त्यसंशयः ॥ २१॥  
  
महोत्तमं स्तोत्रमिदं वरानने मयेरितं नित्य मनन्य-बुद्धयः ।  
पठन्ति ये भक्ति-युता नरोत्तमा भवेन्न तेषां रिपुभिः पराजयः ॥ २२॥  
  
          ॥ इति श्रीछिन्नमस्ताष्टोत्तरशतनाम स्तोत्रम् ॥  
  
  
  
Encoded and proofread by Mike Magee ac70@cityscape.co.uk  
 Last updated October 20 1998 for HTML version  
  
