---
Author: Janimegha
Category: devii, jaina, sarasvatI, devI
File name: bhAratIstavanam.itx
Language: Sanskrit
Latest update: April 14, 2018
Location: doc_devii
Proofread by: DPD
Send corrections to: Sanskrit@cheerful.com
Site access: https://sanskritdocuments.org
SubDeity: sarasvatI
Subject: philosophy/hinduism/religion
Sublocation: devii
Text title: bhAratIstavanam
Transliterated by: DPD
engtitle: bhAratIstavanam
itxtitle: bhAratIstavanam athavA sarasvatIstotram (jAnImeghenavirachitam)
title: भारतीस्तवनम् अथवा सरस्वतीस्तोत्रम् (जानीमेघेनविरचितम्)

---
  
 भारतीस्तवनम् अथवा सरस्वतीस्तोत्रम्   
  
जानीमेघेन लिखितम्  
  
श्री शारदायै नमः ।  
अन्तः कुण्डलिनिप्रसुप्तभुजङ्गाकारस्फुरद्विग्रहां  
शक्तिं कुण्डलिनीं विधाय मनसा हुङ्कारदण्डाहताम् ।  
षट्चक्राणि विभिद्य सद्य मनसां प्रद्योतनद्योतनीं  
लीनां ब्रह्मपदे शिवेन सहितामेकत्र लीनां स्तुमः ॥ १॥  
  
कन्दात्कुण्डलिनि ! त्वदीयवपुषा निर्गत्य तन्तुत्विषा  
किश्चिच्चुम्बितमम्बुजं शतदलं तद्ब्रह्मरन्ध्राद्धः ।  
यश्चन्द्रद्युति ! चिन्तयत्यविरतं भूयोऽत्र भूमण्डले  
तन्मन्ये कविचक्रवत्तिपदवीच्छत्रचूछलाद्वल्गति ॥ २॥  
  
यस्त्वद्बकत्रमृगाङ्कमण्डलमिलत्कान्तिप्रतानोच्छलत  
चञ्चच्चन्द्रकचकऋचित्रितककुप्कन्याकुलं ध्यायति ।  
वाणी वाणिविचित्रभङ्गुरपदप्रागल्भयशृङ्गारिणी  
नृत्यत्युन्मदनर्त्तकीव सरसं त्वद्बत्ररङ्गाङ्गणे ॥ ३॥  
  
देवि ! त्वत्पदचन्द्रकान्तकरकश्चयोतत्सुधानिर्झर-  
स्नानानन्दतरङ्गितः पिबति यः पीयूषधारारसम् ।  
तारालङ्कृतचन्द्रशुक्तिकुहरेणाकण्ठमुत्कण्ठितो  
वक्त्रेणोद्रिरतीव ते पुनरसौ वाणीविलासच्छलात् ॥ ४॥  
  
क्षुभ्यत्सीरसमुद्रनिर्गतमहाशेषाहिलोकात्फणा  
पत्रोत्रिद्रसितारविन्दकुहरे ! चन्द्रस्फुरत्कणिके ! ।  
देवि ! त्वां च निजं च पश्यति वपुर्यः कान्तिभिन्नान्तरं  
ब्राह्मि ! ब्रह्मविदस्य वल्गति वचःप्रागल्भ्यदुग्धाम्बुधे ॥ ५॥  
  
नाभीपाण्डुरपुण्डरीककुहरे हृत्पुण्डरीके गल-  
त्पीयूषद्रक(व) वर्ष(र्षि) णि ! प्रविशतीं त्वां मात्रिक्षमालिनीम् ।  
दृष्टवा भारति ! भारती प्रभवति प्रायेण पुंसो यया  
निर्ग्रन्थोऽपि शतान्यपि ग्रथयति ग्रन्थायुतानां नरः । ६॥  
  
त्वां मुक्तामयसर्वभूषणधरां श्वेताम्बराडम्बरां  
गौरीं गौरिसुधां तरङ्गधवलामालोक्य हृत्पङ्कजे ।  
वीणापुस्तकमौक्तिकाक्षवलय श्वेताब्जवल्गत्करां  
न स्यात्कः शुचिवृत्तचक्ररचनाचातुर्यचिन्तामणिः ॥ ७॥  
  
अश्येत्स्वां तनुमिन्दुमण्डलगतां त्वां चाभितो मण्डितां  
यो ब्रह्माण्डकरण्डपिण्डितसुधाडिण्डीरपिण्डैरिव ।  
सुस्वच्छोद्गतिगद्यपद्मलहरीलीलाविलासामृतैः  
सानन्दास्तमुपाचरन्ति कवयश्चन्द्रं चकोरा इव ॥ ८॥  
  
तद्वेदान्तशिरस्तदोङ्कृतिमुखं ज्योतिःकलालोचनं  
तत्तद्वेदभुजं तु(त) दात्महृदयं तद्गद्यपद्यां हि च ।  
यस्त्वद्वर्ष्म विभावयत्यविरतं वाग्देवि ! तद्वाङ्गमयं  
शब्दब्रह्मणि निष्ठितः स परमब्रह्मैकतामश्नुते ॥ ९॥  
  
वाग्बीजं स्मर बीजवेष्टितमतो ज्योतिःकलाभृद्बहि-  
रष्टद्वादशषोडशद्विगुणितद्विष्टाब्जपत्रान्वितम् ।  
तद्बीजाक्षरकादिवर्णरचितान्यग्ने दलस्यान्तरे  
हंसः कूड(ट) युतं भवेदवितथं यन्त्र तु सारस्वतम् ॥ १०॥  
  
ॐ ह्रीँ श्रीँ स(ह) ह्रीँ सबीजकलितां वाग्वादिनीदेवतां  
गीर्वाणासुरपूजितामनुदिनं काश्मीरदेशे भवाम् ।  
अश्रान्तं निजभक्तिशक्तिवशतो यो ध्यायति प्रस्फुटं  
बुद्धिज्ञानविचारसारमहितः स्याद्देव्यसौ साम्प्रतम् ॥ ११॥  
  
स्मृत्वा यन्त्रं सहस्रच्छदकमलमनुध्याय नाभीहृदोत्थं  
चेतःस्निग्धोर्द्धनाल हृदि च विकचितां बाष्पनिर्यातना स्यात् ।  
तन्मध्ये चोर्ध्वरूपामभयदवरदां पुस्तकाम्भोजपाणीं  
वाग्देवीं तन्मुखाच्च स्वमुखमनुगतां चिन्तयेदक्षरालीम् ॥ १२॥  
  
किमिह बहुविकल्पैश्विन्तितैर्यस्य कण्ठे  
लुठति विमलवृत्तस्थूलमुक्तावलीयम् ।  
भवति भवति नाथे भव्यभाषाविशेषै-  
र्मधुरमधुसमृद्धस्तस्य वाचां विशेषः १३॥  
  
इति श्रीजानीमेघेन लिखितं श्रीभारतीस्तवर्न सम्पूर्णम् ।  
  
प्रशस्तिः  
यदक्षरपरिभ्रष्टं स्वरव्यञ्जनवजितम् ।  
तत्सर्वं क्षमत्तां देवि ! प्रसीद परमेश्वर ।  
  
॥ जानीमेघेन लिखितम् - सुमतिधीरगणिपठनार्थम् ॥ श्री ॥  
  
  
Encoded and proofread by DPD  
  
