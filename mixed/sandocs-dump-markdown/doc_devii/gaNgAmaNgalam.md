---
Category: devii, devI, nadI, mangala
Description/comments: Ganga Jnana Mahodadhi compiled by Acharya Ramapada Chakravarty
File name: gangAmangalam.itx
Indexextra: (Scan)
Language: Sanskrit
Latest update: December 7, 2019
Location: doc_devii
Proofread by: Anil Kumar Pandey anil.kumar17pandey at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: nadI
Subject: philosophy/hinduism/religion
Sublocation: devii
Text title: Gangamangalam
Transliterated by: Anil Kumar Pandey anil.kumar17pandey at gmail.com
engtitle: gangAmangalam
itxtitle: gaNgAmaNgalam
title: गण्गामण्गलम्

---
  
 गङ्गामङ्गलम्   
श्रीगणेशाय नमः ।  
हरिचरणचारिणी शिशिरगिरिदारिणी कलुषभरवारणतरङ्गा  
     नियतकलनादिनी विमलजलशालिनी तारिणी जयति भुवि गङ्गा ।  
नित्यमिह तापसा धर्मचितमानसाः स्नानविधिलब्धनवदेहाः  
     कृतबहुलदुष्कृता अपि कलुषवर्जिता दधति मुदमाप्तसुरगेहाः ॥ १॥  
  
पूततमसैकते धवलसिकतावृते योगिनो जपनियममग्नाः  
     स्वनयननिमीलना गतविषयदर्शना ध्येयसुरसंस्मरणलग्नाः ।  
बन्धविनिवृत्तये हसितजलसञ्चये प्रतिदिवसमत्र समवेताः  
     क्लेशशतमञ्जसा पुण्यचितचेतसा वृण्वते सम्मदमुपेताः ॥ २॥  
  
वणिगुचितकर्मणा तरणिशतशोभनासुमपकृतिमत्र भुवि धत्त्  
     मकरवरवाहना जनपदहितैषणाव्याकुला सुकृतमपि दत्ते ।  
ऐहिकशुभाशमा परमपदवाञ्छया यामिमां श्रयति जनमाला  
     जयति भयहारिका जहुमुनिदारिका सा चिरं विजितकलिकाला ॥ ३॥  
  
त्रिभुवनमिदं यया धन्यमनुवृत्तया लोकयुगकुशलशतसृष्टया  
     रोगगणनाशिनी पृष्टिपरिवेशिनी दशहरा शास्त्रविधिदृष्टया ।  
तीरतरुमजुला जलधिमभि चञ्चला सेयमहिमङ्गलतरङ्गा  
     गिरिशशिरसार्चिता सुरमनुजपूजिता पावनी जयति भुवि गङ्गा ॥ ४॥  
  
ब्रह्माण्डोदरभेदनाद् भगवतः पादाङ्गुलीनां नखैः  
     जातो यो विवरस्ततोर्चनजलस्रोतोऽवहद् वेगतः ।  
तस्माच्छम्भुशिरस्ततो हिमगिरिं तस्मादिदं भूतलं  
     गङ्गागत्य पुनाति सर्वभुवनं श्रीभक्तिभागीरथी ॥ ५॥  
  
इति गङ्गामङ्गलं सम्पूर्णम् ।  
  
  
Encoded and proofread by Anil Kumar Pandey anil.kumar17pandey at gmail.com   
  
