---
Category: AratI, devii, devI
Description/comments: Sanskrit Arati
File name: devyAArAtrikam.itx
Language: Sanskrit
Latest update: June 16, 2017
Location: doc_devii
Proofread by: anonymous456an at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: devyAArAtrikam
Transliterated by: anonymous456an at gmail.com
engtitle: devyAArAtrikam
itxtitle: devyAArAtrikam
title: देव्याआरात्रिकम्

---
  
 देव्या आरात्रिकम्   
  
हरि ॐ  
जय देवि जय देवि जय मोहनरूपे ।  
मामिह जननि समुद्धर पतितं भवकूपे ॥ ध्रुवपदम् ॥  
  
प्रवरातीरनिवासिनि निगमप्रतिपाद्ये  
पारावारविहारिणि नारायणि ह्वद्ये ।  
प्रपञ्चसारे जगदाधारे श्रीविद्ये  
प्रपन्नपालननिरते मुनिवृन्दाराध्ये ॥ १॥  
  
जय देवि जय देवि जय मोहनरूपे ।  
मामिह जननि समुद्धर पतितं भवकूपे ॥  
  
दिव्यसुधाकरवदने कुन्दोज्ज्वलरदने  
पदनखनिर्जितमदने मधुकैटभकदने ।  
विकसितपञ्कजनयने पन्नगपतिशयने  
खगपतिवहने गहने सङ्कटवनदहने ॥ २॥  
  
जय देवि जय देवि जय मोहनरूपे ।  
मामिह जननि समुद्धर पतितं भवकूपे ॥  
  
मञ्जीराङ्कितचरणे मणिमुक्ताभरणे  
कङ्चुकिवस्त्रावरणे वक्त्राम्बुजधरणे ।  
शक्रामयभयहरणे भूसुरसुखकरणे  
करूणां कुरू मे शरणे गजनक्रोद्धरणे ॥ ३॥  
  
जय देवि जय देवि जय मोहनरूपे ।  
मामिह जननि समुद्धर पतितं भवकूपे ॥  
  
छित्त्वा राहुग्रीवां पासि त्वं विबुधान्  
ददासि मृत्युमनिष्टं पीयूषं विबुधान्।  
विहरसि दानवऋद्धान् समरे संसिद्धान्  
मध्वमुनीश्वरवरदे पालय संसिद्धान् ॥ ४॥  
  
जय देवि जय देवि जय मोहनरूपे ।  
मामिह जननि समुद्धर पतितं भवकूपे ॥  
  
॥ इति देव्या आरात्रिकं समाप्तम् ॥  
  
  
Encoded and proofread by anonymous456an at gmail.com  
  
