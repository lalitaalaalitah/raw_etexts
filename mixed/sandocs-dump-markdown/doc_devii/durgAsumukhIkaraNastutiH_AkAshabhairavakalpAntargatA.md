---
Category: devii, dashamahAvidyA, durgA, devI
Description/comments: Shulinikalpam, Tanjavur Saraswati Mahal Series No. 403
File name: durgAsumukhIkaraNastutiH.itx
Indexextra: (Scan)
Language: Sanskrit
Latest update: December 9, 2018
Location: doc_devii
Proofread by: Aruna Narayanan narayanan.aruna at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: durgA
Subject: philosophy/hinduism/religion
Sublocation: devii
Text title: durgAsumukhIkaraNastutiH
engtitle: durgAsumukhIkaraNastutiH
itxtitle: durgAsumukhIkaraNastutiH (AkAshabhairavakalpAntargatA)
title: दुर्गासुमुखीकरणस्तुतिः (आकाशभैरवकल्पान्तर्गता)

---
  
 श्रीदुर्गासुमुखीकरणस्तुतिः   
श्रीशिव उवाच -  
अथ ते शूलिनीदेव्याः सुमुखीकरणस्तुतिम् ।  
प्रवक्ष्यामि समासेन सर्वकामार्थसिद्धये ॥ १॥  
  
ऋषिर्न्यासः षडङ्गं च मूलवद् ध्यानमुच्यते ॥ २॥  
  
ध्यायेत्) हेमसमोपलासनवरे कन्याजनालङ्कृते  
 var  अग्ने हेमसमुज्ज्वलासनवरे इति सङ्गतःपाठः भाति ।  
     पञ्चब्रह्ममुखामरैः मुनिवरैः सेव्ये जगन्मङ्गले ।  
आसीनां स्मितभाषिणीं शिवसखीं कल्याणवेषोज्ज्वलां  
     भक्ताभीष्टवरप्रदाननिरतां विश्वात्मिकां शूलिनीम् ॥ ३॥  
  
ओङ्कारमन्त्रपीठस्थे ओषधीशामृतोज्ज्वले ।  
ऐश्वर्यमायुरारोग्यं इष्टसिद्धिं च देहि मे ॥ ४॥  
  
श्रीपूर्णे श्रीपरे श्रीशे श्रीमये श्रीविवर्धने ।  
ऐश्वर्यमायुरारोग्यं इष्टसिद्धिं च देहि मे ॥ ५॥  
  
कामेशि कामरसिके कामितार्थफलप्रदे ।  
ऐश्वर्यमायुरारोग्यं इष्टसिद्धिं च देहि मे ॥ ६॥  
  
मायाविलासचतुरे माये मायाधिनायिके ।  
ऐश्वर्यमायुरारोग्यं इष्टसिद्धिं च देहि मे ॥ ७॥  
  
चिन्तामणेऽखिलाभीष्टसिद्धिदे विश्वमङ्गले ।  
ऐश्वर्यमायुरारोग्यं इष्टसिद्धिं च देहि मे ॥ ८॥  
  
सर्वबीजाधिपे सर्वसिद्धिदे सिद्धरूपिणि ।  सर्वरूपिणि  
ऐश्वर्यमायुरारोग्यं इष्टसिद्धिं च देहि मे ॥ ९॥  
  
ज्वलत्तेजस्त्रयानन्तकोटिकोटिसमद्युते ।  
ऐश्वर्यमायुरारोग्यं इष्टसिद्धिं च देहि मे ॥ १०॥  
  
लसच्चन्द्रार्धमकुटे लयजन्मविमोचके ।  
ऐश्वर्यमायुरारोग्यं इष्टसिद्धिं च देहि मे ॥ ११॥  
  
ज्वररोगमुखापत्तिभञ्जनैकधुरन्धरे ।  
ऐश्वर्यमायुरारोग्यं इष्टसिद्धिं च देहि मे ॥ १२॥  
  
लक्षलक्ष्ये लयातीते लक्ष्मीवर्गवरेक्षणे ।  
ऐश्वर्यमायुरारोग्यं इष्टसिद्धिं च देहि मे ॥ १३॥  
  
शूराङ्गनानन्तकोटिव्यापृताशेषजालके ।  
ऐश्वर्यमायुरारोग्यं इष्टसिद्धिं च देहि मे ॥ १४॥  
  
लिपे लिङ्गादिदिक्स्थाननियताराधनप्रिये ।  
ऐश्वर्यमायुरारोग्यं इष्टसिद्धिं च देहि मे ॥ १५॥  
  
निर्मले निर्गुणे नित्ये, निष्कले निरुपद्रवे ।  
ऐश्वर्यमायुरारोग्यं इष्टसिद्धिं च देहि मे ॥ १६॥  
  
दुर्गे दुरितसंहारे दुष्दद्रुल (तूलान्त) पावके ।  
ऐश्वर्यमायुरारोग्यं इष्टसिद्धिं च देहि मे ॥ १७॥  
  
रमामये अ (उ) (र) मासेव्ये रमावर्घनतत्परे ।  
ऐश्वर्यमायुरारोग्यं इष्टसिद्धिं च देहि मे ॥ १८॥  
  
ग्रसिताशेषभुवन (ने) ग्रन्थिसन्ध्यर्णशोभिते ।  
ऐश्वर्यमायुरारोग्यं इष्टसिद्धिं च देहि मे ॥ १९॥  
  
हंसतार्क्ष्यवृषारूढैराराधितपदद्वये ।  
ऐश्वर्यमायुरारोग्यं इष्टसिद्धिं च देहि मे ॥ २०॥  
  
हुङ्कारकालदहनभस्मीकृतजगत्त्रये ।  
ऐश्वर्यमायुरारोग्यं इष्टसिद्धिं च देहि मे ॥ २१॥  
  
फठ्कारचण्डपवनोद्वासिताखिलविग्रहे ।  
ऐश्वर्यमायुरारोग्यं इष्टसिद्धिं च देहि मे ॥ २२॥  
  
स्वीकृतस्वामिपादाब्जभक्तानां स्वाभिवृद्धिदे ।  
ऐश्वर्यमायुरारोग्यं इष्टसिद्धिं च देहि मे ॥ २३॥  
  
हालाहलविषाकारे हाटकारुणपीठिके ।  
ऐश्वर्यमायुरारोग्यं इष्टसिद्धिं च देहि मे ॥ २४॥  
  
मूलादिब्रह्मरन्ध्रान्तज्वल(मूल) ज्ज्वालास्वरूपिणि ।  
ऐश्वर्यमायुरारोग्यं इष्टसिद्धिं च देहि मे ॥ २५॥  
  
वषडादिक्रियाषट्कमहासिद्धिप्रदे परे ।  
ऐश्वर्यमायुरारोग्यं इष्टसिद्धिं च देहि मे ॥ २६॥  
  
सर्वविद्वन्मुखाम्भोजदिवाकरसमद्युते ।  
ऐश्वर्यमायुरारोग्यं इष्टसिद्धिं च देहि मे ॥ २७॥  
  
नानामहीपहृदयनवनीतद्रवानले ।  
ऐश्वर्यमायुरारोग्यं इष्टसिद्धिं च देहि मे ॥ २८॥  
  
अशेषज्वरसर्पाग्निचन्द्रोपलशशिद्युते ।  
ऐश्वर्यमायुरारोग्यं इष्टसिद्धिं च देहि मे ॥ २९॥  
  
महापापौघकलुषक्षालनामृतवाहिनि ।  
ऐश्वर्यमायुरारोग्यं इष्टसिद्धिं च देहि मे ॥ ३०॥  
  
अशेषकायसम्भूतरोगतूलानलाकृते ।  
ऐश्वर्यमायुरारोग्यं इष्टसिद्धिं च देहि मे ॥ ३१॥  
  
ओषधीकूटदावाग्निशान्तिसम्पूर्णंवर्षिणि ।  
ऐश्वर्यमायुरारोग्यं इष्टसिद्धिं च देहि मे ॥ ३२॥  
  
तिमिरारातिसंहारदिवानाथशताकृते ।  
ऐश्वर्यमायुरारोग्यं इष्टसिद्धिं च देहि मे ॥ ३३॥  
  
सुधार्द्रजिह्वावर्त्यग्रसुदीपे विश्ववाक्प्रदे ।  
ऐश्वर्यमायुरारोग्यं इष्टसिद्धिं च देहि मे ॥ ३४॥  
  
अरात्यवनिपानीक कुलोच्चाटमहानिले ।  var  तूलोच्चाटमहानिले  
ऐश्वर्यमायुरारोग्यं इष्टसिद्धिं च देहि मे ॥ ३५॥  
  
समस्तमृत्युतुहिनसहस्रकिरणोपमे ।  
ऐश्वर्यमायुरारोग्यं इष्टसिद्धिं च देहि मे ॥ ३६॥  
  
सुभक्तहृदयानन्दसुखसंवित्स्वरूपिणि ।  
ऐश्वर्यमायुरारोग्यं इष्टसिद्धिं च देहि मे ॥ ३७॥  
  
जगत्सौभाग्यबलदे जङ्गमस्थावरात्मिके ।  
ऐश्वर्यमायुरारोग्यं इष्टसिद्धिं च देहि मे ॥ ३८॥  
  
धनधान्याब्धिसंवृद्धिचन्द्रकोटिसमोदये ।  
ऐश्वर्यमायुरारोग्यं इष्टसिद्धिं च देहि मे ॥ ३९॥  
  
सर्वजीवात्मधेन्बग्रसमर्च्यानल(समुच्चालन) वत्सके ।  
ऐश्वर्यमायुरारोग्यं इष्टसिद्धिं च देहि मे ॥ ४०॥  
  
तेजःकणमहावीरसमावीतान्त्यपावके ।  
ऐश्वर्यमायुरारोग्यं इष्टसिद्धिं च देहि मे ॥ ४१॥  
  
नानाचराचरविषदाहोपशमनामृते ।  
ऐश्वर्यमायुरारोग्यं इष्टसिद्धिं च देहि मे ॥ ४२॥  
  
सर्वकल्याणकल्याणे सर्वसिद्धिविवर्धने ।  
ऐश्वर्यमायुरारोग्यं इष्टसिद्धिं च देहि मे ॥ ४३॥  
  
सर्वेशि सर्वहृदये सर्वाकारेऽनिराकृते?  
ऐश्वर्यमायुरारोग्यं इष्टसिद्धिं च देहि मे ॥ ४४॥  
  
अनन्तानन्दजनके अमृतेऽमृतनायिके । (आत्मनायिके)  
ऐश्वर्यमायुरारोग्यं इष्टसिद्धिं च देहि मे ॥ ४५॥  
  
रहस्यातिरहस्यात्मरहस्यागमपाल(लि) के ।  
ऐश्वर्यमायुरारोग्यं इष्टसिद्धिं च देहि मे ॥ ४६॥  
  
आचारकरणातीते आचार्यकरुणामये ।  
ऐश्वर्यमायुरारोग्यं इष्टसिद्धिं च देहि मे ॥ ४७॥  
  
सर्वरक्षाकरे भद्रे सर्वशिक्षाकरेऽतुले ।  
ऐश्वर्यमायुरारोग्यं इष्टसिद्धिं च देहि मे ॥ ४८॥  
  
सर्वलोके सर्वदेशे सर्वकाले सदाम्बिके ।  
ऐश्वर्यमायुरारोग्यं इष्टसिद्धिं च देहि मे ॥ ४९॥  
  
आद्येऽनादिकलाविशेषविवृतेऽनन्ताखिलात्माकृते  
     आचार्याङ्घ्रिसरोजयुग्मशिरसामापूरिताशामृते ।  
संसारार्णवतारणोद्यतकृपासम्पूर्णदृष्ट्याऽनिशं  
     दुर्गे शूलिनि शङ्करि स्नपय मां त्वद्भावसंसिद्धये ॥ ५०॥  
  
इति परमशिवायाः शूलिनीदेवतायाः  
     स्तुतिमतिशयसौख्यप्राप्तये योऽनुवारम् ।  
स्मरति जपति विद्वान् संवृतोऽशेषलोकैः  
     निखिलसुखमवाप्य श्रीशिवाकारमेति ॥ ५१॥  
  
इति श्रीमहाशैवतन्त्रे अतिरहस्ये आकाशभैरवकल्पे प्रत्यक्षसिद्धिप्रदे  
उमामहेश्वरसंवादे शङ्करेण विरचिते दुर्गासुमुखीकरणस्तुतिर्नाम  
सप्तमोपदेशः ॥  
  
  
Proofread by Aruna Narayanan narayanan.aruna at gmail.com  
  
