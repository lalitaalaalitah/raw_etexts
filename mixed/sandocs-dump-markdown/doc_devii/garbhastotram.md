---
Category: devii, devI, jaina
File name: garbhastotram.itx
Indexextra: (Scans 1, 2)
Language: Sanskrit
Latest update: March 30, 2019
Location: doc_devii
Proofread by: DPD
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: garbhastotram
engtitle: garbhastotram
itxtitle: garbhastotram
title: गर्भस्तोत्रम्

---
  
 श्रीगर्भस्तोत्रम्   
ह्रीङ्कारोदरवाग्भवैकवसतिर्या कुण्डली कौलिनी  
     ब्रह्मानन्दमयी परा परकला षड्ग्रन्थिसम्भेदिनी ।  
साहस्रं पदपद्मकोटरलसत्सोमेन सार्द्धं मुदा  
     क्रीडन्ती सुखसम्पदं दिशतु नः श्रीमत्त्रिखण्डेश्वरी ॥ १॥  
  
श्रीमत्पञ्चदशाक्षरी शिवकलाधारादिचक्रेषु या  
     स्फूर्त्तिः पञ्चदशस्तथोनवतया त्रेधापि या संस्थिता ।  
उन्मन्यन्तमुपागता कुलकजप्रोद्दामसौदामिनी  
     मायामोहनिकृन्तिनी निजसुखं मह्यं प्रसद्यात्सदा ॥ २॥  
  
कश्चित्पङ्कजसम्भवः करुणया पूर्णस्त्वया विश्वसृक्  
     वेदादिर्वियदादितत्त्वममलं त्वत्सामरस्यं स्फुटम् ।  
तद्वेदत्रिपुरे कृपामृतरसोन्मथ्याऽप्यनन्या श्रिये  
     दृष्टिं देहि ततः समुज्ज्वलतरानन्दस्वभावो भवे ॥ ३॥  
  
एतत्ते त्रिपुरे !  त्वदीयवपुषा सा चित्रवर्णाध्वना  
     व्यस्तं विश्वमनुत्तरोत्तरतया यद्बीजमुद्गीयते ।  
तन्मे ताण्डवमण्डितं रसनिका सारस्वतेनाहतं  
     विस्फूर्जत्कलकोकिलारजतयोद्वेलं जरीजृम्भते ॥ ४॥  
  
ईकारोऽसि हुताशनेन्दुतपनैर्बिन्दुत्रयैः संयुतः  
     कामाप्ताजननी स्थितिं वितनुते ब्रह्मैकयः केशवः ।  
यत्वं देवि !  पुरे सुधारसवचः कल्लोलकल्लोलिनी  
     जिह्वातः प्रसरीसरीतु भवती कारुण्यतस्तद्द्रुतः ॥ ५॥  
  
लक्ष्मीं लक्ष्मिललामधामबहुलां मत्तेमकुम्भोच्छल-  
     द्दानाम्भोन्कतपूरपदक्विकटां देह्यम्ब ! मह्ये यतः ।  
त्वं सृष्टिस्थितिभेदिनी मधुजितः शक्तिर्विरञ्चेर्निजा  
     यद्वा वाग्भवमध्यगा विलससि श्रीमन्त्रिखण्डेश्वरि ! ॥ ६॥  
  
ह्रीङ्रारादिहराब्जयोनिविलसंसारसङ्कोचिनी  
     या बेयारतयेश्वरस्य भद्विता वागेश्वरी जृम्भने ।  
विन्दौ नादतया च बीजवसतिर्याऽनुत्तरा शाम्भवी  
     श्रीमत्त्रिपुरसुन्दरी विजयते खण्डे स्थिता वास्तवे ॥ ७॥  
  
हः कामः शिवबीजतो हरिम्यं यन्मोहयत्यङ्गना  
     स्थित्या त्वच्चरणप्रसादशतः श्रीकामराजादिनः ।  
मातर्भक्तिसमीहितं सृजति यद्धैर्य .......रं श्चयः  
     सोऽयं मेऽखिलकाङ्क्षितं वितरतां कामेश्ववरप्रेयसी ॥ ८॥  
  
सत्तारूपिणि !  सज्जनैकनिलये !  सौभाग्यसम्पत्प्रदे !  
     सावित्रीति सरस्वतीति गदिता लक्ष्मीस्त्वमेवासि सा ।  
तत्कामेश्वरशम्भुपत्नि !  मम यत्काङ्क्षाधिरूढं भवेत्  
     तद्देहि त्वरितं तपोभिरपि यद् दुष्प्रापमन्यैरपि ॥ ९॥  
  
कल्याणं कमलापतिः करुणया कामेश्वरः काङ्क्षितं  
     दद्यान्मध्यमखण्डतस्तव शवे मध्ये स्थितः कान्मना ।  
कन्दर्पप्रतिमः कलासु कुशलः कल्पद्रुमः कामिनां  
     यस्योच्चारवशेन राजति नरः श्रीमत्त्रिखण्डात्मिके !  ॥ १०॥  
  
हस्त्वन्माध्यमखण्डले च वसतिर्योऽम्ब !  द्वितीयस्थितिं  
     पुष्णात्येकतयैव चाधिकतया बन्धुकपुष्पप्रभः ।  
सौभाग्यं परमं स मे वितरता वश्या भवेयुर्यतो  
     राजानो वरयोषितश्च निभृताः सौख्यश्रियः सम्मता ॥ ११॥  
  
लक्ष्यं मे मनसो मनोरमतमं सौन्दर्यसोमालयो  
     बन्धूकप्रभवारुणं करलसच्चापेषु पाशाङ्कशम् ।  
काञ्चीनद्धनितम्बबिम्बसुभगं मध्ये न किञ्चिच्च यत्  
     रूपं ते कुचचक्रवाकखिलसच्चन्द्रालिकं स्ता सदात् ॥ १२॥  
  
ह्रीङ्कारे हरमान्मथीन्दुरणितैः श्रोकामराजान्तिगे  
     खण्डे मण्डनमावहन्ति हरयः सङ्कोचतः संस्थिते ।  
रुद्रः शक्तियुतश्च मन्मथकलाकामेश्वरेणेन्दुना  
     नादात्मा च परापरेण भवतान्मत्कामसम्पूर्तये ॥ १३॥  
  
सच्चित्सौख्यमखण्डितं शिवमयं शक्तिस्वरूपोल्लस-  
     त्तार्तीये तव संहृतो प्रथमतः सद्वृत्ततोज्जृम्भते ।  
शङ्कातङ्ककलङ्कभावजनितं भेदः प्रथातः शिवे  
     तन्मे पूर्णशशाङ्कमण्डलनिभं कुर्यादशं दूरतः ॥ १४॥  
  
कश्चिज्जन्मशतार्जितेन तपसा तत्पादपद्मद्वये  
     जातप्रीतिरनन्यभावमनसा लब्ध्वा गुरोः सत्कृपाम् ।  
कं वेद त्रिपुरे तृतीयशकले कामेश्वराख्यं हरिं  
     पूर्णानन्दविभूतिदं त्रिजगतीवश्यङ्करं तं श्रये ॥ १५॥  
  
लब्ध्वादेशकराजवीक्षणकृपां त्वां वेद कामेश्वरीं  
     धन्यो यस्त्रिपुरे !  त्वदङ्घ्रिकृपया विश्वात्मसाम्राज्यभू ।  
लक्ष्मीस्तं वृणुते कटाक्षवशतस्तस्य ज्वरोपप्लवा  
     नाशं यान्ति सदा विषाणि च महावेतालभूतग्रहाः ॥ १६॥  
  
श्रीमत्यम्ब !  विराजते तव परं खण्डं तृतीयान्तिमं  
     बीजं तत्र हरौ हरो प्रथमतो या रुद्रशक्तिः स्वयम् ।  
संहारैकरसो मनोभवकलावह्नीन्दुसूरा परा  
     बिन्दुर्योऽपि परेश्वरो मम सदा कुर्वन्तु ते मङ्गलम् ॥ १७॥  
  
इति श्रीगर्भस्तोत्रं सम्पूर्णम् ।  
  
  
Proofread by DPD  
  
