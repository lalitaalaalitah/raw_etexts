---
Category: devii, lakShmI, devI
Description/comments: shrIlakShmIkaTAkSha S K Rajagopalan 2001 collection of Laxmistotras
File name: dashAkSharalakShmImantram.itx
Language: Sanskrit
Latest update: January 3, 2019
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: lakShmI
Subject: philosophy/hinduism/religion
Sublocation: devii
Text title: dashAkSharalakShmImantram
engtitle: dashAkSharalakShmImantram
itxtitle: dashAkSharalakShmImantram
title: दशाक्षरलक्ष्मीमन्त्रम्

---
  
 दशाक्षरलक्ष्मीमन्त्रम्   
अस्य श्रीदशाक्षरीमहामन्त्रस्य -  
दक्ष ऋषिः - विराट् छन्दः - श्रीलक्ष्मीः देवता -  
सर्वेष्टसिद्ध्यर्थे जपे विनियोगः ।  
ऋष्यादि न्यासः  
दक्ष ऋषये नमः शिरसि - विराट् छन्दसे नमः मुखे  
श्रियै देवतायै नमः हृदि - विनियोगाय नमः सर्वाङ्गे  
करन्यासः  
ॐ देव्यै नमः अङ्गुष्टाभ्यां नमः ।  
ॐ पद्मिन्यै नमः तर्जनीभ्यां नमः ।  
ॐ विष्णुपत्न्यैनमः मध्यमाभ्यां नमः ।  
ॐ वरदायैनमः अनामिकाभ्यां नमः ।  
ॐ कमलायै नमः कनिष्ठिकाभ्यां नमः ।  
ॐ कमलवासिन्यै नमः ।  
ॐ करतलकरपृष्ठाभ्यां नमः ॥  
  
नेत्रहीनहृदयादि पञ्चाङ्गन्यासः  
ॐ देव्यै नमः हृदयाय नमः ।  
ॐ पद्मिन्यै नमः शिरसे स्वाहा ।  
ॐ विष्णुपत्न्यैनमः शिखायै वषट् ।  
ॐ वरदायै नमः कवचाय हुं ।  
ॐ कमलवासिन्यै नमः अस्त्राय फट् ।  
ॐ भूर्भुवस्सुवरोमिति दिग्बन्धः ॥  
  
ध्यानम् ।  
आसीना सरसीरुहे स्मितमुखी हस्ताम्बुजैर्बिभ्रति  
     दानं पद्मयुगाभये च वपुषा सौदामिनीसन्निभा ।  
मुक्ताहारविराजमानपृथुलोत्तुङ्गस्तनोद्भासिनी  
     पायाद्वः कमला कटाक्षविभवैरानन्दयन्ती हरिम् ॥  
  
(एवं ध्यात्वा पीठशक्तिभिः पीठपूजां कृत्वा स्वर्णादि निर्मितं यन्त्रं  
अस्त्रमन्त्रेण आसनं दत्वा पीठमध्ये संस्थाप्य पुनर्ध्यात्वा  
मूलेन मूर्तिं प्रकल्प्य, आवाहनादि पुष्पाक्षतैः उपचारैः सम्पूज्य  
देव्याज्ञां गृहीत्वा आवरणपूजां कुर्यात् ।)  
  
षट्कोण केसरेषु -  
आग्नेयकोणे        ॐ देव्यै नमः हृदयाय नमः ।  
निरृतिकोणे        ॐ पद्मिन्यै नमः शिरसे स्वाहा ।  
वायव्यकोणे        ॐ विष्णुपत्न्यै नमः शिखायै वषट् ।  
ईशान्यकोणे        ॐ वरदायै नमः कवचाय हुं ।  
देवी पश्चिमे कोणे  ॐ कमलवासिन्यै नमः अस्त्राय फट् ।  
इति पञ्चाङ्गानि पूजयेत् ततः पुष्पाञ्जलिं आदाय मूलमन्त्रं उच्चार्य,  
ॐ अभीष्टसिद्धिं मे देहि शरणागतवत्सले ।  
भक्त्या समर्पये तुभ्यं प्रथमावरणार्चनम् ॥  
  
इति पुष्पाञ्जलिं विकीर्य विशेषार्घ्यात् बिन्दुं निक्षिप्य पूजिताः तर्पिताः सन्तु  
इति वदेत् - ततः अष्टदलपद्मेषु -  
पूर्वे        ॐ बलाक्यै नमः ।  
आग्नेये        ॐ विमलायै नमः ।  
दक्षिणे        ॐ कमलायै नमः ।  
नैरृत्यै        ॐ विभीषिकायै नमः ।  
पश्चिमे        ॐ मालिकायै नमः ।  
वायव्ये   ॐ शाङ्कर्यै नमः ।  
उदीच्यां        ॐ वसुमालिकायै नमः ।  
ईशान्ये        ॐ वनमालिकायै नमः ।  
इति भक्त्या पूजयित्वा पुष्पाञ्जलिं गृहीत्वा,  
ॐ अभीष्टसिद्धिं मे देहि शरणागतवत्सले ।  
भक्त्या समर्पये तुभ्यं द्वितीयावरणार्चनम् ॥  
  
ततः भूपुरे क्रमेण -  
पूर्वे        ॐ वं वज्राय नमः        ॐ इन्द्राय नमः ।  
आग्नेये        ॐ शं शक्तये नमः        ॐ अग्नये नमः ।  
दक्षिणे        ॐ दं दण्डाय नमः        ॐ यमाय नमः ।  
नैरृत्ये        ॐ खं खड्गाय नमः        ॐ निरृतये नमः ।  
पश्चिमे        ॐ पं पाशाय नमः        ॐ वरुणाय नमः ।  
वायव्ये        ॐ अं अङ्कुशाय नम        ॐ वायवे नमः ।  
उत्तरे        ॐ गं गदायै नमः        ॐ कुबेराय नमः ।  
ईशान्ये        ॐ त्रिं त्रिशूलाय नमः        ॐ ईशानाय नमः ।  
(इति भक्त्या पूजां कृत्वा धूपादि नीराजनानन्तरं पूज्य  
हस्ते पुष्पाञ्जलिं गृहीत्वा -)  
ॐ अभीष्टसिद्धिं मे देहि शरणागतवत्सले ।  
भक्त्या समर्पये तुभ्यं तृतीयावरणार्चनम् ॥  
  
अथ दशाक्षरलक्ष्मी मन्त्रः ।  
  
   ॐ नमः कमलवासिन्यै स्वाहा ।  
  
जपप्रकारः  
दशलक्षं जपेन्मन्त्रं मन्त्रविद्विजितेन्द्रियः ।  
दशांशं जुहुयान्मन्त्री मधुनाऽऽक्तैः सरोरुहैः ॥  
  
इति सम्पूजयेद्देवीं सम्पदामालयं भवेत् ।  
समुद्रकन्यां सरिति कण्ठमात्रे जले स्थितः ॥  
  
त्रिलक्षं प्रजपेन्मन्त्री साक्षाद्वैश्रवणो भवेत् ।  
आराध्योत्तरनक्षत्रे देवीं स्रक्चन्दनादिभिः ॥  
  
नन्द्यावर्त्तभवैः पुष्पैः सहस्रं जुहुयात्ततः ।  
पूर्णमास्यां फलैः चित्रैः जुहुयान्मधुराप्लुतैः ॥  
  
पञ्चम्यां विशदाम्भोजैः शुक्रवारे सुगन्धिभिः ।  
अन्यैर्वा विशदैः पुष्पैः प्रतिमासं फलावतीः ॥  
  
स भवेदब्दमात्रेण सर्वदा सम्पदां निधिः ॥  
  
इति दशाक्षरलक्ष्मीमन्त्रं सम्पूर्णम् ।  
  
Proofread by PSA Easwaran psaeaswaran at gmail.com  
  
