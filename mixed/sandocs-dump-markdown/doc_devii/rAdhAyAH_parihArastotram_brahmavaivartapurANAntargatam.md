---
Author: uddhava
Category: devii, radha, stotra, devI
Description-comments: brahmavaivarta purANa
File name: rAdhAparIhAra.itx
Language: Sanskrit
Latest update: August 13 2017, June 26, 2002
Location: doc_devii
Proofread by: Daniel Mohanpersad (danielmohanpersad98 at msn.com)
Send corrections to: Sanskrit@cheerful.com
Site access: https://sanskritdocuments.org
SubDeity: radha
Subject: hinduism/religion
Sublocation: devii
Text title: shrI rAdhAyAH parihArastotram
Texttype: stotra
Transliterated by: Daniel Mohanpersad (danielmohanpersad98 at msn.com)
engtitle: rAdhAyAH parihArastotram
itxtitle: rAdhAyAH parihArastotram (brahmavaivartapurANAntargatam)
title: राधायाः परिहारस्तोत्रम् (ब्रह्मवैवर्तपुराणान्तर्गतम्)

---
  
 राधायाः परिहारस्तोत्रम् (ब्रह्मवैवर्तपुराणान्तर्गतम्)   
त्वं देवी जगतां माता विष्णुमाया सनातनी ।  
कृष्णप्राणाधिदेवि च कृष्णप्राणाधिका शुभा ॥ १॥  
  
कृष्णप्रेममयी  शक्तिः कृष्णसौभाग्यरूपिणी ।  
कृष्णभक्तिप्रदे राधे नमस्ते मङ्गलप्रदे ॥ २॥  
  
अद्य मे सफलं जन्म जीवनं सार्थकं मम ।  
पूजितासि मया सा च या श्रीकृष्णेन् पूजिता ॥ ३॥  
  
कृष्णवक्षसि या राधा सर्वसौभाग्यसंयुता ।  
रासे रासेश्वरीरूपा वृन्दा वृन्दावने वने ॥ ४॥  
  
कृष्णप्रिया च गोलोके तुलसी कानने तुया ।  
चम्पावती कृष्णसङ्गे क्रीडा चम्पककानने ॥ ५॥  
  
चन्द्राक्ली चन्द्रवने शतश्रिङ्गे सतीति च ।  
विरजादर्पहन्त्रि च विरजातटकानने ॥ ६॥  
  
पद्मावती पद्मवने कृष्णा कृष्णसरोवरे ।  
भद्रा कुञ्जकुटीरे च काम्या च काम्यके वने ॥ ७॥  
  
वैकुण्ठे च महालक्ष्मीर्वाणी नारायणोरसि ।  
क्षीरोदे सिन्धुकन्या च मर्त्ये लक्ष्मीर्हरिप्रिया ॥ ८॥  
  
सर्वस्वर्गे स्वर्गलक्ष्मीर्देवदुःखविनाशिनी ।  
सनातनी विष्णुमाया दुर्गा शङ्करवक्षसि ॥ ९॥  
  
सावित्री वे! दमाता च कलया ब्रह्मवक्षसि ।  
कलया धर्मपत्नी त्वं नरनारायणप्रसूः ॥ १०॥  
  
कलया तुलसी त्वं च गङ्गा भुवनपावनी ।  
लोमकूपोद्भवा गोप्यः कलांशा हरिप्रिया ॥ ११ ॥  
  
कलाकलांशरूपा च शतरूपा शचि दितिः।  
अदितिर्देव्माता च त्वत्कलांशा हरिप्रिया ॥ १२॥  
  
देव्यश्च मुनिपत्न्यश्च्ज त्वत्कलाकलया शुभे ।  
कृष्णभक्तिं कृष्णदास्यं देहि मे कृष्णपूजिते॥ १३॥  
  
एवं कृत्वा परीहारं स्तुत्वा च कवचं पठेत् ।  
पुरा कृतं स्तोत्रमेतद् भक्तिदास्यप्रदं शुभम् ॥ १४॥  
  
॥ इति श्री ब्रह्मवैवर्ते श्रीराधायाः  
                  परिहारस्तोत्रं सम्पूर्णम् ॥  
  
  
Encoded by Daniel Mohanpersad danielmohanpersad98@msn.com  
  
