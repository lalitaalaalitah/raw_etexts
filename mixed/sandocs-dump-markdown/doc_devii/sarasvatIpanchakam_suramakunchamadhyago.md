---
Category: devii, panchaka, sarasvatI, devI
File name: sarasvatIpanchakam.itx
Indexextra: (Translation)
Language: Sanskrit
Latest update: August 2, 2017
Location: doc_devii
Proofread by: Jonathan Wiener wiener78 at sbcglobal.net, NA
Send corrections to: sanskrit@cheerful.com
Site access: https://sanskritdocuments.org
SubDeity: sarasvatI
Subject: philosophy/hinduism/religion
Sublocation: devii
Text title: sarasvatIpanchakam
engtitle: sarasvatIpanchakam
itxtitle: sarasvatIpanchakam (suramakunchamadhyago)
title: सरस्वतीपञ्चकम् (सुरमकुञ्चमध्यगो)

---
  
 सरस्वतीपञ्चकम्   
  
सुरमकुञ्चमध्यगो मरालमध्यशोभितो  
नदीतटप्रतिष्ठितः स्थिरप्रशान्तलोचनः ।  
हृदिस्वरात्मिकास्मरन्मनोयशस्वतीनम-  
न्सरस्वतीस्तवं पठन्कदा यतिर्भवाम्यहम् ॥ १॥  
  
लसत्सिताम्बुरूहवर्णवस्त्रभासितास्तुतिं  
स्फुरद्विभूषणाश्रयाविलासिनाममञ्जरीम् ।  
त्रिलोकश्रेष्ठसुन्दरीकथाकलापवल्लरीं  
सरस्वतीस्तवं पठन्कदा यतिर्भवाम्यहम् ॥ २॥  
  
कवित्वकीर्तिबुद्धिवृद्धिशास्त्रज्ञानदास्तुतिं  
समीक्षशोचतकेतत्त्वदायिनाममञ्जरीम् ।  
त्रिलोकवेद्यतत्त्वज्ञानदाविचारवल्लरीं  
सरस्वतीस्तवं पठन्कदा यतिर्भवाम्यहम् ॥ ३॥  
  
प्रकृष्टपाठशालया सुगेयगीतमालया  
परात्मवेदभाषया नितान्तब्रह्मविद्यया ।  
असङ्ख्ययोगयोगिना प्रतिष्ठिताशिवास्तवं  
सरस्वतीस्तवं पठन्कदा यतिर्भवाम्यहम् ॥ ४॥  
  
निशम्य कर्मसम्भवप्रपुण्यपापयुग्मकं  
विनश्य गोसमूहजातनश्वरार्तसंसृतिम् ।  
निपत्य देहगर्वसर्वमानपुञ्जदुर्मतिं  
सरस्वतीस्तवं पठन्कदा यतिर्भवाम्यहम् ॥ ५ ॥  
  
इति सरस्वतीपञ्चकं सम्पूर्णम्   
  
Proofread by Jonathan Wiener wiener78 at sbcglobal.net, NA  
  
