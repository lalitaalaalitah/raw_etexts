---
Category: devii, aShTottarashatanAma, otherforms, devI
Description/comments: See corresponding nAmAvalI
File name: santoShImAturaShTottarashatanAmastotram.itx
Language: Sanskrit
Latest update: August 15, 2019
Location: doc_devii
Proofread by: Sivakumar Thyagarajan Iyer, PSA EASWARAN psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: otherforms
Subject: philosophy/hinduism/religion
Sublocation: devii
Text title: Shri Santoshimata Ashtottarashata Nama Stotram 108 Names
Transliterated by: Sivakumar Thyagarajan Iyer shivakumar24 at gmail.com
engtitle: santoShImAturaShTottarashatanAmastotram
itxtitle: santoShImAturaShTottarashatanAmastotram
title: सन्तोषीमातुरष्टोत्तरशतनामस्तोत्रम्

---
  
 श्रीसन्तोषीमातुरष्टोत्तरशतनामस्तोत्रं   
ॐ श्रीगणेशाय नमः ।  
सन्तोषजननी माता सर्वसम्पत्प्रदायिनी ।  
सामादिवेदसंस्तुत्या समानादिकवर्जिता ॥ १॥  
  
अकारादि क्षकारान्ता आद्यन्तरहिताङ्गना ।  
अम्लानवदनाम्लेन म्लायमानमुखाम्बुजा ॥ २॥  
  
करुणा कारणा कार्या काशीक्षेत्रविराजिता ।  
कथाश्रवणसन्तुष्टा कामितार्थप्रदायिनी ॥ ३॥  
  
कालदेशापरिच्छिन्ना कालकाला कुटुम्बजा ।  
गुणत्रयस्वरूपार्याऽऽर्या कुडभक्तगणार्चिता ॥ ४॥  
  
गुणग्रामा गुणाराध्या गुणारामा गुणाश्रया ।  
गृहार्चिता गृहाराध्या गृहस्थजनपोषिणी ॥ ५॥  
  
जया जयप्रदा जप्या जननी जन्मवर्जिता ।  
जीविता जीवना जीव्या जीवलोकसुखङ्करी ॥ ६॥  
  
नमस्कारप्रिया नम्या नादिनी विश्वमोहिनी ।  
पुण्या पुण्यप्रदा पुण्यलब्धा पुरुजनाश्रिता ॥ ७॥  
  
भवा भवानी भव्यस्था भामिनी भाविराजिता ।  
भाग्यदा भारती भाव्या भार्यापुत्रसुखप्रदा ॥ ८॥  
  
माया मान्या महादेवि महादेवसुतोत्भवा ।  
मतिर्दान्तिः कृतिः कीर्तिर्धृतिः कान्तिर्गतिः स्मृतिः ॥ ९॥  
  
मधुरा मधुरप्रीता मथुरानाथसंस्तुता ।  
विजया विश्वसंसेव्या विज्ञा विज्ञानदायिनी ॥ १०॥  
  
शक्ता शक्तिस्वरूपा च शाम्भवी शम्भुलालिता ।  
शल्यादिदोषहन्त्री च शमादिगुणसेविता ॥ ११॥  
  
विघ्नहन्त्री विघ्ननाथा विघ्नराजकुलोद्भवा ।  
शरण्या शारदा शीता शूलखड्गधराम्बिका ॥ १२॥  
  
शुभा शुभप्रदा शुद्धा शुक्रवारव्रतार्चिता ।  
शोभना शोभनाकारा शोभमानमुखाम्बुजा ॥ १३॥  
  
श्रीप्रदा श्रीनिधिः श्रीशा श्रितमानसतोषदा ।  
सिद्धिबुद्धिसुधासेव्या सिद्धिबुद्धिहितप्रदा ॥ १४॥  
  
क्षमारूपा क्षमाधारा क्षान्तिः शान्तिः शिवङ्करी ॥ १५॥  
  
फलश्रुतिः -  
सन्तोषीमातुरित्येवं पुण्यमष्टोत्तरं शतम् ।  
गदितं लोककल्याणदायकं सौख्यवर्धनम् ॥ १६॥  
  
शुक्रवारे विशेषेण पठित्वा मातृसन्निधौ ।  
आरोग्यं भोगमैश्वर्यं सर्वान्कामानवाप्नुयात् ॥ १७॥  
  
इति श्रीसन्तोषीमातुरष्टोत्तरशतनामस्तोत्रं सम्पूर्णम् ।  
  
  
Encoded by Sivakumar Thyagarajan Iyer shivakumar24 at gmail.com  
Proofread by Sivakumar Thyagarajan Iyer, PSA Easwaran psaeaswaran at gmail.com  
  
