---
Category: devii, devI, jaina, kavacha
File name: padmAvatIkavacham2.itx
Indexextra: (Scans 1, 2)
Language: Sanskrit
Latest update: March 30, 2019
Location: doc_devii
Proofread by: DPD
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: padmAvatIkavacham 2
engtitle: padmAvatIkavacham 2
itxtitle: padmAvatIkavacham 2 (bhagavan sarvamAkhyAtam)
title: पद्मावतीकवचम् २ (भगवन् सर्वमाख्यातम्)

---
  
 श्रीपद्मावतीकवचम् २   
भगवन् !  सर्वमाख्यातं मन्त्रं यन्त्रं शुभप्रदम् ।  
पद्मायाः कवचं ब्रूहि यद्यहं तव वल्लभः ॥ १॥  
  
महागोप्यं महागुह्यं पद्मायाः सर्वकामदम् ।  
कवचं मोहनं देवि !  गुरुभक्ताय दीयते ॥ २॥  
  
राज्ये देयं च सर्वस्वं कवचं न प्रकाशयेत् ।  
गुरुभक्ताय दातव्यमन्यथा सिद्धिदं न हि ॥ ३॥  
  
ऐं बीजम् । क्लीँ शक्तिः । ह्सौँ कीलकम् ।  
  
पद्मावतीप्रीत्यर्थ जपे विनियोगः ।  
  
ॐ परब्रह्मणे नमः शिरसि । अनुष्टुप्छन्दो यो नमः मुखे ।  
श्रीपद्मावतीशक्तिदेवतायै नमः हृदये । आं बीजाय नम कण्ठे ।  
ह्रीं शक्तये नमः गुह्ये । क्रौँ कीलकाय नमः पादयोः ।  
  
श्रीपद्मावतीकवचसिद्ध्यर्थं जपे विनियोगः ॥  
  
ॐ पद्मा बीजं शिरः पातु ललाटं पञ्चमी परा ।  
नेत्रे कामप्रदा पातु मुखं भुवनसुन्दरी ॥ ४॥  
  
नाशिकां नागनाथश्च जिह्वां वागीश्वरी तथा ।  
श्रुतिरूपा जगद्धात्री करौ हृथिमवासिनी ॥ ५॥  
  
उदरं मोहदमनी कुण्डली नाभिमण्डलम् ।  
पार्श्व पृष्ठं कटिं गुह्यं शक्तिस्थाननिवासिनी ॥ ६॥  
  
ऊरू जङ्घे तथा पादौ सर्वविघ्नविनाशिनी ।  
रक्ष रक्ष महामाये पद्मे !  पद्मालये शिवे ॥ ७॥  
  
वाञ्छितं पूरयत्याशु पद्मा सा पात सर्वतः ।  
भवद तु कवचं ढेगृया यो जानाति स मन्त्रवित ॥ ८॥  
  
राजद्वारे श्मशाने च भूतप्रेतोपचारके ।  
बन्धने च महादुःखे भये शत्रुसमागमे ॥ ९॥  
  
स्मरणात्कवचस्याम्य भयं किञ्चिन्न जायने ।  
प्रयोगमुपचार च पद्मायाः कर्तुमिच्छति ॥ १०॥  
  
कवचं प्रपठेदादौ ततः सिद्धिमवानुप्नुयात् ।  
भूर्यपत्रे लिखित्वा तु कवचं यस्तु धारयेत् ॥ ११॥  
  
देहे च यत्र कुत्रापि सर्वसिद्धिर्भवेद ध्रुवम् ।  
शस्त्राग्निजं भयं नेव भूतादिभयनाशनम् ॥ १२॥  
  
गुरुभक्तिं समासाद्य पद्मायाः स्तवनं कुरु ।  
सहस्रनामपठने कवचं प्रथमं कुरु ॥ १३॥  
  
नन्दिना कथितं देवि !  तवाग्रे तत्प्रकाशितम् ।  
साङ्गता जायते देवि !  नान्यथा गिरिनन्दिनी ॥ १४॥  
  
इद कवचमज्ञात्वा पद्मायाः स्तौति यो नर ।  
कल्पकोटीशतेनापि न भवेत्सिद्धिदायिनी ॥ १५॥  
  
इति श्रीपद्मावतीकवचं सम्पूर्णम् ।  
  
  
Proofread by DPD  
  
