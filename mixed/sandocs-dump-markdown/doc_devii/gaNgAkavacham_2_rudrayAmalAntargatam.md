---
Category: devii, nadI, kavacha, devI
File name: gangAkavacham2.itx
Indexextra: (Scan)
Language: Sanskrit
Latest update: October 26, 2019
Location: doc_devii
Proofread by: Anil Kumar Pandey anil.kumar17pandey at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: nadI
Subject: philosophy/hinduism/religion
Sublocation: devii
Text title: Gangakavacha 2
Transliterated by: Anil Kumar Pandey anil.kumar17pandey at gmail.com
engtitle: gaNgAkavacham 2
itxtitle: gaNgAkavacham 2 (rudrayAmalAntargatam)
title: गण्गाकवचम् २ (रुद्रयामलान्तर्गतम्)

---
  
 गङ्गाकवचम्   
विप्र उवाच-  
कवचं ते प्रवक्ष्यामः पार्वत्यै यच्छिवोऽब्रवीत ।  
यस्य सन्धारणान्मर्त्यः साक्षाद्वैश्रवणो भवेत् ॥ १॥  
  
तद्यथा-  
ॐ कैलासशिखरे रम्ये सुखासीनं सुरार्चितम् ।  
गिरिशं गिरिजा नत्वा स्तोत्रैर्वेदार्थगर्भितैः ॥ २॥  
  
प्रणम्य परया भक्त्या ततोऽपृच्छत् कृताञ्जलिः ।  
श्रीमहादेव्युवाच-  
महादेव सुराध्यक्ष करुणासागर प्रभो ॥  
  
भवद्भिः शतसाहस्रकोटिवारं निवारिता ।  
मह्यं किं किं न दत्तं ते तदिदानीं वदाम्यहम् ॥ ३॥  
  
गाणपं शाक्तसूरं च शैवं वैष्णवमुत्तमम् ।  
मन्त्रयन्त्रादिजालं हि मह्यं सामान्यतस्त्वया ॥ ४॥  
  
दत्तं विशेषतो यद्यत्तत्सर्वं कथयामि ते ।  
श्रीरामतारको मन्त्रः कोदण्डस्यापि मे प्रियः ॥ ५॥  
  
नृहरेः श्यामराजो हि कालिकाद्याः प्रियंवद ।  
दशविद्या विशेषेण षोडशी मन्त्रनायिका ॥ ६॥  
  
दक्षिणामूर्तिसञ्ज्ञोऽन्यो मन्त्रराजो धनाधिपः ।  
सहस्रार्जुनकस्यापि मन्त्रा येऽन्ये हनूमतः ॥ ७॥  
  
किं बहूक्तेन गिरिश प्रेमयन्त्रितचेतसा ।  
अर्धाङ्गमिति मह्यन्ते दत्तं किं ते वदाम्यहम् ॥ ८॥  
  
अपि पृच्छामि कवचं श्रीगङ्गाया अनुत्तमम् ।  
मे मनस्तद्विना श्रीमन् न तुष्यति ततो वद ॥ ९॥  
  
रहस्यं रक्षणकरं सर्वसम्पत्करं परम् ।  
श्रीपरमशिव उवाच-  
सत्यं सत्यं वरारोहे सर्वं दत्तं मया तव ॥ १०॥  
  
परन्तु गिरिजे तुभ्यं कथ्यते शृणु साम्प्रतम् ।  
कलौ पाखण्डबहुला नानावेशधरा नराः ॥ ११॥  
  
ज्ञानलब्धा हीनकामा वर्णाश्रमबहिष्कृताः ।  
वैष्णवत्वेन विख्याताः शैवत्वेन वरानने ॥ १२॥  
  
शाक्तत्वेन च देवेशि सौरत्वेनेतरे जनाः ।  
गाणपत्येन गिरिजे शास्त्रज्ञानविवर्जिताः ॥ १३॥  
  
गुरुत्वेन समाख्याता विचरिष्यन्ति भूतले ।  
ते शिष्यसङ्ग्रहं कर्तुमुधुक्ता यत्र कुत्रचित् ॥ १४॥  
  
मन्त्राधुच्चारणे तेषां नास्ति सामर्थ्यमम्बिके ।  
तच्छिष्याणां च गिरिजे तथापि जगतीतले ॥ १५॥  
  
पठन्ति पाठयिष्यन्ति विप्रद्वेषपराः सदा ।  
विप्रद्वेषरतानां हि नरके पतनं ध्रुवम् ॥ १६॥  
  
शृणु देवि प्रवक्ष्यामि रहस्यातिरहस्यकम् ।  
गङ्गायाः कवचं दिव्यं गोपनीयं त्वया सदा ॥ १७॥  
  
न कस्यापि प्रवक्तव्यं वक्तव्यं स्वात्मिकाय तत् ।  
प्रदर्शयति सर्वाङ्ग भर्तुर्वै स्त्रीजनो यथा ॥ १८॥  
  
तस्मात्त्वया न वक्तव्यं कवचं लोकसुन्दरि ।  
गङ्गायाः कवचस्यास्य वेदव्यासो ऋषिः स्मृतः ॥ १९॥  
  
छन्दोऽतिजगती प्रोक्तं देवता तु सरित्स्मृता ।  
धर्मार्थकाममोक्षेषु विनियोगः प्रकीर्तितः ॥ २०॥  
  
प्रणवो मे शिरः पातु नमः पातु ललाटके ।  
भगवति मे दृशौ पाहि कर्णी ह्यम्बे ततोम्बिके ॥ २१॥  
  
अम्बालिके महामालिनि पाहि नासापुटद्वये ।  
कपोलौ मे सदा पाह्येओहि भगवत्यथ ॥ २२॥  
  
मुखं में सततं रक्षेत् द्रवरूपा शुचिप्रभा ।  
अशेषतीर्थालवाले हनुमेव सदाऽवतु ॥ २३॥  
  
जिह्वामूले च जिह्वाग्रे ह्रौं श्री बीजौ सदाऽवताम् ।  
शिवजटाधिरूढ़ए च गङ्गे चोष्ठद्वयेऽवतु ॥ २४॥  
  
दन्तपत्रौ च कण्ठे च पातु गङ्गाम्बिके द्विठः ।  
स्कन्धौ मे ॐ नमः पातु शिवायै करयोर्मम ॥ २५॥  
  
नारायण्यै च पार्श्वौ मे पायात्पापहरा सदा ।  
स्वान्ते दशहरायै मे गङ्गायै चोदरेऽवतु ॥ २६॥  
  
स्तनौ स्वाहा सदा पातु देवीर्भिहावतोषिता ॥  
  
ॐ नमो भगवति पाहि कुक्षिं मे सर्वदा सुखम् ॥ २७॥  
  
ऐं बीजं मध्यदेशे च बीजविद्या सदाऽवतु ।  
हिलिः पृष्ठं सदा पातु पातु नाभिं हिलिर्मम ॥ २८॥  
  
मिलिमिलीति पदद्वन्द्वं कटिं सडिक्थनीद्वयम् ।  
गङ्गे मां पावयेदव्याद्गुह्ये जानुद्वये मम ॥ २९॥  
  
जङ्घे स्वाहा सदा पातु गिरिनेत्राक्षरी सदा ।  
सप्तार्णसहिता विद्या पादौ पातु नखाक्षरी ॥ ३०॥  
  
ॐ हिलि-हिलि-मिलि-मिलि गङ्गे देविनमोभृशम् ।  
मूर्धादिपादपर्यन्तं पातु पञ्चदशाक्षरी ॥ ३१॥  
  
तारा माया रमा हार्दै प्राच्यां रक्षतु मे सदा ॥  
  
आग्नेयां मां भगवती पातु मे चक्रसंस्थिता ॥ ३२॥  
  
दक्षिणे गाङ्गदयिते नैऋत्यां वर्मपूर्ववत् ।  
प्रतीच्यामस्त्रतो रक्षेद्रिपुभारनिकृन्तनी ॥ ३३॥  
  
वाग्भवं पातु वायव्यां माया रक्षतु चोत्तरे ।  
ईशान्यां कमला रक्षेत् कामबीजं नभोऽवतु ॥ ३४॥  
  
अधस्तात्पवनो रक्षेत्सर्वत्र सर्वमन्त्रराट् ।  
मणिकर्णिभगी ब्रह्मा हृदयं ध्रुवसंयुता ॥ ३५॥  
  
विषमिन्दुधुकः पूर्वं मन्त्रश्रीमणिकर्णिका ।  
सर्वत्र मे सदा पातु बाह्याभ्यन्तरभेदतः ॥ ३६॥  
  
इति ते कथितं देवि सारात् सारतरं परम् ।  
सर्वार्थसाधनं नाम कवचं परमाद्भुतम् ॥ ३६॥  
  
अस्यापि पठनात्सद्यः कुबेरोऽपि धनेश्वरः ।  
इन्द्राद्याःसकला देवा धारणात्पठनाद्यतः ॥ ३७॥  
  
सर्वसिद्धीश्वराः सन्तः सर्वैश्वर्यमवाप्नुयुः ।  
पुष्पाञ्जल्यष्टकं दत्वा मूलेनैव पठेत्सकृत् ॥ ३८॥  
  
संवत्सरकृतायास्तु पूजायाः फलमाप्नयात ।  
प्रीतिमन्योन्यतः कृत्वा कमला निश्चला गृहे ॥ ३९॥  
  
वाणीयं निवसेद्वक्रे सत्यं सत्यं न संशयः ।  
यो धारयति पुण्यात्मा सर्वार्थसाधनाभिधम् ॥ ४०॥  
  
कवचं परमं पुण्यं सोऽपि पुण्यवतां वरः ।  
सर्वैश्वर्ययुतो भूत्वा त्रैलोक्यविजयी भवेत् ॥ ४१॥  
  
पुरुषो दक्षिणे बाहौ नारी वामभुजे तथा ॥  
  
बहुपुत्रयुतो भूयाद्वन्ध्यापि लभते सुतम् ॥ ४२॥  
  
ब्रह्मास्त्रादीनि शस्त्राणि नैव कृन्तन्ति नाशनम् ।  
गोपनीयं गोपनीयं गोपनीयं प्रयत्नतः ॥ ४३॥  
  
इति श्रीरुद्रयामले पार्वतीश्वरसम्बादे सर्वार्थसाधनाभिधं  
श्रीगङ्गाकवचवं सम्पूर्णम् ।  
  
Encoded and proofread by Anil Kumar Pandey anil.kumar17pandey at gmail.com  
  
