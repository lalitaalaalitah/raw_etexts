---
Acknowledge-Permission: Mahaperiaval Trust
Category: pUjA, devii, tulasI, devI
Description-comments: laghupUjA
File name: tulasIpUjA3.itx
Indexextra: (TulasiPuja scanned)
Language: Sanskrit
Latest update: June 12, 2017
Location: doc_devii
Proofread by: Shree Devi Kumar
Send corrections to: Sanskrit@cheerful.com
Site access: https://sanskritdocuments.org
SubDeity: tulasI
Subject: philosophy/hinduism/religion
Sublocation: devii
Text title: tulasIpUjA 3
Transliterated by: Shree Devi Kumar
engtitle: tulasIpUjA 3
itxtitle: tulasIpUjA 3
title: तुलसीपूजा ३

---
  
 तुलसीपूजा ३  
  
तुलसी लघुपूजा १  
  
शुक्लाम्बरधरं विष्णुं शशिवर्णं चतुर्भुजम् ।  
प्रसन्नवदनं ध्यायेत् सर्वविघ्नोपशान्तये ॥  
  
श्रीपरमेश्वरप्रीत्यर्थं तुलसीदेवी प्रीत्यर्थं  
सर्वारिष्टशान्त्यर्थं सर्वमङ्गलप्राप्त्यर्थं तुलसीपूजां करिष्ये ॥  
  
(अप उपस्पृश्य - पूर्वाङ्गपूजा)  
  
ध्यायामि तुलसीं देर्वीं श्यामां कमललोचनाम् ।  
प्रसन्नां पद्मकल्हार वराभय चतुर्भुजाम् ॥  
  
किरीट हार केयूर कुण्डलादिविभूषिताम् ।  
धवलांशुकसंयुक्तां पद्मासन निषेदुषीम् ॥  
  
तुलसीं देवीं ध्यायामि ॥  
  
अस्मिन् तुलसी क्षुपे तुलसीं देवीं आवाहयामि ।  
विष्णुवल्लभायै नमः - आसनं समर्पयामि ।  
सर्वदेवमयायै नमः - पाद्यं समर्पयामि ।  
सर्वतीर्थमयायै नमः - अर्घ्यं समर्पयामि ।  
दैत्यान्तकृत्प्रियायै नमः - आचमनीयं समर्पयामि ।  
सर्वलोकहितायै नमः - स्नानं समर्पयामि ।  
लक्ष्मी सहोदर्यै नमः - वस्रयुग्मं कञ्चुकं च समर्पयामि ।  
महादेव्यै नमः - गन्धं कुङ्कुमं समर्पयामि ।  
रमावासायै नमः - अक्षतान् समर्पयामि ।  
अभीष्टदायै नमः - पुष्पाणि समर्पयामि ।  
अर्चना--  
वृन्दायै नमः । वृन्दावन्यै नमः । विश्वपूजितायै नमः ।  
विश्वपावन्यै नमः । पुष्प सारायै नमः । नन्दिन्यै नमः । तुलस्यै नमः ।  
कृष्णजीवन्यै नमः । (षोडशशनामभिः, अष्टोत्तरशनतनामभिः  
सह्स्रनामभिर्वा)  
पापहारिण्यै नमः - धूपं समर्पयामि ।  
भगवत्यै नमः - दीपं समर्पयामि ।  
अमृतसम्भूतायै ननः - नैवेद्यं समर्पयामि ।  
  
जगद्धात्र्यै नमः - ताम्बूलं फलानि च समर्पयामि ।  
सुदक्षिणायै नमः - नीराजनं समर्पयामि ।  
परमेश्वर्यै नमः - पुष्पाञ्जलिं समर्पयामि ।  
अभीष्टदायै नमः - प्रदक्षिणनमस्कारान् समर्पयामि ।  
तुलसीस्तोत्राणि पठेत् । (पृ। १२८- १४०)  
यानि कानि च पापानि जन्मान्तरकृतानि च ।  
तानि तानि विनश्यन्ति प्रदक्षिणपदे पदे ।  
तुलसी देव्यै नमः - सर्वोपचारान् समर्पयामि ।  
कायेन वाचा मनसेन्द्रियैर्वा बुद्ध्यात्मना वा प्रकृतेः स्वभावात् ।  
करोमि यद्यत्सकलं परस्मै नारायणायेति समर्पयामि ।  
  
॥ ॐ तत्सत् - ब्रह्मार्पणमस्तु ।  
  
  
Encoded and proofread by Shree Devi Kumar  
  
