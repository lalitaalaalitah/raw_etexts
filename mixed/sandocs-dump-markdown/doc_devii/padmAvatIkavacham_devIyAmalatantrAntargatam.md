---
Category: devii, kavacha, otherforms , devI
Description-comments: devIyAmalatantra
File name: padmAvatIkavacham.itx
Language: Sanskrit
Latest update: December 19, 2017
Location: doc_devii
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: otherforms
Subject: philosophy/hinduism/religion
Text title: padmAvatIkavacham
Transliterated by: Ravin Bhalekar ravibhalekar at hotmail.com
engtitle: padmAvatIkavacham
itxtitle: padmAvatIkavacham (devIyAmalatantrAntargatam)
title: पद्मावतीकवचम् (देवीयामलतन्त्रान्तर्गतम्)

---
  
 पद्मावतीकवचम्   
श्रीगणेशाय नमः ।  
श्रीभैरव उवाच ।  
अधुना कवचं दिव्यं मन्त्रगर्भं वराभयम् ।  
वक्ष्ये पार्वति भक्ताते वज्रपञ्जरकाभिधम् ॥ १॥  
  
गुह्यं च परमं गुह्यं सर्वस्वं मे रहस्यकम् ।  
सर्वमन्त्रमयं तत्त्वं देवी पद्मावती प्रियम् ॥ २॥  
  
विनाज्ञानेन सिद्धिः स्यात्कवचेन्द्रेण पार्वति ।  
मन्त्रस्यास्य महादेव्या नाख्येयं यत्रकुत्रचित् ॥ ३॥  
  
अस्य धारणमात्रेण भैरवोऽहं शिवोऽस्म्यहम् ।  
विष्णुर्नारायणो लोके ब्रह्मलोक पितामहः ॥ ४॥  
  
इन्द्रो दिवस्पतिर्देवि गुरुर्वागीशताङ्गतः ।  
शुक्रो दैत्यगुरुर्देवि यः पठेद्श्रावयेदपि ॥ ५॥  
  
धारयेन्मूर्ध्नि वा बाहौ सभवेद्भोगमोक्षभाक् ।  
कवचस्यास्य देवेशि सदाशिव ऋषिरुढतः ॥ ६॥  
  
त्रिष्टुप छन्द इतिख्यातं देवी पद्मावती स्मृता ।  
रमाबीजं पराशक्तिः कामः कीलकमीश्वरि ॥ ७॥  
  
भोगापवर्ग सिध्यर्थं धारयेविनियोगकः ।  
  
ॐ अस्य श्रीपद्मावतीवज्रपञ्जरकवचस्य श्रीसदाशिवऋषिः  
त्रिष्टुपछन्दः श्रीसर्वज्ञेश्वरसहिता श्रीपद्मावतीदेवता  
श्रीं बीजं ह्रीं शक्तिः क्लीं कीलकं श्रीभोगापवर्गसिद्ध्यर्थं  
कवचेपाठेधारणे विनियोगः ॥  
  
ॐ ह्रीं श्रीं मे शिरः पातु राज्यलक्ष्मीः शिवप्रिया ।  
क्लीं ब्लूं फट् पातु नेत्रे महालक्ष्मीर्हरिप्रिया ॥ ८॥  
  
ॐ ऐं क्लीं मे श्रुती पातु सिद्धलक्ष्मी शिवासना ।  
दयावती पातु नासां पातु सत्यवती मुखम् ॥ ९॥  
  
कण्ठं यशोवती पातु स्कन्धौपात्वमरावती ।  
प्रभावती भुजौ पातु पायाद्वनवती करौ ॥ १०॥  
  
वक्षः क्रियावती पातु स्तनौ पातुमरावती ।  
कुक्षिं मे कमला पातु नाभिं मे विमलावतु ॥ ११॥  
  
पार्श्वौममावृतान्माला विशालाक्षीं कटिं मम ।  
पृष्ठं कपालिनी पातु लिङ्गं मेऽवतु मालिनी ॥ १२॥  
  
हारिणी पातु मे मेढ्रे गुदं हालाचतान्मम ।  
ममोरू बालिका पातु जानू मे कोमलावतु ॥ १३॥  
  
बलाममावताज्जङ्घे गुल्फौ सेव्याद्बलाकिनी ।  
पादौ मे शाकिनी पातु लाकिनी नखरान्मम ॥ १४॥  
  
पादादिमूर्धपर्यन्तं डाकिनी पातु मेवपुः ।  
शिरसः पादपर्यन्तं खेचरी सकलं वपुः ॥ १५॥  
  
पूर्वे मां पातु ब्रह्माणी वह्नौ नारायणी च माम् ।  
पश्चिमे पातु मां नित्यं मङ्गलाख्यापराजिता ॥ १६॥  
  
वायव्ये पातु कौमारी वाराहीचोत्तरेऽवतु ।  
ऐशान्यां नारसिंही मां पातु सर्वत्र सर्वदा ॥ १७॥  
  
असिताङ्गः प्रभातेव्यान्मध्यान्हे रुरुभैरवः ।  
निशान्तेऽवतुसोन्मत्तः सर्वदामां कपालकः ॥ १८॥  
  
रात्रिर्दिनं भीषणेशः संहारः सर्वतोऽवतु ।  
सर्वतः सर्वदा सत्यं रणे राजभयादिषु ॥ १९॥  
  
पातु मां सकलत्रं च देवी पद्मावती परा ।  
इन्द्रोमे कमलां पातु पातु वन्हि भयाच्चमाम् ॥ २०॥  
  
धर्मराजोऽवताद्वर्मं रक्षोभीतिषुनिन्दतिः ।  
वरुणः सलिला पातु कल्पान्तपवनान्मरुत् ॥ २१॥  
  
धनं धनपतिः पायादैश्वर्य परमेश्वरः ।  
ऊर्ध्वं ब्रह्मा सदा पायादधोनारायणोऽवतुः ॥ २२॥  
  
सर्वतः सकलं सेव्यात्सवज्ञेश्वरभैरवः ।  
ॐ ॐ ॐ वं वं ॐ विषाद्विषधरात्पद्मावती पातुमाम् ॥ २३॥  
  
ह्रीं ह्रीं ह्रीं ह ह हा ह्सौः हयगजन्त्रासात्परापातु माम् ।  
श्रीं श्रीं श्रीं श श शा शशाङ्कमुकुटः सर्वज्ञनाथोऽवतु ॥ २४॥  
  
क्लीं क्लीं क्लीं कलिपावतोरिपुभयान्नागेन्द्रभूनायकी ।  
इतीदं कवचं दिव्यं वज्रपञ्जरकाभिधम् ।  
सर्वमन्त्रमयं सिद्धं सर्वदेवीमयं परम् ॥ २५॥  
  
सर्व सम्मोहनं वर्म सर्वासा परिपूरकम् ।  
धनदं कीर्तिदं देवि सर्वसारस्वतप्रदम् ॥ २६॥  
  
सर्वपूजारहस्यं च सर्वयज्ञफलप्रदम् ।  
सर्वैश्वर्यप्रदं तत्त्वं सर्वमन्त्ररहस्यकम् ॥ २७॥  
  
यः पठेत्पाठयेद्वापि शृणोति श्रावयेदपि ।  
सवाग्मीधनवांल्लोके विद्यया गुरूसन्निभः ॥ २८॥  
  
ऐश्वर्येण महेशस्तु श्रियावैश्रवणोपमः ।  
बलेन वायुःसदृशोनीत्या भार्गवसन्निभः ॥ २९॥  
  
जयवान् रामसदृशो दययाविष्णुदेवसः ।  
बहुनोक्तेन किं देवि यः पठेद्धारयेदिदम् ॥ ३०॥  
  
इहलोके रिपूञ्जित्वा प्राप्नुयान्निश्चलां श्रियम् ।  
रवौभूर्जे लिखेद्वर्म मूलमन्त्रमयं शिवे ॥ ३१॥  
  
सयन्त्रं वाष्टगन्धेन मातृकाक्षरवेष्टितम् ।  
श्वेतसूत्रेण संवेष्ट्य लाक्षयापरिवेष्टयेत् ॥ ३२॥  
  
सौवर्णेनाथ संवेष्ट्य पूजयेद्यन्त्रराजवत् ।  
धारयन् मूर्ध्निवाबाहौयोषिद्वामकरेतथा ॥ ३३॥  
  
किं किं न साधयेद्वीरो भवेद्भैरवसन्निभः ।  
वन्ध्याप्रसूयते पुत्रान् काकवन्ध्याचिरायुषः ॥ ३४॥  
  
मृतवत्सापिदेवेशि लभेत्पुत्रकुलोत्तमान् ।  
रणेरिपूञ्जयेद्वीरः शय्यराज्यमकण्टकम् ॥ ३५॥  
  
भुक्त्वाभोगां लभेदन्ते परं भागवतं पदम् ।  
इदं रहस्यमेशानि तवभक्त्यामयेरितम् ॥ ३६॥  
  
अदातव्यमभक्ताय गोपनीयं स्वयोनिवत् ।  
  
इति श्रीदेवीयामलतन्त्रे षडाम्नाय प्रदीपिकायां  
पद्मावतीकवचं सम्पूर्णम् ॥  
  
  
Encoded and Proofread by Ravin Bhalekar ravibhalekar at hotmail.com  
  
