---
Author: Traditional
Category: devii, gAyatrI, stotra, devI
File name: shapavimochana.itx
Language: Sanskrit
Latest update: August 23, 2000, February 4, 2017
Location: doc_devii
Proofread by: Ravisankar S. Mayavaram, PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: gAyatrI
Subject: philosophy/hinduism/religion
Sublocation: devii
Text title: gaayatrii shaapavimochana
Texttype: stotra
Transliterated by: Ravisankar S. Mayavaram msr at comco.com
engtitle: gAyatrI shApa vimochanam
itxtitle: gAyatrI shApavimochanam athavA shApoddhArastotram
title: गायत्री शापविमोचनम् अथवा शापोद्धारस्तोत्रम्

---
  
 श्रीगायत्रीशापविमोचनम् अथवा गायर्त्रीशापोद्धारस्तोत्रम्   
  
शापमुक्ता हि गायत्री चतुर्वर्गफलप्रदा ।  
अशापमुक्ता गायत्री चतुर्वर्गफलान्तका ॥  
  
ॐ अस्य श्रीब्रह्मशापविमोचनमन्त्रस्य निग्रहानुग्रहकर्ता  
प्रजापतिरृषिः अथवा ब्रह्मा ऋषिः । कामदुघा गायत्री छन्दः ।   
भुक्तिमुक्तिप्रदा ब्रह्मशापविमोचनी गायत्रीशक्तिर्देवता ।   
ब्रह्मशापविमोचनार्थे जपे विनियोगः ॥  
  
ॐ गायत्रीं ब्रह्मेत्युपासीत यद्रूपं ब्रह्मविदो विदुः ।  
तां पश्यन्ति धीराः सुमनसो वाचमग्रतः ।  
ॐ वेदान्तनाथाय विद्महे हिरण्यगर्भाय धीमही तन्नो ब्रह्म प्रचोदयात् ।  
ॐ देवि गायत्री त्वं ब्रह्म शापात् विमुक्ता भव ॥  
  
ॐ अस्य श्रीवसिष्ठशापविमोचनमन्त्रस्य  
निग्रहानुग्रहकर्ता वसिष्ठऋषिः ।  
विश्वोद्भवा गायत्री छन्दः ।  
वसिष्ठानुग्रहिता गायत्रीशक्ति देवताः ।  
वसिष्ठ शाप विमोचनार्थं जपे विनियोगः ॥  
  
तत्त्वानि चाङ्गेष्वग्निचितो धियांसः ध्यायति विष्णोरायुधानि बिभ्रत् ।  
जनानता सा परमा च शश्वत् । गायत्रीमासाच्छुरनुत्तम च धाम  
ॐ गायत्रीवसिष्ठशापाद्विमुक्ता भव ।  
  
ॐ सोऽहमर्कमयं ज्योतिरात्मज्योतिरहं शिवः ।   
आत्मज्योतिरहं शुक्रः सर्वज्योतिरसोऽस्म्यहं ॥   
(इति युक्त्व योनि मुद्रां प्रदर्श्य गायत्री त्रयं पदित्व )  
( योनि मुद्रा दिखाकर ३-तीन बार गायत्री मन्त्र का जाप करे ।)   
ॐ देवी गायत्री त्वं वसिष्ठ शापात् विमुक्ता भव ॥  
  
ॐ अस्य श्रीविश्वामित्रशापविमोचनमन्त्रस्य  
नूतनसृष्टिकर्ता विश्वामित्रऋषिः ।  
वाग्दोहा गायत्री छन्दः ।  
विश्वामित्रानुगृहिता गायत्री शक्तिः सविता देवता ।  
विश्वामित्रशापविमोचनार्थे जपे विनियोगः ॥  
  
तत्त्वानि चाङ्गेष्वग्निचितो धियांसस्त्रिगर्भां यदुद्भवां  
देवाश्चोचिरे विश्वसृष्टिम् । तां कल्याणीमिष्टकरीं  
प्रपद्ये यन्मुखान्निःसृतो वेदगर्भः ॥  
  
ॐ गायत्रि त्वं विश्वामित्रशापाद्विमुक्ता भव ॥  
  
ॐ गायत्रीं भजाम्यग्निमुखीं विश्वगर्भां यदुद्भवाः ।   
देवाश्चक्रिरे विश्वसृष्टिं तां कल्याणीमिष्टकरीं प्रपद्ये ॥   
ॐ देवी गायत्री त्वं विश्वामित्र शापात् विमुक्ता भव ॥  
  
ॐ अस्य श्रीशुक्रशापविमोचनमन्त्रस्य श्रीशुक्र ऋषिः ।  
अनुष्टुप्छन्दः । देवि गायत्री देवताः ।  
शुक्र शाप विमोचनार्थं जपे विनियोगः ॥  
  
सोऽहमर्कमयं ज्योतिरर्कज्योतिरहं शिवः ।   
आत्मज्योतिरहं शुक्रः सर्वज्योतिरसोऽस्म्यहं ॥  
  
ॐ देवी गायत्री त्वं शुक्र शापात् विमुक्ता भव ॥  
  
          प्रार्थना ।  
ॐ अहो देवि महादेवि सन्ध्ये विद्ये सरस्वती ।   
अजरे अमरे चैव ब्रह्मयोनिर्निमोऽस्तुते ॥   
  
ॐ देवी गायत्री त्वं ब्रह्मशापात् विमुक्ता भव ।   
वसिष्ठशापात् विमुक्ता भव ।   
विश्वामित्रशापात् विमुक्ता भव ।   
शुक्रशापात् विमुक्ता भव ॥  
  
  
  
Encoded by Ravisankar S. Mayavaram, Gopal Upadhyay, PSA Easwaran  
  
The sequence and some details differ from print to print.  
  
