---
Category: devii, AratI, dashamahAvidyA, devI
File name: shAkambharIAratI2.itx
Language: Sanskrit
Latest update: August 18, 2018
Location: doc_devii
Proofread by: NA
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: shAkambharI AratI 2
Transliterated by: NA
engtitle: shAkambharI AratI 2
itxtitle: shAkambharI AratI 2
title: शाकम्भरी आरती २

---
  
 श्रीशाकम्भरी आरती २   
जय देवि जय देवि जय जगदाधारे ।  
शाकम्भरि विश्वेश्वरि जय तिलकागारे ॥ ध्रु०॥  
  
वर्षाभावान्मातः शतवर्षम्भुवनम् ।  
अन्नाभावाज्जातं कामदभिपन्नम् ।  
चक्षुःशतकाद्वर्षं वर्षन्त्या भुवनम् ।  
शताक्षिरक्षितमेतद्दत्वा पूर्णान्नम् ॥ १॥  
  
निजतनुसम्भवशाकैरक्षितमितिभुवनम् ।  
शाकम्भरीतिनाम प्राप्तं त्वघशमनम् ।  
लोकत्रयपीडाकर दुर्गासुर हननात् ।  
दुर्गेत्याख्या जाता शिवसुन्दरि मान्या ॥ २॥  
  
त्वमेव माया प्रकृतिर्जननी त्वं शान्ता ।  
त्वमेव बाला बगला दुर्गा त्वं ललिता ।  
त्वमेव भीमा त्वमेव हिमवद्गिरिजाता ।  
त्वमेव वाणी लक्ष्मीस्त्वं रघुसुतमाता ॥ ३॥  
  
  
NA  
  
