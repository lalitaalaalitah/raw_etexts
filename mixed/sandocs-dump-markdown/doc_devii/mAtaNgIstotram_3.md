---
Category: devii, dashamahAvidyA, devI
File name: mAtangIstotram3.itx
Language: Sanskrit
Latest update: June 20, 2019
Location: doc_devii
Proofread by: NA
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: mAtangIstotram 3
engtitle: mAtangIstotram 3
itxtitle: mAtaNgIstotram 3
title: मातण्गीस्तोत्रम् ३

---
  
 मातङ्गीस्तोत्रम् ३   
ईश्वर उवाच -  
आराध्य मातश्चरणाम्बुजे ते ब्रह्मादयो विस्तृतकीर्तिमापः ।  
अन्ये परं वा विभवं मुनीन्द्राः परां श्रियं भक्तिपरेण चान्ये ॥ १॥  
  
नमामि देवीं नवचन्द्रमौलेर्मातङ्गिनीं चन्द्रकलावतंसाम् ।  
आम्नायप्राप्तिप्रतिपादितार्थं प्रबोधयन्तीं प्रियमादरेण ॥ २॥  
  
विनम्रदेवासुरमौलिरन्तैर्विराजितन्ते चरणारविन्दम् ।  
अकृत्रिमाणावचसाविशुक्लम्पदाम्पदं शिक्षितनूपुराभ्याम्  
(भजन्ति ये देवि महीपतीनं व्रजन्ति ते सम्पदमादरेण) ॥ ३॥  
  
कृतार्थयन्तीं पदवीं पदाभ्यामास्फालयन्तीङ्कलवल्लकीन्ताम् ।  
मातङ्गिनीं सद्धृदयान्धिनोमि लीलांशुकां शुद्धनितम्बबिम्बाम् ॥ ४॥  
  
तालीदलेनार्पितकर्णभूषां माध्वीमदोद्घूर्णितनेत्रपद्माम् ।  
घनस्तनीं शम्भुवधून्नमामि तडिल्लताकान्तिमनर्घ्यभूषाम् ॥ ५॥  
  
चिरेण लक्ष्यान्नवलोमराज्यां स्मरामि भक्त्या जगतामधीशे ।  
बलित्रयाढ्यन्तव मध्यमम्ब नीलोत्पलांशुश्रियमावहन्तीम् ॥ ६॥  
  
कान्त्या कटाक्षैः कमलाकराणाङ्कदम्बमालाञ्चितकेशपाशाम् ।  
मातङ्गकन्यां हृदि भावयामि ध्यायेयमारक्तकपोलबिम्बाम् ॥ ७॥  
  
बिम्बाधरन्यस्तललामवश्यमालोललीलालकमायताक्षम् ।  
मन्दस्मितन्ते वदनं महेशि स्तुत्यानया शङ्करधर्मपत्नीम् ॥ ८॥  
  
मातङ्गिनीवागधिदेवतान्तां स्तुवन्ति ये भक्तियुता मनुष्याः ।  
परां श्रियन्नित्यमुपाश्रयन्ति परत्र कैलासतले वसन्ति ॥ ९॥  
  
उद्यद्भानुमरीचिवीचिविलसद्वासो वसानां परां  
    गौरीं सञ्गतिपानकर्परकरामानन्दकन्दोद्भवाम् ।  
गुञ्जाहारचलद्विहारहृदयामापीनतुङ्गस्तनीं  
    मत्तस्मेरमुखीं नमामि सुमुखीं शावासनांसेदुषीम् ॥ १०॥  
  
इति रुद्रयामले मातङ्गीस्तोत्रं समाप्तम् ॥  
  
  
  
