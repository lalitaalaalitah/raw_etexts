---
Author: Vastupala
Category: devii, devI, jaina
File name: ambikAstavanam.itx
Indexextra: (Scans 1, 2)
Language: Sanskrit
Latest update: March 30, 2019
Location: doc_devii
Proofread by: DPD
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: ambikAstavanam
engtitle: ambikAstavanam
itxtitle: ambikAstavanam (vastupAlavirachitam)
title: अम्बिकास्तवनम् (वस्तुपालविरचितम्)

---
  
 श्रीअम्बिकास्तवनम्   
महामात्यश्रीवस्तुपालविरचितं  
  
पुण्ये गिरीशशिरसि प्रथितावतारामासूत्रितत्रितजगतीदुरिनापहाराम् ।  
दौर्गत्यपातिजनताजनितावलम्वामम्वामहं महिमहैमवतीं ! महेयम् ॥ १॥  
  
यद्वक्त्रकुञ्जरहरोदूगतसिंहनादोऽप्युन्मादिविघ्नकरियूथकधाममाथम् ।  
कृऽष्माण्डि खण्डयतु दुर्विनयेन कण्ठः कण्ठीरवः स  
                               तव भक्तिनतेषु भीतिम् ॥ २॥  
  
कृष्माण्डि !  मण्डनमभूत्तव पादपद्मयुग्मं यदीयहृदयावनिमण्डलस्य ।  
पद्मालया नवनिवासविशेपलाभलुब्धा न धावति कुतोऽपि ततः परेण ॥ ३॥  
  
दारिद्र्यदुर्दमतमःशमनप्रदीपाः सन्तानकाननघनाघनवारिधाराः ।  
दुःखोपतप्तजनबालमृणालदण्डाः कृष्माण्डि ! पातु पदपद्मनस्वांशवस्ते ॥ ४॥  
  
देवि !  प्रकाशयति सन्ततमेष कामं वामेतरस्तव करश्चरणानतानाम् ।  
कुर्वन् पुरः प्रगुणितां सहकारलुम्बिमम्बे ! विलम्बविकलस्य फलस्य लाभम् ॥ ५॥  
  
हन्तुं जनस्य दुरितां त्वरिता त्वमेव निन्ये त्वमेव जिनशासनरक्षणाय ।  
देवि !  त्वमेव पुरुषोत्तममाननीया कामं विभासि विभया सभया त्वमेव ॥ ६॥  
  
तेषां मृगेश्वरगरज्वरमारिवैरिदुर्वार्वारणजलज्वलनोद्भवा भीः ।  
उच्छुरङ्खलं न खलु खेलति येषु धत्से  
                               वात्सल्यपल्लवितमम्बकमम्बिके !  त्वम् ॥ ७॥  
  
देवि ! त्वदूर्जितजितप्रतिपन्थितीर्थयात्राविधौ बुधजनाननरङ्गसङ्गि ।  
एतत्वयि स्तुतिनिभाद्भुतकल्पवल्लीहल्लीसकं सकलसङ्घमनोमुदेऽस्तु ॥ ८॥  
  
वरदे !  कल्पवल्लि !  त्वं स्तुतिरूपे !  सरस्वति !।  
पादाग्रानुगतं भक्तं लम्भयस्वातुलैः फलैः ॥ ९॥  
  
स्तोत्रं श्रोत्ररसायनं श्रुतसरस्वानम्बिकायाः पुर-  
श्चक्रे गूर्जरचक्रवर्तिसचिवः श्रीवस्तुपालः कविः ।  
प्राप्तः प्रातरधीयमानमनघं यच्चित्तवृत्तिं सता-  
माधत्ते विभुतां च ताण्डवयति श्रेयःश्रियं पुष्यति ॥ १०॥  
  
इति महामात्यश्रीवस्तुपालविरचिता अम्बिकास्तुतिः  सम्पूर्णा ।  
  
  
Proofread by DPD  
  
