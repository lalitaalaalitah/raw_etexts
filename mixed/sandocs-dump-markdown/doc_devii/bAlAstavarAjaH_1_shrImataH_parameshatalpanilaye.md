---
Category: devii, dashamahAvidyA, devI, stavarAja
Description/comments: bAlAsaparyA saparyAkrama-nAmAvalI-stotrAdisaNgrahaH
File name: bAlAstavarAjaH1.itx
Indexextra: (Scan)
Language: Sanskrit
Latest update: March 21, 2020
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Shri Bala Stavaraja  1
engtitle: bAlAstavarAjaH 1
itxtitle: bAlAstavarAjaH 1 (shrImataH parameshatalpanilaye)
title: बालास्तवराजः १ (श्रीमतः परमेशतल्पनिलये)

---
  
 श्रीबालास्तवराजः १   
श्रीमतः परमेशतल्पनिलये वन्दारुवृन्दानुते  
     सिन्दूरद्रवकुङ्कुमोदकजपापुष्पप्रभे मङ्गले ।  
श्रीबीजेन समन्वितं तव मनुं भक्त्या जपन्तं सदा  
     भक्तं मामवलोकयाशु कृपया लक्ष्म्या सहैवाम्बिका ॥ १॥  
  
ऐमित्यक्षरमम्बिके शशिनिभं बालार्ककोट्युज्ज्वले  
     बालानामपि वाग्विजृम्भणपटुप्रख्यातविद्याप्रदम् ।  
बीजं बिम्बविडम्बिदन्तिरदने विद्यामुखे सर्वदा  
     बालायाः कलयामि कल्पलतिके भक्तिप्रसन्ने शिवे ॥ २॥  
  
क्लीमित्येकमहेशमानिनि सदा मन्दस्मिते मङ्गले  
     बन्धूकारुणपाणिपल्लवलसत्पुण्ड्रेक्षुपाशोज्ज्वले ।  
नानारत्नविभूषिते सुरनुते रत्काम्बरालङ्कृते  
     त्वद्रूपं हृदि चिन्तयामि सततं सर्वार्थसिद्धिप्रदम् ॥ ३॥  
  
सौवर्णं कमलासनस्य दयिते वैश्वानरार्चिर्मयी  
     कर्पूरोज्ज्वलवीटिकापरिलसद्बिम्बाधरोद्यन्मुखे ।  
साधारे च तुरीयया च परया सम्पूजिताङ्घ्रिद्वये  
     यस्त्वां ध्यायति मन्त्रवर्यमसकृज्जप्त्वापि वाग्मी भवेत् ॥ ४॥  
  
ऐं क्लीं सौः सकलापदार्तिशमनं तार्तीयखण्डोग्रगं  
     यो वा भक्तिपुरस्सरो मृदुभुजे सौवर्णपीठोज्ज्वले ।  
कामेशे कलयामि कुन्दरदने कन्दर्पबीजोज्ज्वले  
     मन्त्रं ते मदभीष्टदं दिनकरज्योतिर्मयं सर्वदा ॥ ५॥  
  
कल्याणं तव रूपमम्बरमणीदृष्ट्या कुचत्वं गतौ  
     चन्द्रो विस्मितजालमीशवनिते ताघस्तसैन्यं गता ।  
त्वद्रूपं किमु तर्पयामि वद मे कन्दर्पविद्यात्मिके  
     कामेशोऽपि तवावलोकनवशादर्धाङ्गनात्वं गतः ॥ ६॥  
  
एतामेव विभावयन्ति मुनयः सायुज्यमुक्तिप्रदां  
     एकान्ते रविमण्डलेभ्यवलये हेमादिर्षृङ्गे बुधौ ।  
आनन्दामृतसिन्धुमग्नहृदया रोकुञ्चमानोभवा  
     त्वां देवीमनुचिन्तयामि सततं चित्ते भजे मामके ॥ ७॥  
  
लक्ष्मीप्रदानसमये नवविद्रुमाभां  
     विद्याप्रदानसमये शरदिन्दुशुभ्राम् ।  
विद्वेषिवर्गविजये च तमालनीलां  
     बालां त्रिलोकजननीं शरणं प्रपद्ये ॥ ८॥  
  
इति श्रीबालास्तवराजः ।  
  
जयतु जयतु बाला भारती ब्रह्मरूपा  
जयतु जयतु बाला वैष्णवी विष्णुरूपा ।  
जयतु जयतु बाला रौद्रिणी रुद्ररूपा  
जयतु जयतु बाला चिन्मयी ज्ञानरूपा ॥  
  
हृत्पुण्डरीकाननभासमाना  
     चित्कुण्डली चञ्चदुदारमाना ।  
पुस्ताक्षसूत्रस्फुरदब्जहस्ता  
     बाला धियं यच्छतु नः प्रशस्ता ॥  
  
इति श्रीबालास्तवराजः (१) सम्पूर्णः ।  
  
  
Proofread by PSA Easwaran   
  
