---
Category: panchaka, devii, pArvatI, devI
File name: pArvatIpanchakam.itx
Language: Sanskrit
Latest update: August 7, 2012
Location: doc_devii
Proofread by: Dinesh Agarwal  dinesh.garghouse at gmail.com, NA
Send corrections to: Sanskrit@cheerful.com
Site access: https://sanskritdocuments.org
SubDeity: pArvatI
Subject: philosophy/hinduism/religion
Sublocation: devii
Text title: pArvatIpanchakam
Transliterated by: Dinesh Agarwal  dinesh.garghouse at gmail.com, NA
engtitle: Parvatipanchakam
itxtitle: pArvatIpanchakam
title: पार्वतीपञ्चकम्

---
  
 पार्वतीपञ्चकम्   
  
श्रीगणेशाय नमः ।  
विनोदमोदमोदिता दयोदयोज्ज्वलान्तरा  
निशुम्भशुम्भदम्भदारणे सुदारुणाऽरुणा ।  
अखण्डगण्डदण्डमुण्डमण्डलीविमण्डिता  
प्रचण्डचण्डरश्मिरश्मिराशिशोभिता शिवा ॥ १॥  
  
      अमन्दनन्दिनन्दिनी धराधरेन्द्रनन्दिनी  
      प्रतीर्णशीर्णतारिणी सदार्यकार्यकारिणी ।  
      तदन्धकान्तकान्तकप्रियेशकान्तकान्तका  
      मुरारिकामचारिकाममारिधारिणी शिवा ॥ २॥  
  
अशेषवेषशून्यदेशभर्तृकेशशोभिता  
गणेशदेवतेशशेषनिर्निमेषवीक्षिता ।  
जितस्वशिञ्जिताऽलिकुञ्जपुञ्जमञ्जुगुञ्जिता  
समस्तमस्तकस्थिता निरस्तकामकस्तवा ॥ ३॥  
  
      ससम्भ्रमं भ्रमं भ्रमं भ्रमन्ति मूढमानवा  
      मुधाऽबुधाः सुधां विहाय धावमानमानसाः ।  
      अधीनदीनहीनवारिहीनमीनजीवना  
      ददातु शम्प्रदाऽनिशं वशंवदार्थमाशिषम् ॥ ४॥  
  
विलोललोचनाञ्चितोचितैश्चिता सदा गुणैर्-  
अपास्यदास्यमेवमास्यहास्यलास्यकारिणी  ॥  
  
निराश्रयाऽऽश्रयाश्रयेश्वरी सदा वरीयसी  
करोतु शं शिवाऽनिशं हि शङ्कराङ्कशोभिनी ॥ ५॥  
  
इति पार्वतीपञ्चकं समाप्तम् ॥  
  
  
  
  
  
Encoded and proofread by Dinesh Agarwal  dinesh.garghouse at gmail.com, NA  
  
