---
Acknowledge-Permission: Mahaperiaval Trust
Category: pUjA, devii, tulasI, devI, vishhnu
Description-comments: tulasI viShNu vRindAvana pUjA
File name: vRRindavanatulasIviShNupUjA.itx
Indexextra: (TulasiPuja scanned)
Language: Sanskrit
Latest update: June 12, 2017
Location: doc_devii
Proofread by: Shree Devi Kumar
Send corrections to: Sanskrit@cheerful.com
Site access: https://sanskritdocuments.org
SubDeity: tulasI
Subject: philosophy/hinduism/religion
Sublocation: devii
Text title: Vrindavana Tulasi Vishnupuja
Transliterated by: Shree Devi Kumar
engtitle: vRRindAvanatulasIviShNupUjA
itxtitle: vRindAvanatulasIviShNupUjA
title: वृइन्दावनतुलसीविष्णुपूजा

---
  
 वृन्दावनपूजा अथवा तुलसीविष्णुपूजा   
  
कार्तिके शुक्लद्वादश्यां वृन्दावने महाविष्णुं तुलसीं च पूजयेत् ।  
तुलसीसमीपे महाविष्णुप्रतिमां निधाय, विघ्नेशं सम्पूज्य,  
  
शुक्लाम्बरधरं विष्णुं शशिवर्णं चतुर्भुजम् ।  
प्रसन्नवदनं ध्यायेत् सर्वविघ्नोपशान्तये ॥  
  
श्रीपरमेश्वरप्रीत्यर्थं शुभे ... तिथौ तुलसी महाविष्णु  
प्रसादसिद्ध्यर्थं तुलसी महाविष्णुपूजां करिष्ये । इति सङ्कल्प्य  
विघ्नेशमुद्वास्य कलशपूजां कृत्वा, तुलसीं विष्णुं च ध्यायेत् ।  
ध्यायामि तुलसीं देवीं श्यामां कमललोचनाम् ।  
प्रसन्वदनाम्भोजां वरदामभयप्रदाम् ॥ तुलसीं ध्यायामि  
ध्यायामि विष्णुं वरदं तुलसीप्रियवल्लभम् ।  
पीताम्बरं पद्मनेत्रं वासुदेवं वरप्रदम् ॥ महाविष्णुं ध्यायामि ॥  
  
वासुदेव प्रिये देवि सर्वदेवस्वरूपिणि ।  
आगच्छ पूजाभवने सदा सन्निहिता भव ॥  
  
आगच्छागच्छ देवेश तेजोराशे जगत्पते ।  
क्रियमाणां मया पूजां वासुदेव गृद्दाण भोः ॥  
  
-तुलसीविष्णू - आवाहयामि  
नानारत्नसमायुक्तं कार्तस्वरविभूषितम् ।  
आसनं कृपया विष्णो तुलसि प्रतिगृह्यताम् ।  
तुलसी विष्णुभ्यां नमः - आसनं समर्पयामि ।  
गङ्गादिसर्वतीर्थेभ्यो वासुदेव मया हृतम् ।  
तोयमेतत्सुखस्पर्शं पाद्यार्थं प्रतिगृह्यताम् ॥  
  
नानानदीसमानीतं सुवर्णकलशस्थितम् ।  
पाद्यं गृहाण तुलसि पापं मे विनिवारय ॥(पाद्यं)  
नमस्ते देवदेवेश नमस्ते कमलापते ।  
नमस्ते सर्वविनुत गृहाणार्घ्यं नमोऽस्तु ते ॥  
  
अर्घ्यं गृहाण देवि त्वं अच्युतप्रियवल्लभे ।  
अक्षतादिसमायुक्तं अक्षय्यफलदायिनि ॥ (अर्घ्यं)  
कर्पूरवासितं तोयं गङ्गादिभ्यः समाहृतम् ।  
आचम्यतां जगन्नाथ मया दत्तं च भक्तितः ॥  
  
गृहाणाचमनार्थाय विष्णुवक्षः स्थलालये ।  
स्वच्छं तोयमिदं देवि सर्वपापविनाशिनि ॥ (आचमनीयम्)  
दध्याज्यमधुसंयुक्तं मधुपर्कं मयाऽऽहृतम् ।  
गृहाण विष्णो वरद लक्ष्मीकान्त नमोऽस्तु ते ॥  
  
मधुपर्कं गृहाणेमं मधुसूदनवल्लभे ।  
मधुदध्याज्य संयुक्तं महापापविनाशिनि । (मधुपर्कं)  
मध्वाज्यशर्करायुक्तं दधिक्षीरसमन्वितम् ।  
पञ्चामृतं गृहाणेदं भक्तानामिष्टदायक ॥  
  
पञ्चामृतं गृहाणेदं पञ्चपातकनाशिनि ।  
दधिक्षीरसमायुक्तं दामोदरकुटुम्बिनि ॥ (पञ्चामृतम् )  
गङ्गा कृष्णा च यमुना नर्मदा च सरस्वती ।  
तुङ्गा गोदावरी वेणी क्षिप्रा सिन्धुर्घटप्रभा ॥  
  
तापी पयोष्णी सरयूस्ताभ्यः स्नानार्थमाहृतम् ।  
तोयमेतत्सुखस्पर्शं स्नानीयं गृह्यतां हरे ॥  
  
गङ्गागोदावरीकृष्णातुङ्गादिभ्यः समाहृतम् ।  
सलिलं देवि तुलसि स्नानार्थं प्रतिगृह्यताम् ॥ (स्नानं )  
सर्वभूषाधिके सौम्ये लोकलज्जानिवारणे ।  
वाससी प्रतिगृह्णातु लक्ष्मीजानिरधोक्षजः ॥  
  
पीताम्बरमिदं दिव्यं पातकव्रजनाशिनि ।  
पीताम्बरप्रिये देवि परिधत्स्व परात्परे ॥ (वस्त्रम्)  
भूषणानि वरार्हाणि गृह्णीतं तुलसीश्वर ।  
किरीटहारकेयूरकटकानि हरेऽमृते ॥ (आभरणानि)  
चन्दनागरुकर्पूरकस्तूरीकुङ्कुमान्वितम् ।  
गन्धं स्वीकुरुतं देवौ रमेशहरिवल्लभे ॥ (गन्धान् )  
मल्लिकाकुन्दमन्दारञ्जाजीवकुल चम्पकैः ।  
शतपत्रैश्च कल्हारैःअर्चये तुलसीहरी । (पुष्पाणि)  
अङ्गपूजा-  
वृन्दायै अच्युताय नमः - पादौ पूजयामि ।  
तुलस्यै अनन्ताय नमः - गुल्फौ पूजयामि ।  
जनार्दनप्रियायै तुलसीकान्ताय नमः - जङ्घे पूजयामि ।  
जन्मनाशिन्यै गङ्गाधरपदाय नमः - जानुनी पूजयामि ।  
उत्तमायै उत्तमाय नमः - ऊरू पूजयामि ।  
कमलाक्ष्यै कमलाक्षाय नमः - कटिं पूजयामि ।  
नारायण्यै नारायणाय नमः - नाभिं पूजयामि ।  
उन्नतायै उन्नताय नमः - उदरं पूजयामि ।  
वरदायै वरदाय नमः - वक्षः पूजयामि ।  
स्तव्यायै स्तव्याय नमः - स्तनौ कौस्तुभं पूजयामि ।  
चतुर्भुजायै चतुर्भुजाय नमः - भुजान् पूजयामि ।  
कम्बुकण्ठ्यै वनमालिने नमः - कण्ठं पूजयामि ।  
कल्मषघ्न्यै कल्मषघ्नाय नमः - कर्णौ पूजयामि ।  
मुनिप्रियायै मुनिप्रियाय नमः - नेत्रे पूजयामि ।  
शुभप्रदायै शुभप्रदाय नमः -शिरः पूजयामि ।  
सर्वार्थदायिन्यै सवार्थदायिने नमः - सर्वाण्यङ्गानि पूजयामि ।  
(तुलसी विष्णु नामावल्या पुष्पार्चना)  
धूपं गृहाण वरदे दशाङ्गेन सुवासितम् ।  
तुलस्यमृतसम्भूते धूतपापे नमोऽस्तु ते ॥  
  
दशाङ्गो गुग्गुलूपेतः सुगन्धः सुमनोहरः ।  
श्रीवत्साङ्क हृषीकेश धूपोऽयं प्रतिगृह्यताम् ॥ (धूपं)  
वर्तित्रय युतं दीप्तं गोघृतेन समन्वितम् ।  
दीपं देवि गृहाणेमं दैत्यारिहृदयस्थिते ॥  
  
साज्यं त्रिवर्तिसंयुक्तं दीप्तं देव जनार्दन ।  
गृहाण मङ्गलं दीपं त्रैलोक्यतिमिरं हर ॥ (दीपम्)  
नानाभक्ष्यैश्च भोज्यैश्च फलैः क्षीरघृतादिभिः ।  
नैवेद्यं गृह्यतां युक्तं नारायणमनः प्रिये ॥  
  
भोज्यं चतुर्विधं चोष्यभक्ष्यसूपफलैर्युतम् ।  
दधिमध्वाज्यसंयुक्तं गृह्यतामम्बुजेक्षण । (महानैवेद्यं)  
कर्पूरचूर्णताम्बूलवल्लीपूगफलैर्युतम् ।  
जगतः पितरावेतत्ताम्बूलं प्रतिगृह्यताम् । (ताम्बूलं )  
नीराजनं गृहाणेदं कर्पूरैः कलितं मया ।  
तुलस्यमृतसम्भूते गृहाण हरिवल्लभे ॥  
  
चन्द्रादित्यौ च नक्षत्रं विद्युदग्निस्त्वमेव च ।  
त्वमेव सर्वज्योतींषि कुर्यां नीराजनं हरे ॥ (नीराजनं)  
प्रकृष्टपापनाशाय प्रकृष्टफलसिद्धये ।  
युवां प्रदक्षिणी कुर्वे तुलसीशौ प्रसीदतम् ॥ (प्रदक्षिणं)  
नमोऽस्तु पीयूष समुद्भवायै नमोऽस्तु पद्माक्षमनः प्रियायै ।  
नमोऽस्तु जन्माप्यय भीतिहन्त्र्यै नमस्तुलस्यै जगतां जनन्यै ॥  
  
शङ्खचक्रगदापाणे द्वारकानिलयाच्युत ।  
गोविन्द पुण्डरीकाक्ष रक्ष मां शरणागत(ता)म् ॥ (नमस्कारान्)  
पुष्पाञ्जलिं गृहाणेदं पङ्कजाक्षस्य वल्लभे ।  
नमस्ते देवि तुलसि नताभीष्टफलप्रदे ।  
मन्दारनीलोत्पलकुन्दजाती पुनागमल्लीकरवीरपद्मैः ।  
पुष्पाञ्जलिं ते जगदेकबन्धो हरे त्वदङ्ग्रौ विनिवेशयामि ।  
(मन्त्रपुष्पाञ्जलिं)  
आयुरारोग्यमतुलमैश्वर्यं पुत्रसम्पदः ।  
देहि मे सकलान्कामान् तुलस्यमृतसम्भवे ॥  
  
नमो नमः सुखवरपूजिताङ्ग्रये नमो नमो निरुपममङ्गलात्मने ।  
नमो नमो विपुलपदैकसिद्ध्ये नमो नमः परमदयानिधे हरे ॥  
  
(प्रार्थनां )  
नमस्ते देवि तुलसि नमस्ते मोक्षदायिनि ।  
इदमर्घ्यं प्रदास्यामि सुप्रीता वरदा भव ॥  
  
लक्ष्मीपते नमस्तुभ्यं तुलसीदामभूषण ।  
इदमर्घ्यं प्रदास्यामि गृहाण गरुडध्वज ॥  
  
श्री तुलस्यै महाविष्णवे च नमः - इद मर्घ्यमिद मर्घ्यमिदमर्घ्यम् ॥  
  
इति त्रिः ॥  
  
नमस्ते देवि तुलसि माधवेन समन्विता ।  
प्रयच्छ सकलान्कामान् द्वादश्यां पूजिता मया ॥  
  
कायेन वाचा मनसेन्द्रियैर्वा बुध्यात्मना वा प्रकृतेः स्वभावात् ।  
करोमि यद्यत्सकलं परस्मै नारायणायेति समर्पयामि ॥  
  
ॐ तत्सत्  
  
  
Encoded and proofread by Shree Devi Kumar  
  
