---
Category: devii, devI, dashamahAvidyA
Description/comments: BhaktivivekasAra
File name: jvAlAmukhIstotram.itx
Indexextra: (Scanned)
Language: Sanskrit
Latest update: November 18, 2018
Location: doc_devii
Proofread by: PSA Easwaran psawaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Jvalamukhi Stotram 2
engtitle: jvAlAmukhIstotram 2
itxtitle: jvAlAmukhIstotram 2 (natAH stutiparAH sarve)
title: ज्वालामुखीस्तोत्रम् २ (नताः स्तुतिपराः सर्वे)

---
  
 ज्वालामुखीस्तोत्रम्   
ॐ नताः स्तुतिपराः सर्वे यस्या नित्यं दिवौकसः ।  
तमो हृत्वा शङ्करस्य भूत्यै भूयात्सदाशिवा ॥ १॥  
  
श्रीसुन्दरीं जगद्धात्रीं ज्वालाव्याप्तदिगन्तराम् ।  
सुरैः सिद्धैः स्तुतां भूपैः सुमुखीं नौम्यहं शिवाम् ॥ २॥  
  
दैत्यानां भटकोटिकोटिमुकुटाटोपानधः कुर्वतीं  
     विघ्नानां कटकान्यतीव कटकान्यापाटयन्तीं स्फुटम् ।  
भक्तानामभयं वरं च दधतीं शान्तात्मनां सर्वदा  
     षड्वक्त्रेण जितां क्रियाविरहतो ज्वालामुखीं नौम्यहम् ॥ ३॥  
  
ब्रह्माणं मधुकैटभौ वधपरौ सन्त्रासयन्तौ परं  
     नानारूपधरावतीव भयदौ स्थूलोन्नतौ संयुगे ।  
तौ हत्वा विनिवर्तितां कृतवतीं तन्मेदसा मेदिनीं  
     सर्वेषां शुभदायिनीं भगवतीं ज्वालामुखीं नौम्यहम् ॥ ४॥  
  
सैन्यानां महिषासुरस्य मृतिदां सिंहाधिरूढां च तां  
     नानाकारविशेषसौख्यजननीं देहान्तरे संस्थिताम् ।  
बालामध्यमवृद्धरूपरमणीं श्रीसुन्दरीं वैष्णवीं  
     स्त्रीरूपेण जगद्विमोहनकरीं ज्वालामुखीं नौम्यहम् ॥ ५॥  
  
देवानां भयदायकौ सुकठिनौ शुम्भो निशुम्भस्तथा  
     नानाशस्त्रधरौ रिपू धृतिहरौ तौ चण्डमुण्डाङ्कितौ ।  
सङ्ग्रामेऽप्यपराजितौ विकसितौ द्वौ रक्तबीजान्वितौ  
     हत्वैवं सुबलां प्रसन्नवदनां ज्वालामुखीं नौभ्यहम् ॥ ६॥  
  
संसारार्णवतारिणरिणीं रविशशिकोटिप्रभां सुप्रभां  
     पापातङ्कनिवारिणीं हरिहरब्रह्मादिभिः संस्तुताम् ।  
दारिद्र्यस्य विनाशिनीं सुकृतिनां जाड्यं हरन्तीं भृश-  
     मज्ञानान्धमतेः कवित्वजननीं ज्वालामुखीं नौभ्यहम् ॥ ७॥  
  
रत्नपञ्चकनामानं श्रीसुन्दर्याः स्तवं वरम् ।  
अव्याकुलं यः पठति सोऽभीष्टां सिद्धिमाप्नुयात् ॥ ८॥  
  
ज्वालामुखि महाज्वाले ज्वालापिङ्गललोचने ।  
ज्वालातेजी महातेजी ज्वालामुखि नमोऽस्तु ते ॥  
  
इति ज्वालामुखीस्तोत्रं सम्पूर्णम् ।  
  
  
Proofread by PSA Easwaran psaeaswaran at gmail.com  
  
