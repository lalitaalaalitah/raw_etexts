+++
"Text title" = "shAradAvarNamAlAstavaH"
"File name" = "shAradAvarNamAlAstavaH.itx"
itxtitle = "shAradAvarNamAlAstavaH (chandrashekarabhAratI virachitam)"
engtitle = "shAradAvarNamAlAstavaH"
Category = "devii, sarasvatI, aShTaka, chandrashekharabhAratI, devI"
Location = "doc_devii"
Sublocation = "devii"
SubDeity = "sarasvatI"
Author = "Sri Chandrashekhara Bharati"
Language = "Sanskrit"
Subject = "philosophy/hinduism/religion"
"Proofread by" = "NA"
"Latest update" = "January 10, 2019"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "शारदावर्णमालास्तवः (चन्द्रशेकरभारती विरचितम्)"

+++
  
 श्रीशारदावर्णमालास्तवः   
श्रीशिवापूज्यपादाब्जा श्रीकन्धरसहोदरी ।  
श्रीधुतस्फटिका भूयात् श्रियै मे शारदाऽनिशम् ॥ १॥  
  
शारदाभ्रसदृग्वस्त्रां नीलनीरदकुन्तलाम् ।  
पारदां दुःखवाराशेः शारदां सततं भजे ॥ २॥  
  
रत्नचित्रितभूषाढ्यां प्रत्नवाक्स्तुतवैभवाम् ।  
नूत्नसारस्यदां वाणीं कृत्स्नज्ञानाप्तये स्तुमः ॥ ३॥  
  
दाडिमीबीजरदनां दान्त्यादिगुणदायिनीम् ।  
दानधिक्कृतकल्पद्रुं दासोऽहं नौमि शारदाम् ॥ ४॥  
  
यैः सदा पूजिता ध्याता यैषा शृङ्गपुरस्थिता ॥  
  
शारदाम्बा लोकपूज्यास्त एव हि नरोत्तमाः ॥ ५॥  
  
नमत्सुरीकैश्यगन्धलुब्धभ्रमरराजितम् ।  
नतेष्टदानसुरभिं वाणीपादाम्बुजं स्तुमः ॥ ६॥  
  
मस्तराजचन्द्रलेखा पुस्तशोभिकराम्बुजा ॥  
  
त्रस्तैणनयना वाणी ध्वस्ताघं मां तनोत्वरम् ॥ ७॥  
  
शारदापादसरसीरुहसंसक्तचेतसाम् ।  
यतिनां रचितं स्तोत्रं पठतां शिवदायकम् ॥ ८॥  
  
इति श्रीचन्द्रशेकरभारती विरचितं श्रीशारदावर्णमालास्तवः सम्पूर्णः ।  
  
  
