---
Category: devii, lakShmI, devI, chaturviMshati
File name: mahAlakShmIchaturviMshatinAmastotram.itx
Indexextra: (book Venkatesha KavyakalApa)
Language: Sanskrit
Latest update: July 21, 2017
Location: doc_devii
Proofread by: Subrahmanyam Yvs, Malleswara Rao Yellapragada
Send corrections to: Sanskrit@cheerful.com
Site access: https://sanskritdocuments.org
Source: Venkatesha KavyakalApa
SubDeity: lakShmI
Subject: philosophy/hinduism/religion
Sublocation: devii
Text title: mahAlakShmIchaturviMshatinAmastotram
Transliterated by: Subrahmanyam Yvs yvspmp at gmail.com
engtitle: mahAlakShmIchaturviMshatinAmastotram
itxtitle: mahAlakShmIchaturviMshatinAmastotram
title: महालक्ष्मीचतुर्विंशतिनामस्तोत्रम्

---
  
 महालक्ष्मीचतुर्विंशतिनामस्तोत्रम्   
  
नमःश्रियै लोकधात्र्यै ब्रह्ममात्रे नमो नमः ।  
नमस्ते पद्मनेत्रायै पद्ममुख्यै नमो नमः ॥  
  
प्रसन्नमुखपद्मायै पद्मकान्त्यै नमो नमः ।  
नमो बिल्ववनस्थायै विष्णुपत्न्यै नमो नमः ॥  
  
विचित्रक्षौमधारिण्यै पृथुश्रोण्यै नमो नमः ।  
पक्वबिल्वफलापीनतुञ्गस्तन्यै नमो नमः ॥  
  
सुरक्तपद्मपत्राभकरपादतले शुभे ।  
सरत्नाञ्गदकेयूरकाङ्चीनूपुरशोभिते ॥  
  
यक्षकर्दमसंलिप्तसर्वाञ्गे कटकोज्ज्वले ।  
माङ्गल्याभरणैश्चित्रैर्मुक्ताहारैर्विभूषिते ॥  
  
ताटङ्कैरवतंसैश्च शोभमानमुखाम्बुजे ।  
पद्महस्ते नमस्तुभ्यं प्रसीद हरिवल्लभे ॥  
  
ऋग्यजुस्सामरूपायै विद्यायै ते नमो नमः ।  
प्रसीदास्मान् कृपादृष्टिपातैरालोकयाब्धिजे ॥  
  
ये स्थानहीनाः स्वस्थानात् श्रुत्वा स्थानमवाप्नुयुः ।  
  
इति श्रीवेङ्कटेशमहिषी महालक्ष्मीचतुर्विंशतिनामस्तोत्रम् ॥  
  
  
Encoded and proofread by Subrahmanyam Yvs yvspmp at gmail.com  
Proofread by Subrahmanyam Yvs, Malleswara Rao Yellapragada  
  
