---
Category: devii, dashamahAvidyA, devI
File name: mAtangIstotrapuShpAnjalI.itx
Indexextra: (Mahavidya Chatushtayam)
Language: Sanskrit
Latest update: June 2, 2018
Location: doc_devii
Proofread by: Lalitha Parameswari, NA
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Matangi Stotra Pushpanjali
Transliterated by: Lalitha Parameswari parameswari.lalitha at gmail.com
engtitle: Matangi Stotra Pushpanjali
itxtitle: mAtaNgIstotrapuShpAnjaliH
title: मातण्गीस्तोत्रपुष्पाञ्जलिः

---
  
 श्रीमातङ्गीस्तोत्रपुष्पाञ्जलिः   
अस्ति नानाविधंशस्तं वस्तुनावैणिकेन वः ।  
अमृताम्बुनिधेर्मध्ये माणिक्य द्वीपमाश्रये ॥ १॥  
  
सुधातरङ्ग सञ्चारिमारुतस्पर्श शीतलम् ।  
कल्पद्रुमकदम्बालि पारिजातपटीरकैः ॥ २॥  
  
निवडीकृतमुद्यानं निषेवेनिर्भरोत्सवम् ।  
तदलसलतोन्मीलत्कुसुमामोद मेदुरम् ॥ ३॥  
  
जागर्ति मानसे मत्केतरुणं नीपकाननम् ।  
तस्यान्तरालतरलामुक्तमुक्तालताततेः ॥ ४॥  
  
ज्योतिर्मयमहन्नौमिमहितं रत्नमण्डपम् ।  
सरस्वत्या च लक्ष्म्या च पूर्वादिद्वारभूमिषु ॥ ५॥  
  
शङ्खपद्मनिधिभ्यां च सतताध्युषि संस्तुवे ।  
इन्द्रादीन्लोकपालान् च सायुधान् सपरिच्छदान् ॥ ६॥  
  
मण्डपस्यबहिर्भागेऽप्यष्टदिक्षु क्रमस्थितान् ।  
अथध्यायामि रत्नार्चिरयत्नाकॢप्तदीपिकाम् ॥ ७॥  
  
हरिचन्दन संलिप्तां हारिणीं मणिदीपिकाम् ।  
तत्रत्रिकोण पञ्चाराष्टारषोडशपत्रकैः ॥ ८॥  
  
अष्टाष्टधारवेदास्त्रैश्चिन्मयं वक्त्र मीमहे ।  
तस्यमध्ये कृतानासाम साधारण वैभवाम् ॥ ९॥  
  
इन्दुरेखावतीमेणी लोचनां वेणिशालिनीम् ।  
हासांशूल्लासनासीर नासाभरण मौक्तिकाम् ॥ १०॥  
  
मदरक्तकपोलश्री मग्नमाणिक्य दर्पणाम् ।  
आनन्दहारिणीं तालिदलताटङ्कधारिणीम् ॥ ११॥  
  
उच्चपीनकुचामच्छहारां  तुच्छवलग्नकाम् ।  
सुकुमारभुजावल्ली वेल्लत्कङ्कणरिङ्खणाम् ॥ १२॥  
  
वामस्तनमुखन्यस्त वीणावादविनोदिनीम् ।  
वलिनाभिनभोभूत काञ्ची हारिप्रभां शुभाम् ॥ १३॥  
  
न्यस्तैकचरणां पद्मे सलीलासालसाननाम् ।  
अनर्ध्यलावण्यवतीं मादिनीं वर्ण मातृकाम् ॥ १४॥  
  
अनङ्ग शक्तिजीवातु तद्विक्षेप हराङ्गनाम् ।  
त्र्यस्रेरतिं प्रीतिमपि प्रणमामि मनोभवाम् ॥ १५॥  
  
द्रावणंरोषणञ्चैव बन्धनं मोहनं तथा ।  
अस्त्रमुन्मादनाख्यं च पञ्चमं पातु मे हृदि ॥ १६॥  
  
कामराजं च कन्दर्पं मन्मथं मकरध्वजम् ।  
मनोभवं च पञ्चार कोणाग्रावस्थितं स्तुमः ॥ १७॥  
  
ब्राह्मीं माहेश्वरीं चैवकौमारीं वैष्णवीमपि ।  
वाराहीमपि माहेन्द्रीं च चामुण्डां चण्डिकां नुमः ॥ १८॥  
  
लक्ष्मीः सरस्वतीचैव रतिः प्रीतिस्तथैव च ।  
कीर्तिश्शान्तिच पुष्टिश्चतुष्टिरित्यष्टकं भजे ॥ १९॥  
  
वामाज्येष्ठा च रौद्री च शान्तिः श्रद्धासरस्वती ।  
क्रियाशक्तिश्च लक्ष्मीश्च सृष्टिश्चैवतु मोहिनी ॥ २०॥  
  
तथापुर्णादिने चाश्वासिनीवाली तथैव च ।  
विद्युन्मालिन्यथसुरा नन्दाद्या नागवद्धिका ॥ २१॥  
  
इतिषोडश शक्तीनां मण्डलं मानयामहे ।  
असिताङ्गो रुरुश्चण्ड क्रोधनोन्मत्तभैरवाः ॥ २२॥  
  
कपालीभीषणश्चैव संहारश्चेति पान्त्वमी ।  
मातङ्गीं सिद्धलक्ष्मीं च महामातङ्गिकामपि ॥ २३॥  
  
महतीं सिद्धलक्ष्मीं च तुर्यां च तदुपास्महे ।  
गणनाथश्च दुर्गा च वटुकः क्षेत्रपोऽवतु ॥ २४॥  
  
शक्तिरूपाणि चाङ्गानि मनसाङ्गी करोम्यहम् ।  
हंसमूर्तिः स च परः प्रकाशानन्द देशिकः ॥ २५॥  
  
पूर्णोनित्यश्चवरुणः पातु मां पञ्चदेशिकी ।  
शिवेत्वांशेषकादेवि मातङ्गेश्वरि मानये ॥ २६॥  
  
ईक्षे च मानसेमत्के क्षेत्रपालं कृपालयम् ।  
शुकिनी शोकनिर्हन्त्री सवीणावेणि भासुरा ॥ २७॥  
  
सुरार्चिता प्रसन्ना च संविद्भवति शाम्भवी ॥ २८॥  
  
मदेनशोणा पदपाङ्गकोणा विभक्तवीणा निगमप्रवीणा ।  
एणाङ्क चूडाकरुणाधुरीणा प्रीणातु वः पोषित पुष्पवाणा ॥ २९॥  
  
संविन्मयंरुद्र वसन्नतोषिनः साधकीन्द्र भृङ्गकुलः ।  
कमपुष्पाञ्जलि रेषमतां मातङ्गकन्यका याः ॥ ३०॥  
  
इति श्रीमातङ्गीस्तोत्रपुष्पाञ्जलिः समाप्ता ॥  
  
  
Encoded and proofread by Lalitha Parameswari  
parameswari.lalitha at gmail.com  
  
  
