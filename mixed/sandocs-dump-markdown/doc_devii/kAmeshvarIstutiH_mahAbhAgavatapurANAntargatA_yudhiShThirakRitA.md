---
Category: devii, dashamahAvidyA, devI
Description/comments: from devIstotraratnAkara
File name: kAmeshvarIstutiH.itx
Language: Sanskrit
Latest update: April 20, 2019
Location: doc_devii
Proofread by: Aruna Narayanan narayanan.aruna at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: kAmeshvarIstutiH
engtitle: kAmeshvarIstutiH
itxtitle: kAmeshvarIstutiH (mahAbhAgavatapurANAntargatA yudhiShThirakRitA)
title: कामेश्वरीस्तुतिः (महाभागवतपुराणान्तर्गता युधिष्ठिरकृइता)

---
  
 कामेश्वरीस्तुतिः   
युधिष्ठिर उवाच -  
नमस्ते परमेशानि ब्रह्मरूपे सनातनि ।  
सुरासुरजगद्वन्द्ये कामेश्वरि नमोऽस्तु ते ॥ १॥  
  
न ते प्रभावं जानन्ति ब्रह्माद्यास्त्रिदशेश्वराः ।  
प्रसीद जगतामाद्ये कामेश्वरि नमोऽस्तु ते ॥ २॥  
  
अनादिपरमा विद्या देहिनां देहधारिणी ।  
त्वमेवासि जगद्वन्द्ये कामेश्वरि नमोऽस्तु ते ॥ ३॥  
  
त्वं बीजं सर्वभूतानां त्वं बुद्धिश्चेतना धृतिः ।  
त्वं प्रबोधश्च निद्रा च कामेश्वरि नमोऽस्तु ते ॥ ४॥  
  
त्वामाराध्य महेशोऽपि कृतकृत्यं हि मन्यते ।  
आत्मानं परमात्माऽपि कामेश्वरि नमोऽस्तु ते ॥ ५॥  
  
दुर्वृत्तवृत्तसंहर्त्रि पापपुण्यफलप्रदे ।  
लोकानां तापसंहर्त्रि कामेश्वरि नमोऽस्तु ते ॥ ६॥  
  
त्वमेका सर्वलोकानां सृष्टिस्थित्यन्तकारिणी ।  
करालवदने कालि कामेश्वरि नमोऽस्तु ते ॥ ७॥  
  
प्रपन्नार्तिहरे मातः सुप्रसन्नमुखाम्बुजे ।  
प्रसीद परमे पूर्णे कामेश्वरि नमोऽस्तु ते ॥ ८॥  
  
त्वामाश्रयन्ति ये भक्त्या यान्ति चाश्रयतां तु ते ।  
जगतां त्रिजगद्धात्रि कामेश्वरि नमोऽस्तु ते ॥ ९॥  
  
शुद्धज्ञानमये पूर्णे प्रकृतिः सृष्टिभाविनी ।  
त्वमेव मातर्विश्वेशि कामेश्वरि नमोऽस्तु ते ॥ १०॥  
  
इति श्रीमहाभागवते महापुराणे युधिष्ठिरकृता कामेश्वरीस्तुतिः सम्पूर्णा ।  
  
हिन्दी भावार्थ -  
युधिष्ठिर बोले--ब्रह्मरूपा सनातनी परमेश्वरी! आपको नमस्कार है ।  
देवताओं, असुरों और सम्पूर्ण विश्वद्वारा वन्दित कामेश्वरी ! आपको  
नमस्कार है । जगत् की आदिकारणभूता कामेश्वरी ! आपके प्रभावको  
ब्रह्मा आदि देवेश्वर भी नहीं जानते हैं; आप प्रसन्न हों, आपको  
नमस्कार है । जगद्वन्द्ये ! आप अनादि, परमा, विद्या और देहधारियों  
की देहको धारण करनेवाली हैं, कामेश्वरी ! आपको नमस्कार है । आप  
सभी प्राणियोङ्की बीजस्वरूपा हैं, आप ही बुद्धि, चेतना और धृति  
हैं, आप ही जागृति और निद्रा हैं । कामेश्वरी! आपको नमस्कार है ॥ १-४॥  
  
आपकी आराधना करके परमात्मा शिव भी अपने-आपको कृतकृत्य  
मानते हैं, कामेश्वरी  आपको नमस्कार है । दुराचारियों के दुराचरण  
का संहार करनेवाली, पाप-पुण्य के फलको देनेवाली तथा सम्पूर्ण  
लोकों के तापका नाश करनेवाली कामेश्वरी ! आपको नमस्कार है । आप ही  
एकमात्र समस्त लोकोङ्की सृष्टि, स्थिति और विनाश करनेवाली हैं ।  
विकराल मुखवाली काली कामेश्वरी! आपको नमस्कार है ॥ ५ -७॥  
  
शरणागतों की पीडाका नाश करनेवाली, कमलके समान  
सुन्दर और प्रसन्न मुखवाली माता ! आप मुझपर प्रसन्न हों ।  
परमे! पूर्णे! कामेश्वरी! आपको नमस्कार है ।  जो भक्तिपूर्वक आपके  
शरणागत हैं, वे संसारको शरण देने योग्य हो जाते हैं । तीनों  
लोकों का पालन करनेवाली देवी कामेश्वरी! आपको नमस्कार है । आप  
शुद्धज्ञानमयी, सृष्टिको उत्पन्न करनेवाली पूर्ण प्रकृति हैं ।  
आप ही विश्व की माता हैं, कामेश्वरी ! आपको नमस्कार है ॥ ८ -१०॥  
  
इस प्रकार श्रीमहाभागवतमहापुराणके अन्तर्गत युधिष्ठिरद्वारा  
की गयी कामेश्वरीस्तुति सम्पूर्ण हुई ।  
  
  
Proofread by Aruna Narayanan narayanan.aruna at gmail.com  
  
