---
Author: Pushpa Srivatsan
Category: devii, puShpAshrIvatsan, panchaka, devI
File name: mAtRipanchakam.itx
Indexextra: (Stotra Pushapavali)
Language: Sanskrit
Latest update: December 28, 2017
Location: doc_devii
Proofread by: N V Vathsan nvvathsan at gmail.com
Send corrections to: Sanskrit@cheerful.com
Site access: https://sanskritdocuments.org
Source: Stotra Pushapavali
Subject: philosophy/hinduism/religion
Sublocation: devii
Text title: mAtRipanchakam
Texttype: svara
Transliterated by: N V Vathsan nvvathsan at gmail.com
engtitle: mAtRipanchakam
itxtitle: mAtRipanchakam (puShpA shrIvatsenavirachitam)
title: मातृइपञ्चकम् (पुष्पा श्रीवत्सेनविरचितम्)

---
  
 मातृपञ्चकम्   
                 ॐ  
           श्रीरामजयम् ।  
ॐ सद्गुरुश्रीत्यागराजस्वामिने नमो नमः ।  
  
मातृगायत्री  
ॐ मातृदेव्यै च विद्महे । वरदायै च धीमहि ।  
तन्नो लक्ष्मीः प्रचोदयात् ॥  
  
लक्ष्मीं वरदपत्नीं च क्षान्तां सुप्रियसेविताम् ।  
वीणासङ्गीतलोलां च मन्मातरं नमाम्यहम् ॥ १॥  
  
अन्नपूर्णां बुभुक्षाहां स्वस्तिवाचास्पदां वराम् ।  
सत्कारुण्यगुणामम्बां मन्मातरं नमाम्यहम् ॥ २॥  
  
रोगपीडापहश्लोकां रोगशोकोपशामनीम् ।  
श्लोकप्रियां स्तुतां स्तुत्यां मन्मातरं नमाम्यहम् ॥ ३॥  
  
रामकृष्णप्रियां भक्तां रामायणकथाप्रियाम् ।  
श्रीमद्भागवतप्रीतां मन्मातरं नमाम्यहम् ॥ ४॥  
  
त्यागराजकृतिप्रीतां पुत्रीपुष्पाप्रियस्तुताम् ।  
शतायुर्मङ्गलाशीदां मन्मातरं नमाम्यहम् ॥ ५॥  
  
मङ्गलं मम मात्रे च लक्ष्मीनाम्न्यै सुमङ्गलम् ।  
मङ्गलं प्रियदात्र्यै च मनोगायै सुमङ्गलम् ॥ ६॥  
  
इति मातृपञ्चकं पुत्र्या पुष्पया प्रीत्या  
मातरि लक्ष्म्यां समर्पितम् ।  
ॐ शुभमस्तु ।  
  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
