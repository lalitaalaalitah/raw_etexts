---
Category: devii, aShTottarashatanAma, sItA
Description/comments: brahmayAmala shrIrAmarahasya
File name: sItAShTottarashatanAmastotram2.itx
Indexextra: (VSM 1, Scan)
Language: Sanskrit
Latest update: March 10, 2018
Location: doc_devii
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: sItA
Subject: philosophy/hinduism/religion
Sublocation: devii
Text title: sItAShTottarashatanAmastotram 2
engtitle: sItAShTottarashatanAmastotram 2
itxtitle: sItAShTottarashatanAmastotram 2 (brahmayAmalAntargataM shrIrAmarahasyoktam)
title: सीताष्टोत्तरशतनामस्तोत्रम् २ (ब्रह्मयामलान्तर्गतं श्रीरामरहस्योक्तम्)

---
  
 सीताष्टोत्तरशतनामस्तोत्रम् २   
सीता सीरध्वजसुता सीमातीतगुणोज्ज्वला ।  
सौन्दर्यसारसर्वस्वभूता सौभाग्यदायिनी ॥ १॥  
  
देवी देवार्चितपदा दिव्या दशरथस्वुषा ।  
रामा रामप्रिया रम्या राकेन्दुवदनोज्ज्वला ॥ २॥  
  
वीर्यशुक्ला वीरपत्नी वियन्मध्या वरप्रदा ।  
पतीव्रता पङ्क्तिकण्ठनाशिनी पावनस्मृतिः ॥ ३॥  
  
वन्दारुवत्सला वीरमाता वृतरघूत्तमा ।  
सम्पत्करी सदातुष्टा साक्षिणी साधुसम्मता ॥ ४॥  
  
नित्या नियतसंस्थाना नित्यानन्दा नुतिप्रिया ।  
पृथ्वी पृथ्वीसुता पुत्रदायिनी प्रकृतिः परा ॥ ५॥  
  
हनुमत्स्वामिनी हृद्या हृदयस्था हताशुभा ।  
हंसयुक्ता हंसगतिः हर्षयुक्ता हतासुरा ॥ ६॥  
  
साररूपा सारवचाः साध्वी च सरमाप्रिया ।  
त्रिलोकवन्द्या त्रिजटासेव्या त्रिपथगार्चिनी ॥ ७॥  
  
त्राणप्रदा त्रातकाका तृणीकृतदशानना ।  
अनसूयाङ्गरागाङ्काऽनसूया सुरिवन्दिता ॥ ८॥  
  
अशोकविनिकास्थानाऽशोका शोकविनाशिनी ।  
सूर्यवंशस्नुषा सूर्यमण्डलान्तःस्थवल्लभा ॥ ९॥  
  
श्रुतमात्राघहरणा श्रुतिसन्निहितेक्षणा ।  
पुष्पप्रिया पुष्पकस्था पुण्यलभ्या पुरातना ॥ १०॥  
  
पुरुषार्थप्रदा पूज्या पूतनाम्नी परन्तपा ।  
पद्मप्रिया पद्महस्ता पद्मा पद्ममुखी शुभा ॥ ११॥  
  
जनशोकहरा जन्ममृत्युशोकविनाशिनी ।  
जगद्रूपा जगद्वन्द्या जयदा जनकात्मजा ॥ १२॥  
  
नाथनीयकटाकाक्षा च नाथा नाथैकतत्परा ।  
नक्षत्रनाथवदना नष्टदोषा नयावहा ॥ १३॥  
  
वह्निपापहरा वह्निशैत्यकृद्वृद्धिदायिनी ।  
वाल्मीकिगीतविभवा वचोऽतीता वराङ्गना ॥ १४॥  
  
भक्तिगम्या भव्यगुणा भान्ती भरतवन्दिता ।  
सुवर्णाङ्गी सुखकरी सुग्रीवाङ्गदसेविता ॥ १५॥  
  
वैदेही विनताघौघनाशिनी विधिवन्दिता ।  
लोकमाता लोचनान्तःस्थितकारुण्यसागरा ॥  
  
श्रीरामवल्लभा सा नः पायादार्तानुपाश्रितान् ॥ १६॥  
  
कृताकृतजगद्धेतुः कृतराज्याभिषेकका ।  
इदमष्टोत्तरशतं सीतानाम्नां तु या वधुः ॥ १७॥  
  
धनधान्यसमृद्धा च दीर्घसौभाग्यदर्शिनी ।  
पुंसामपि स्तोत्रमिदं पठनात्सर्वसिद्धिदम् ॥ १८॥  
  
इति ब्रह्मयामले रामरहस्यगतं सीताष्टोत्तरशतनामस्तोत्रं सम्पूर्णम् ।  
  
  
Proofread by PSA Easwaran psaeaswaran at gmail.com  
  
