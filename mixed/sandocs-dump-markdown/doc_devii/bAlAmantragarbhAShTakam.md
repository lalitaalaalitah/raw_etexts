---
Category: devii, dashamahAvidyA, devI, aShTaka
Description/comments: bAlAsaparyA saparyAkrama-nAmAvalI-stotrAdisaNgrahaH
File name: bAlAmantragarbhAShTakam.itx
Indexextra: (Scan)
Language: Sanskrit
Latest update: March 21, 2020
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Shri Bala Mantragarbha Ashtakam
engtitle: bAlAmantragarbhAShTakam
itxtitle: bAlAmantragarbhAShTakam
title: बालामन्त्रगर्भाष्टकम्

---
  
 श्रीबालामन्त्रगर्भाष्टकम्   
ऐङ्काररूपिणीं सत्यां ऐङ्काराक्षरमालिनीम् ।  
ऐम्बीजरूपिणीं देवीं बालादेवीं नमाम्यहम् ॥ १॥  
  
वाग्भवां वारुणीपीतां वाचासिद्धिप्रदां शिवाम् ।  
बलिप्रियां वरालाढ्यां वन्दे बालां शुभप्रदाम् ॥ २॥  
  
लाक्षारसनिभां त्र्यक्षां ललज्जिह्वां भवप्रियाम् ।  
लम्बकेशीं लोकधात्रीं बालां द्रव्यप्रदां भजे ॥ ३॥  
  
यैकारस्थां यज्ञरूपां यूं रूपां मन्त्ररूपिणीम् ।  
युधिष्ठिरां महाबालां नमामि परमार्थदाम् ॥ ४॥  
  
नमस्तेऽस्तु महाबालां नमस्ते शङ्करप्रियाम् ।  
नमस्तेऽस्तु गुणातीतां नमस्तेऽस्तु नमो नमः ॥ ५॥  
  
महामनीं मन्त्ररूपां मोक्षदां मुक्तकेशिनीम् ।  
मांसांशीं चन्द्रमौलिं च स्मरामि सततं शिवाम् ॥ ६॥  
  
स्वयम्भुवां स्वधर्मस्थां स्वात्मबोधप्रकाशिकाम् ।  
स्वर्णाभरणदीप्ताङ्गं बालां ज्ञानप्रदां भजे ॥ ७॥  
  
हा हा हा शब्दनिरतां हास्यां हास्यप्रियां विभुम् ।  
हुङ्काराद्दैत्यखण्डाख्यां श्रीबालां प्रणमाम्यहम् ॥ ८॥  
  
इत्यष्टकं महापुण्यं बालायाः सिद्धिदायकम् ।  
ये पठन्ति सदा भक्त्या गच्छन्ति परमां गतिम् ॥ ९॥  
  
इति कुलचूडामणितन्त्रे श्रीबालामन्त्रगर्भाष्टकं सम्पूर्णम् ।  
  
  
Proofread by PSA Easwaran   
  
