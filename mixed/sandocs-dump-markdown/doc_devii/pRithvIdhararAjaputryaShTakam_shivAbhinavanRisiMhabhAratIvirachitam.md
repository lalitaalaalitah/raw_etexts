---
Author: Sachchidananda Shivabhinava Nrisimha Bharati Swamigal
Category: devii, sachchidAnanda-shivAbhinava-nRisiMhabhAratI, devI, aShTaka
File name: pRRithvIdhararAjaputryaShTakam.itx
Indexextra: (Scans 1, 2)
Language: Sanskrit
Latest update: November 9, 2018
Location: doc_devii
Proofread by: PSA Easwaran psawaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: pRRithvIdhararAjaputryaShTakam
engtitle: pRRithvIdhararAjaputryaShTakam
itxtitle: pRithvIdhararAjaputryaShTakam (shivAbhinavanRisiMhabhAratIvirachitam)
title: पृइथ्वीधरराजपुत्र्यष्टकम् (शिवाभिनवनृइसिंहभारतीविरचितम्)

---
  
 पृथ्वीधरराजपुत्र्यष्टकम्   
ज्ञात्वापि दोषान्विषयेषु शब्दरसादिमेष्वप्रतिबद्धतर्षम् ।  
आकारमात्रात्परहंसरूपं मां पाहि पृथ्वीधरराजपुत्रि ॥ १॥  
  
विवेकवैराग्यशमादिषट्कमुमुक्षुतागन्धलवानभिज्ञम् ।  
नक्तन्दिवं स्वोदरपूरणेच्छुं मां पाहि पुथ्वीधरराजपुत्रि ॥ २॥  
  
काषायवस्त्रेण करात्तदण्डकमण्डलुभ्यां जपमालया च ।  
विभ्रामयन्तं गृहिणां कदम्बं मां पाहि पृथ्वीधरराजपुत्रि ॥ ३॥  
  
वेदान्तवाक्यानि मुधोच्चरन्तं तदर्थजातं बहु वर्णयन्तम् ।  
कदापि न ध्यातपरात्मतत्त्वं मां पाहि पृथ्वीधरराजपुत्रि ॥ ४॥  
  
सुवर्णतन्तूज्ज्वलचेलकामं यानेषु मानेषु विवृद्धरागम् ।  
अङ्गीकृतानेकसुमित्रशत्रुं मां पाहि पृथ्वीधरराजपुत्रि ॥ ५॥  
  
भोगा अनेका मनसाप्यलभ्या भूयासुरित्यन्वहमीहमानम् ।  
गुरूत्तमाराधनदूरचित्तं मां पाहि पृथ्वीधरराजपुत्रि ॥ ६॥  
  
कुतो यतेरस्य शरीरमानधनाभिमानः सततं दुरन्तः ।  
अशेषलोकैरिति निन्द्यमानं मां पाहि पुथ्वीधरराजपुत्रि ॥ ७॥  
  
निवारिताशेषमहाघवृन्दैरव्याजकारुण्यसुधातरङ्गैः ।  
अपाङ्गपातैरवलोकयन्ती मां पाहि पूरथ्वीधरराजपुत्रि ॥ ८॥  
  
इदं हि पृथ्वीधरराजपुत्रीपादारविन्दार्पितमानसेन ।  
कर्मन्दिना निर्मितमष्टकं यः पठेत्स भूयादखिलेष्टगेहम् ॥ ९॥  
  
इति शृङ्गेरि श्रीजगद्गुरु श्रीसच्चिदानन्दशिवाभिनवनृसिंह-  
भारतीस्वामिभिः विरचितं श्रीपृथ्वीधरराजपुत्र्यष्टकं सम्पूर्णम् ।  
  
  
Proofread by PSA Easwaran psaeaswaran at gmail.com  
  
