---
Category: aShTottarashatanAmAvalI, devii, dashamahAvidyA, nAmAvalI, devI
File name: devIvaibhavAshcharya108nAma.itx
Language: Sanskrit
Latest update: December 12, 2012
Location: doc_devii
Proofread by: K S Ramachandran ramachandran_ksr at yahoo.ca
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: devIvaibhavAshcharyAShTottarashatadivyanAmAvaliH
Texttype: nAmAvalI
Transliterated by: K S Ramachandran ramachandran_ksr at yahoo.ca
engtitle: devIvaibhavAshcharyAShTottarashatadivyanAmAvalI
itxtitle: devIvaibhavAshcharyAShTottarashatadivyanAmAvalI
title: देवीवैभवाश्चर्याष्टोत्तरशतदिव्यनामावली

---
  
 देवीवैभवाश्चर्याष्टोत्तरशतदिव्यनामावली   
  
ॐ ऐं ह्रीं श्रीं ।  
ॐ परमानन्दलहर्यै नमः ।  
ॐ परचैतन्यदीपिकायै नमः ।  
ॐ स्वयम्प्रकाशकिरणायै नमः ।  
ॐ नित्यवैभवशालिन्यै नमः ।  
ॐ विशुद्धकेवलाखण्डसत्यकालात्मरूपिण्यै नमः । ५  
ॐ आदिमध्यान्तरहितायै नमः ।  
ॐ महामायाविलासिन्यै नमः ।  
ॐ गुणत्रयपरिच्छेत्र्यै नमः ।  
ॐ सर्वतत्त्वप्रकाशिन्यै नमः ।  
ॐ स्त्रीपुंसभावरसिकायै नमः । १०  
ॐ जगत्सर्गादिलम्पटायै नमः ।  
ॐ अशेषनामरूपादिभेदच्छेदरविप्रभायै नमः ।  
ॐ अनादिवासनारूपायै नमः ।  
ॐ वासनोद्यत्प्रपञ्चिकायै नमः ।  
ॐ प्रपञ्चोपशमप्रौढायै नमः । १५  
ॐ चराचरजगन्मय्यै नमः ।  
ॐ समस्तजगदाधारायै नमः ।  
ॐ सर्वसञ्जीवनोत्सुकायै नमः ।  
ॐ भक्तचेतोमयानन्तस्वार्थवैभवविभ्रमायै नमः ।  
ॐ सर्वाकर्षणवश्यादिसर्वकर्मदुरन्धरायै नमः । २०  
ॐ विज्ञानपरमानन्दविद्यायै नमः ।  
ॐ सन्तानसिद्धिदायै नमः ।  
ॐ आयुरारोग्यसौभाग्यबलश्रीकीर्तिभाग्यदायै नमः ।  
ॐ धनधान्यमणीवस्त्रभूषालेपनमाल्यदायै नमः ।  
ॐ गृहग्राममहाराज्यसांराज्यसुखदायिन्यै नमः । २५  
ॐ सप्ताङ्गशक्तिसम्पूर्णसार्वभौमफलप्रदायै नमः ।  
ॐ ब्रह्मविष्णुशिवेन्द्रादिपदविश्राणनक्षमायै नमः ।  
ॐ भुक्तिमुक्तिमहाभक्तिविरक्त्यद्वैतदायिन्यै नमः ।  
ॐ निग्रहानुग्रहाध्यक्षायै नमः ।  
ॐ ज्ञाननिर्द्वैतदायिन्यै नमः । ३०  
ॐ परकायप्रवेशादियोगसिद्धिप्रदायिनी नमः ।  
ॐ शिष्टसञ्जीवनप्रौढायै नमः ।  
ॐ दुष्टसंहारसिद्धिदायै नमः ।  
ॐ लीलाविनिर्मितानेककोटिब्रह्माण्डमण्डलायै नमः ।  
ॐ एकस्मै नमः । ३५  
ॐ अनेकात्मिकायै नमः ।  
ॐ नानारूपिण्यै नमः ।  
ॐ अर्धाङ्गनेश्वर्यै नमः ।  
ॐ शिवशक्तिमय्यै नमः ।  
ॐ नित्यशृङ्गारैकरसप्रियायै नमः । ४०  
ॐ तुष्टायै नमः ।  
ॐ पुष्टायै नमः ।  
ॐ अपरिच्छिन्नायै नमः ।  
ॐ नित्ययौवनमोहिन्यै नमः ।  
ॐ समस्तदेवतारूपायै नमः । ४५  
ॐ सर्वदेवाधिदेवतायै नमः ।  
ॐ देवर्षिपितृसिद्धादियोगिनीभैरवात्मिकायै नमः ।  
ॐ निधिसिद्धिमणीमुद्रायै नमः ।  
ॐ शस्त्रास्त्रायुधभासुरायै नमः ।  
ॐ छत्रचामरवादित्रपताकाव्यजनाञ्चितायै नमः । ५०  
ॐ हस्ताश्वरथपादातामात्यसेनासुसेवितायै नमः ।  
ॐ पुरोहितकुलाचार्यगुरुशिष्यादिसेवितायै नमः ।  
ॐ सुधासमुद्रमध्योद्यत्सुरद्रुमनिवासिन्यै नमः ।  
ॐ मणिद्वीपान्तरप्रोद्यत्कदम्बवनवासिन्यै नमः ।  
ॐ चिन्तामणिगृहान्तस्थायै नमः । ५५  
ॐ मणिमण्डपमध्यगायै नमः ।  
ॐ रत्नसिंहासनप्रोद्यत्शिवमञ्चाधिशायिन्यै नमः ।  
ॐ सदाशिवमहालिङ्गमूलसङ्घट्टयोनिकायै नमः ।  
ॐ अन्योन्यालिङ्गसङ्घर्षकन्ण्डूसङ्क्षुब्धमानसायै नमः ।  
ॐ कलोद्यद्बिन्दुकालिन्यातुर्यनादपरम्परायै नमः । ६०  
ॐ नादान्तानन्दसन्दोहस्वयंव्यक्तवचोऽमृतायै नमः ।  
ॐ कामराजमहातन्त्ररहस्याचारदक्षिणायै नमः ।  
ॐ मकारपञ्चकोद्भूतप्रौढान्तोल्लाससुन्दर्यै नमः ।  
ॐ श्रीचक्रराजनिलयायै नमः ।  
ॐ श्रीविद्यामन्त्रविग्रहायै नमः । ६५  
ॐ अखण्डसच्चिदानन्दशिवशक्तैकरूपिण्यै नमः ।  
ॐ त्रिपुरायै नमः ।  
ॐ त्रिपुरेशान्यै नमः ।  
ॐ महात्रिपुरसुन्दर्यै नमः ।  
ॐ त्रिपुरावासरसिकायै नमः । ७०  
ॐ त्रिपुराश्रीस्वरूपिण्यै नमः ।  
ॐ महापद्मवनान्तस्थायै नमः ।  
ॐ श्रीमत्त्रिपुरमालिन्यै नमः ।  
ॐ महात्रिपुरसिद्धाम्बायै नमः ।  
ॐ श्रीमहात्रिपुराम्बिकायै नमः । ७५  
ॐ नवचक्रक्रमादेयै नमः ।  
ॐ महात्रिपुरभैरव्यै नमः ।  
ॐ श्रीमात्रे नमः ।  
ॐ ललितायै नमः ।  
ॐ बालायै नमः । ८०  
ॐ राजराजेश्वर्यै नमः ।  
ॐ शिवायै नमः ।  
ॐ उत्पत्तिस्थितिसंहारक्रमचक्रनिवासिन्यै नमः ।  
ॐ अर्धमेर्वात्मचक्रस्थायै नमः ।  
ॐ सर्वलोकमहेश्वर्यै नमः । ८५  
ॐ वल्मीकपुरमध्यस्थायै नमः ।  
ॐ जम्बूवननिवासिन्यै नमः ।  
ॐ अरुणाचलशृङ्गस्थायै नमः ।  
ॐ व्याघ्रालयनिवासिन्यै नमः ।  
ॐ श्रीकालहस्तिनिलयायै नमः । ९०  
ॐ काशीपुरनिवासिन्यै नमः ।  
ॐ श्रीमत्कैलासनिलयायै नमः ।  
ॐ द्वादशान्तमहेश्वर्यै नमः ।  
ॐ श्रीषोडशान्तमध्यस्थायै नमः ।  
ॐ सर्ववेदान्तलक्षितायै नमः । ९५  
ॐ श्रुतिस्मृतिपुराणेतिहासागमकलेश्वर्यै नमः ।  
ॐ भूतभौतिकतन्मात्रदेवताप्राणहृन्मय्यै नमः ।  
ॐ जीवेश्वरब्रह्मरूपायै नमः ।  
ॐ श्रीगुणाढ्यायै नमः ।  
ॐ गुणात्मिकायै नमः । १००  
ॐ अवस्थात्रयनिर्मुक्तायै नमः ।  
ॐ वाग्रमोमामहीमय्यै नमः ।  
ॐ गायत्रीभुवनेशानीदुर्गाकाळ्यादिरूपिण्यै नमः ।  
ॐ मत्स्यकूर्मवराहादिनानारूपविलासिन्यै नमः ।  
ॐ महायोगीश्वराराध्यायै नमः । १०५  
ॐ महावीरवरप्रदायै नमः ।  
ॐ सिद्धेश्वरकुलाराध्यायै नमः ।  
ॐ श्रीमच्चरणवैभवायै नमः । १०८  
श्रीं ह्रीं ऐं ॐ ।  
  
Encoded and proofread by K S Ramachandran  
ramachandran\_ksr at yahoo.ca  
18  mayAnanda  
66  shaktyaikya  
  
