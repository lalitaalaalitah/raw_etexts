---
Category: devii, dashamahAvidyA, stotra, devI
File name: tripurasundarIchakrarAjastotram.itx
Language: Sanskrit
Latest update: April 18, 2015
Location: doc_devii
Proofread by: Pankaj Dubey dr.pankaj.dubey at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: ShrI Tripurasundari chakrarAjastotram
Texttype: stotra
Transliterated by: Pankaj Dubey dr.pankaj.dubey at gmail.com
engtitle: tripurasundarIchakrarAjastotram
itxtitle: tripurasundarIchakrarAjastotram
title: त्रिपुरसुन्दरीचक्रराजस्तोत्रम्

---
  
 श्रीत्रिपुरसुन्दरीचक्रराजस्तोत्रम्   
            ॥ क॥  
  
कर्तुं देवि ! जगद्-विलास-विधिना सृष्टेन ते मायया  
सर्वानन्द-मयेन मध्य-विलसच्छ्री-विनदुनाऽलङ्कृतम् ।  
श्रीमद्-सद्-गुरु-पूज्य-पाद-करुणा-संवेद्य-तत्त्वात्मकं  
श्री-चक्रं शरणं व्रजामि सततं सर्वेष्ट-सिद्धि-प्रदम् ॥ १॥  
  
            ॥ ए॥  
  
एकस्मिन्नणिमादिभिर्विलसितं भूमी-गृहे सिद्धिभिः  
वाह्याद्याभिरुपाश्रितं च दशभिर्मुद्राभिरुद्भासितम् ।  
चक्रेश्या प्रकतेड्यया त्रिपुरया त्रैलोक्य-सम्मोहनं  
श्री-चक्रं शरणं व्रजामि सततं सर्वेष्ट-सिद्धि-प्रदम् ॥ २॥  
  
            ॥ ई॥  
  
ईड्याभिर्नव-विद्रुम-च्छवि-समाभिख्याभिरङ्गी-कृतं  
कामाकर्षिणी कादिभिः स्वर-दले गुप्ताभिधाभिः सदा ।  
सर्वाशा-परि-पूरके परि-लसद्-देव्या पुरेश्या युतं  
श्री-चक्रं शरणं व्रजामि सततं सर्वेष्ट-सिद्धि-प्रदम्  ॥ ३॥  
  
            ॥ ल॥  
  
लब्ध-प्रोज्ज्वल-यौवनाभिरभितोऽनङ्ग-प्रसूनादिभिः  
सेव्यं गुप्त-तराभिरष्ट-कमले सङ्क्षोभकाख्ये सदा ।  
चक्रेश्या पुर-सुन्दरीति जगति प्रख्यातयासङ्गतं  
श्री-चक्रं शरणं व्रजामि सततं सर्वेष्ट-सिद्धि-प्रदम् ॥ ४॥  
  
            ॥ ह्रीं॥  
  
ह्रीङ्काराङ्कित-मन्त्र-राज-निलयं श्रीसर्व-सङ्क्षोभिणी  
मुख्याभिश्चल-कुन्तलाभिरुषितं मन्वस्र-चक्रे शुभे ।  
यत्र श्री-पुर-वासिनी विजयते श्री-सर्व-सौभाग्यदे  
श्री-चक्रं शरणं व्रजामि सततं सर्वेष्ट-सिद्धि-प्रदम्  ॥ ५॥  
  
            ॥ ह॥  
  
हस्ते पाश-गदादि-शस्त्र-निचयं दीप्तं वहन्तीभिः  
उत्तीर्णाख्याभिरुपास्य पाति शुभदे सर्वार्थ-सिद्धि-प्रदे ।  
चक्रे बाह्य-दशारके विलसितं देव्या पूर-श्र्याख्यया  
श्री-चक्रं शरणं व्रजामि सततं सर्वेष्ट-सिद्धि-प्रदम् ॥ ६॥  
  
            ॥ स॥  
  
सर्वज्ञादिभिरिनदु-कान्ति-धवला कालाभिरारक्षिते  
चक्रेऽन्तर्दश-कोणकेऽति-विमले नाम्ना च रक्षा-करे ।  
यत्र श्रीत्रिपुर-मालिनी विजयते नित्यं निगर्भा स्तुता  
श्री-चक्रं शरणं व्रजामि सततं सर्वेष्ट-सिद्धि-प्रदम्  ॥ ७॥  
  
            ॥ क॥  
  
कर्तुं मूकमनर्गल-स्रवदित-द्राक्षादि-वाग्-वैभवं  
दक्षाभिर्वशिनी-मुखाभिरभितो वाग्-देवताभिर्युताम् ।  
अष्टारे पुर-सिद्धया विलसितं रोग-प्रणाशे शुभे  
श्री-चक्रं शरणं व्रजामि सततं सर्वेष्ट-सिद्धि-प्रदम् ॥ ८॥  
  
            ॥ ह॥  
  
हन्तुं दानव-सङ्घमाहव भुवि स्वेच्छा समाकल्पितैः  
शस्त्रैरस्त्र-चयैश्च चाप-निवहैरत्युग्र-तेजो-भरैः ।  
आर्त-त्राण-परायणैररि-कुल-प्रध्वंसिभिः संवृतं  
श्री-चक्रं शरणं व्रजामि सततं सर्वेष्ट-सिद्धि-प्रदम् ॥ ९॥  
  
            ॥ ल॥  
  
लक्ष्मी-वाग-गजादिभिः कर-लसत्-पाशासि-घण्टादिभिः  
कामेश्यादिभिरावृतं शुभ~ण्करं श्री-सर्व-सिद्धि-प्रदम् ।  
चक्रेशी च पुराम्बिका विजयते यत्र त्रिकोणे मुदा  
श्री-चक्रं शरणं व्रजामि सततं सर्वेष्ट-सिद्धि-प्रदम्  ॥ १०॥  
  
            ॥ ह्रीं॥  
  
ह्रीङ्कारं परमं जपद्भिरनिशं मित्रेश-नाथादिभिः  
दिव्यौघैर्मनुजौघ-सिद्ध-निवहैः सारूप्य-मुक्तिं गतैः ।  
नाना-मन्त्र-रहस्य-विद्भिरखिलैरन्वासितं योगिभिः  
श्री-चक्रं शरणं व्रजामि सततं सर्वेष्ट-सिद्धि-प्रदम् ॥ ११॥  
  
            ॥ स॥  
  
सर्वोत्कृष्ट-वपुर्धराभिरभितो देवी समाभिर्जगत्  
संरक्षार्थमुपागताऽभिरसकृन्नित्याभिधाभिर्मुदा ।  
कामेश्यादिभिराज्ञयैव ललिता-देव्याः समुद्भासितं  
श्री-चक्रं शरणं व्रजामि सततं सर्वेष्ट-सिद्धि-प्रदम्  ॥ १२॥  
  
            ॥ क॥  
  
कर्तुं श्रीललिताङ्ग-रक्षण-विधिं लावण्य-पूर्णां तनूं  
आस्थायास्त्र-वरोल्लसत्-कर-पयोजाताभिरध्यासितम् ।  
देवीभिर्हृदयादिभिश्च परितो विन्दुं सदाऽऽनन्ददं  
श्री-चक्रं शरणं व्रजामि सततं सर्वेष्ट-सिद्धि-प्रदम्  ॥ १३॥  
  
            ॥ ल॥  
  
लक्ष्मीशादि-पदैर्युतेन महता मञ्चेन संशोभितं  
षट्-त्रिंशद्भिरनर्घ-रत्न-खचितैः सोपानकैर्भूषितम् ।  
चिन्ता-रत्न-विनिर्मितेन महता सिंहासनेनोज्ज्वलं  
श्री-चक्रं शरणं व्रजामि सततं सर्वेष्ट-सिद्धि-प्रदम् ॥ १४॥  
  
            ॥ ह्रीं॥  
  
ह्रीङ्कारैक-महा-मनुं प्रजपता कामेश्वरेणोषितं  
तस्याङ्के च निषण्णया त्रि-जगतां मात्रा चिदाकिरया ।  
कामेश्या करुणा-रसैक-निधिना कल्याण-दात्र्या युतं  
श्री-चक्रं शरणं व्रजामि सततं सर्वेष्ट-सिद्धि-प्रदम् ॥ १५॥  
  
            ॥ श्रीं॥  
  
श्रीमत्-पञ्च-दशाक्षरैक-निलयं श्रीषोडशी-मन्दिरं  
श्रीनाथादिभिरर्चितं च बहुधा देवैः समाराधितम् ।  
श्रीकामेश-रहस्सखी-निलयनं श्रीमद्-गुहाराधितं  
श्री-चक्रं शरणं व्रजामि सततं सर्वेष्ट-सिद्धि-प्रदम् ॥ १६॥  
  
  
Encoded and proofread by Pankaj Dubey dr.pankaj.dubey at gmail.com  
  
