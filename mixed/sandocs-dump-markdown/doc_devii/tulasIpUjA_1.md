---
Author: shiva
Category: pUjA, devii, tulasI, devI
File name: tulasipujaa.itx
Language: Sanskrit
Latest update: August 25, 2002
Location: doc_devii
Proofread by: Daniel Mohanpersad (danielmohanpersad98 at msn.com)
Send corrections to: Sanskrit@cheerful.com
Site access: https://sanskritdocuments.org
SubDeity: tulasI
Subject: hinduism/religion
Sublocation: devii
Text title: tulasii puujaa
Transliterated by: Daniel Mohanpersad (danielmohanpersad98 at msn.com)
engtitle: tulasIpUja 1
itxtitle: tulasIpUjA 1
title: तुलसीपूजा १

---
  
 तुलसीपूजा १   
  
॥ अथ तुलसी पूजा प्रारम्भः ॥   
॥ श्रीगणेशाय नमः ॥   
॥ अथ तुलसीपूजनं लिख्यते ॥   
श्रीमहादेव उवाच ॥   
शुभे पक्षे शुभे वारे शुभे ऋक्षे शुभोदये ।  
केशवार्थे शुभांशे च रोपयेत्तुलसीं मुनिः ॥ १॥   
गृहस्थो गृहमध्ये वा गृहस्थोपवनेपि वा ।  
शुचौ देशे तु तुलसीमर्च्चयेद्बुद्धिमान्नरः ॥ २॥   
मूले च वेदिकां कृत्वा आलवालसमन्विताम् ।  
प्रातःसन्ध्याविधिं कृत्वा स्नानपूर्वं दिने दिने ॥ ३॥   
गायत्र्यष्टजपं कृत्वा तुलसीं पूजयेत्ततः ।  
प्राङ्मुखोदङ्मुखो वापि स्थित्वा प्रयतमानसः ॥ ४॥   
ध्यायेच्च तुलसीं देवीं श्यामां कमललोचनाम्  
प्रसन्नपद्मकल्हारवराभयचतुर्भुजाम् ॥ ५॥   
किरीटहारकेयूरकुण्डलादिविभूषिताम् ।  
धवलांशुकसंयुक्तां पद्मासननिषेदुषीम् ॥ ६॥   इति ध्यानम् ॥   
देवि त्रैलोक्यजननि सर्वलोकैकपावनि ।  
आगच्छ भगवत्यत्र प्रसीद तुलसि द्रुतम् ॥ ७॥  आवाहनम् ॥   
सर्व देवमये देवि सर्वदा विष्णुवल्लभे ।  
रत्नस्वर्णमयं दिव्यं गृहाणासनमव्यये ॥ ८॥   आसनम् ॥   
सर्वदेवमयाकारे सर्वदेवनमोऽस्तुते ।  
पाद्यं गृहाण देवेशि तुलसि त्वं प्रसीद मे ॥ ९॥  पाद्यम् ॥   
सर्व देवमयाकारे सर्वाङ्गमणिशोभिते ।  
इदमर्घङ्गृहानत्वं देवि दैत्यान्न्तकप्रिये ॥ १०॥  अर्घ्यम् ॥   
सर्वलोकस्य रक्षार्थं सदा सन्निधिकाररिणि ॥   
गृहाण तुलसि प्रीत्या इदमाचमनीयकं ॥ ११॥  आचमनम् ॥   
गङ्गादिभ्यो नदीभ्यश्च समानीतमिदं जलम् ।  
स्नानार्थं तुलसि स्वच्छं प्रीत्या तत्प्रतिगृत्द्यताम् ॥ १२॥  स्नानम् ॥   
क्षिरोदमथनोद्भूते चन्द्रलक्ष्मीसहोदरे ।  
गृत्द्यतां परिधानार्थमिदं क्षौमाम्बरं शुभे ॥ १३॥  वस्त्रम् ॥   
श्रीगन्धं कुङ्कुमं दिव्यं कर्पूरागरुसंयुतम् ।  
कल्पितं ते महादेवि प्रीत्यर्थं प्रतिगृत्द्यताम् ॥ १४॥  गन्धम् ॥   
नीलोत्पलं तु कल्हारमालत्यादीनि शोभने ।  
पद्मादिगन्धवन्तीनि पुष्पाणि प्रतिगृत्द्यताम् ॥ १५॥  पुष्पम् ॥   
धूपं गृहाण् देवेशि मनोहारि सगुग्गलम् ।  
आज्यमिस्रं तु तुलसि भक्ताभिष्टप्रदायिनि ॥ १६॥  धूपम् ॥   
अज्ञानतिमिरान्धस्य ज्ञानदीपप्रदायिनी ।  
त्वया तु तुलसि प्रिता दीपोयं प्रतिगृत्द्यताम् ॥ १७॥  दीपम् ।  
नमस्ते जगतां नाथे प्राणिनां प्रियदर्शने ।  
यथाशक्ति मया दत्तं नैवेद्यम् प्रतिगृत्द्यताम् ॥ १८॥  नैवेद्यम् ॥   
नमो भगवते श्रेष्ठे नारयनजगन्मये ।  
तुलसि त्वरया देवि पानीयं प्रतिगृत्द्यताम् ॥ १९॥  पानीयम् ॥   
अमृतेमृतसम्भूते तुलस्यमृतरूपिणि ।  
कर्पूरादिसमायुक्तं ताम्बूलं प्रतिगृत्द्यताम् ॥ २०॥  ताम्बूलम् ॥   
दक्षिणा दक्षिणकरे त्वद्भक्तानां प्रियङ्करि ।  
करोमि ते सदा भक्त्या विष्णुकान्ते प्रदक्षिणाम् ॥ २१॥   
नमो नमो जगद्धात्र्यै जगदाद्यै नमो नमः ।  
नमो नमो जगद्भूत्यै नमस्ते परमेश्वरि ॥ २२॥   
प्रसीद मम देवेशि कृपया परया सदा ।  
अभिष्टफलसिद्ध्यर्थ कुरु मे माधवप्रिये ॥ २३॥   
इत्येवमर्च्चयेन्नित्यं प्रातरेव शुचिर्नरः ।  
मध्याह्ने वाथ सायाह्ने पूजयेत्प्रयतो नरः ॥ २४॥   
  
॥ इति तुलसीपूजासम्पूर्णा ॥   
  
Encoded by Daniel Mohanpersad danielmohanpersad98@msn.com  
  
