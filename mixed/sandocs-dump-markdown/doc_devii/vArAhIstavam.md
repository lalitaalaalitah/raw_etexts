---
Category: devii, devI, otherforms
File name: vArAhIstavam.itx
Indexextra: (Telugu)
Language: Sanskrit
Latest update: July 7, 2019
Location: doc_devii
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: Varahi Stavam
engtitle: vArAhIstavam
itxtitle: vArAhIstavam
title: वाराहीस्तवम्

---
  
 श्रीवाराहीदेविस्तवम्   
ध्यानम् -  
ऐङ्कार द्वयमध्यसंस्थित लसद्भूबीजवर्णात्मिकाम् ।  
दुष्टारातिजनाक्षि वक्त्रकरपत्सम्भिनीं जृम्भिणीम् ॥  
  
लोकान् मोहयन्तीं दृशा च महासादंष्ट्राकरालाकृतिम् ।  
वार्तालीं प्रणतोस्मि सन्ततमहं घोणिंरथोपस्थिताम् ॥  
  
श्रीकिरि रथमध्यस्थां पोत्रिमुखीं चिद्घनैकसद्रूपाम् ।  
हलमुसलायुधहस्तां नौमि श्रीदण्डनायिकामम्बाम् ॥ १॥  
  
वाग्भवभूवागीशी बीजत्रयठार्णवैश्च संयुक्ताम् ।  
कवचास्त्रानलजाया यतरूपां नैमि शुद्धवाराहीम् ॥ २॥  
  
स्वप्नफलबोधयित्रीं स्वप्नेशीं सर्वदुःखविनिहन्त्रीम् ।  
नतजन शुभकारिणीं श्रीकिरिवदनां नौमि सच्चिदानन्दाम् ॥ ३॥  
  
पञ्चदशवर्णविहितां पञ्चम्यम्बां सदा कृपालम्बाम् ।  
अञ्चितमणिमयभूषां चिन्ततिफलदां नमामि वाराहीम् ॥ ४॥  
  
विघ्नापन्निर्मूलन विद्येशीं सर्वदुःखविनिहन्त्रीम् ।  
सकलजगत्संस्तम्भनचतुरां श्रीस्तम्भिनीं कलये ॥ ५॥  
  
दशवर्णरूपमनुवर विशदां तुरगाधिराजसंरूढाम् ।  
शुभदां दिव्यजगत्रयवासिनीं सुखदायिनीं सदा कलये ॥ ६॥  
  
उद्धत्रीक्ष्मां जलनिदि मग्नां दंष्ट्राग्रलग्नभूगोलाम् ।  
भक्तनतिमोदमानां उन्मत्ताकार भैरवीं वन्दे ॥ ७॥  
  
सप्तदशाक्षररूपां सप्तोदधिपीठमध्यगां दिव्याम् ।  
भक्तार्तिनाशनिपुणां भवभयविध्वंसिनीं परां वन्दे ॥ ८॥  
  
नीलतुरगाधिरूढां नीलाञ्चित वस्त्रभूषणोपेताम् ।  
नीलाभां सर्वतिरस्करिणीं सम्भावये महामायाम् ॥ ९॥  
  
सलसङ्ख्यमन्त्ररूपां विलसद्भूषां विचित्रवस्त्राढ्याम् ।  
सुललिततन्वीं नीलां कलये पशुवर्ग मोहिनीं देवीम् ॥ १०॥  
  
वैरिकृतसकलभीकर कृत्याविध्वंसिनीं करालास्याम् ।  
शत्रुगणभीमरूपां ध्याये त्वां श्रीकिरातवाराहीम् ॥ ११॥  
  
चत्वारिंशद्वर्णकमनुरूपां सूर्यकोटिसङ्काशामी ।  
देवीं सिंहतुरङ्गा विविधायुध धारिणीं किटीं नौमि ॥ १२॥  
  
धूमाकारविकारां धूमानलसन्निभां सदा मत्ताम् ।  
परिपन्थियूथहन्त्रीं वन्दे नित्यं च धूम्रवाराहीम् ॥ १३॥  
  
वर्णचतुर्विंशतिका मन्त्रेशीं समदमहिषपृष्ठस्थाम् ।  
उग्रां विनीलदेहां ध्याये किरिवक्त्र देवतां नित्याम् ॥ १४॥  
  
बिन्दुगणतात्मकोणां गजदलावृत्तत्रयात्मिकां दिव्याम् ।  
सदनत्रयसंशोभित चक्रस्थां नौमि सिद्धवाराहीम् ॥ १५॥  
  
वाराही स्तोरतमेतद्यः प्रपठेद्भक्तिसंयुतः ।  
स वे प्राप्नोति सततं सर्वसौख्यास्पदं पदम् ॥ १६॥  
  
इति श्रीवाराहीदेविस्तवं सम्पूर्णम् ।  
  
  
