---
Category: devii, otherforms, prapatti, devI
File name: janakajAprapattisArastotram.itx
Indexextra: (booklet)
Language: Sanskrit
Latest update: September 22, 2017
Location: doc_devii
Send corrections to: Sanskrit@cheerful.com
Site access: https://sanskritdocuments.org
SubDeity: otherforms
Subject: philosophy/hinduism/religion
Sublocation: devii
Text title: janakajA prapatti sArastotram
engtitle: janakajA prapatti sArastotram
itxtitle: janakajA prapatti sArastotram
title: जनकजा प्रपत्ति सारस्तोत्रम्

---
  
 श्रीजनकजा प्रपत्ति सारस्तोत्रम्   
  
न वाग्वपुर्बुद्धिभिरेव कस्यचित्  
कदापि हिंसास्तु शरीरिणा वृथा ।  
भवत्यदाम्बोरुह चिन्तनं विना न  
चाप यात्वदम्बुज वीक्षणेक्षणः ॥ १॥  
  
हसन्तु निन्दन्तु वदन्तु दुर्वचो  
जनानियुक्ता हृदयस्थितेन वै ।  
केनापिदेवेन दयाश्रितं सदा न  
संस्थितिं स्वां प्रजहास्तु मे मनः ॥ २॥  
  
निन्दाभयं मेऽस्तु तथा न जातु  
चिद्यथेह निद्वा चरणान्ममोरसि ।  
परोपकाराय सदास्तु मे मतिर्न  
चापकाराय कदापि कस्यचित् ॥ ३॥  
  
माक्रूर दृष्टिर्मम सत्सु भूयान्निरी  
क्ष्यमाणोस्य सकोप नेत्रैः ।  
मा सेवतस्तान विपक्वबुद्ध च  
साधून्मदो मे हृदयं वृणोतु ॥ ४॥  
  
अपात्र पूजा न च पात्रहेलनं  
तिरस्क्रिया नाप्यपराध्यतां सताम् ।  
अदण्ड्य दण्डेस्तु न मे कृतघ्नता  
मयो क्रिया कापि विदेहनन्दिनी ॥ ५॥  
  
योषित्सु सर्वासु च मातृबुद्धि-  
स्तथास्तु मे स्वसृमतिःप्ररूढाः ।  
बालेषु सर्वेषु च बन्धुबुद्धिर्मा-  
नीच बुद्धिः सततं ममास्तु ॥ ६॥  
  
विश्वासघातो न तथा कदर्यता ना  
भक्ष्यपेयाशनपानमस्तु मे ।  
न शास्त्र संवर्जित कर्मसुस्पृहा  
कदापिभूयान्महिते महीयसाम् ॥ ७॥  
  
सहिष्णुता क्षान्तिरमन्दशुमुषी-  
वात्सल्यताऽव्याज कृपा विनम्रता ।  
उदारता ह्री मृदुता सुशीलता न  
जातु चैता हृदयं त्यजन्तु मे ॥ ८॥  
  
मदाश्रिताः क्लेशयुता न सन्तु वै  
विशेषतो भागवता उपेक्षया ।  
नाऽग्यागताःक्रूरगिरा दृशार्दिता  
समुछ्वसन्तु स्मयदूषितात्मनः ॥ ९॥  
  
ऋते त्वदुच्छिष्टमथान्यवस्तुषु-  
स्याभोग बुद्धिर्न कदापिमामकी ।  
त्वदर्थमेवाऽखिलचेष्टितं हि मे  
भक्तापराधो न कदापि मां स्पृशेत् ॥ १०॥  
  
रतिः प्रवृत्तौ विरतिर्निवृत्तौ  
सङ्गोऽसतां नास्तु सतामसङ्गः ।  
सर्वेषु सर्वास्वनुरागदृष्टिर्मा  
दोषदृष्टिर्मम कर्हिचित्स्यात् ॥ ११॥  
  
स्वभृत्यसम्पोषणसक्तचेतसा  
नोपेक्षितःसन्तुमया-त्वदाश्रिताः ।  
लोभाभयाद्वा निजधर्मवर्जिताः  
क्रियास्तु नो कापि तवानुकम्पया ॥ १२॥  
  
स्वन्पोषमं मानुषमेत्य जज्म  
स्वर्वासिमृग्यं क्षण भङ्गुरं च ।  
वैरं न कुर्यां तव तुष्टिकामः  
केनाप्यहं श्री निमिवंश भूषे ॥ १३॥  
  
न्यायालयं ते क्षमता प्रधानं  
न्यायप्रधानं न वदन्ति सन्तः ।  
क्षान्तिरप्रधाना मातरस्तु तस्मा-  
यायप्रधाना न मम क्षमाब्धे ॥ १४॥  
  
भयं न मे स्याच्चरतः स्वधर्मं  
कालादपिं प्राप्तविवेक दृष्टेः ।  
मत्तस्तथा तन्न पिपीलिकानां  
सौभाग्यमेतत्कृपया प्रयच्छ ॥ १५॥  
  
स्वशिक्षये वा दृढयन्स्वधर्मे  
समाश्रितान्भागवते प्रधाने ।  
अनेक सांसारिक भोगशक्तं न  
काङ्क्षितं जन्म चिराय लोके ॥ १६॥  
  
त्वद्धामवासस्तव कीर्ति गानं  
त्वन्नामसङ्कीर्तन मेव नित्यम् ।  
अम्बाशुभोत्सङ्ग विहारशीले  
स्वरूपसञ्चिन्तनमस्तु मह्यम् ॥ १७॥  
  
अन्यान्य देवार्चन वन्दनस्मृतिस्तव-  
प्रपत्तिः श्रवणानुरागिता ।  
स्वप्नेऽपि भूयादिह भक्तिकोटिका  
नानन्यता पाठपरायणस्यमे ॥ १८॥  
  
पूज्यानुवन्द्या परिभावनीया-  
ज्ञेयानुज्ञेया समुपासनीया ।  
श्रेयः परं काङ्क्षिभिरात्मनिष्ठै-  
स्त्वमेवहित्वाखिल कर्म जालम् ॥ १९॥  
  
स मे पिता सा जननी स बन्धुः  
सखा स दाता स पतिः गुरुःसः ।  
कृपालुतोपेक्षित सर्वदोषः  
सेवा सहायो य इहास्त्वमीहः ॥ २०॥  
  
परमलालनैः पाल्यते त्वया  
निरयकर्म कृन्मादृशो जनः ।  
करुणया यया हेतुहीनया कुरु  
न मां तया सेवयोज्झितम् ॥ २१॥  
  
विनय एव मेज्यऽहि साञ्जलिः  
सुनयनाकभूषे प्रसीदतम् ।  
अनुदिनं तवोच्छिष्ट जीवतो  
वनरुहाक्षि मो चेत्तु का गतिः ॥ २२॥  
  
॥ इति श्रीजनकजा प्रपत्ति सारस्तोत्रम् ॥  
  
  
  
