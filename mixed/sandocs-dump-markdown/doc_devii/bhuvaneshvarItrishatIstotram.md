---
Category: devii, devI, trishatI, dashamahAvidyA
Description/comments: See corresponding Namavali
File name: bhuvaneshvarItrishatIstotram.itx
Indexextra: (Tamil Scan, nAmAvalI)
Language: Sanskrit
Latest update: June 23, 2020
Location: doc_devii
Proofread by: Aruna Narayanan
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Bhuvaneshvari Trishati Stotram
Transliterated by: Aruna Narayanan
engtitle: Bhuvaneshvari Trishati Stotram
itxtitle: bhuvaneshvarItrishatIstotram
title: भुवनेश्वरीत्रिशतीस्तोत्रम्

---
  
 श्रीभुवनेश्वरीत्रिशतीस्तोत्रं   
अस्य श्रीभुवनेश्वरी त्रिशतीमालामहामन्त्रस्य सदाशिवऋषिः,  
अनुष्टुप्छन्दः, भुवनेश्वरी देवता,  
लज्जा बीजम्, कमला शक्तिः वाग्भवं कीलकं  
सर्वाभीष्टसिद्ध्यर्थे जपे विनियोगः ॥  
  
करन्यासः -  
ॐ ह्रां अङ्गुष्ठाभ्यां नमः ।  
ह्रीं तर्जनीभ्यां नमः ।  
ह्रूं मध्यमाभ्यां नमः ।  
ह्रैं अनामिकाभ्यां नमः ।  
ह्रौं कनिष्ठिकाभ्यां नमः ।  
ह्रः करतल-कर पृष्ठाभ्यां नमः ॥  
  
अङ्गन्यासः -  
ॐ ह्रां हृदयाय नमः ।  
ह्रीं शिरसे स्वाहा ।  
ह्रूं शिखायै वषट् ।  
ह्रैं कवचाय हुं ।  
ह्रौं नेत्रत्रयाय वौषट् ।  
ह्रः अस्त्राय फट् ।  
भूर्भुवस्सुवरोमिति दिग्बन्धः ॥  
  
ध्यानं -  
आद्यामशेषजननीमरविन्दयोनेः विष्णोः  
     शिवस्य वपुः प्रतिपादयित्रीं सृष्टि स्थिति ।  
क्षयकरीं जगतां त्रयाणां ध्याये  
     हृदा विमलयान्वहमम्बिके त्वाम् ॥  
  
पञ्चपूजा -  
ॐ लं पृथिव्यात्मने गन्धान् धारयामि ।  
अं आकाशात्मने पुष्पाणि समर्पयामि ।  
यं वाय्वात्मने धूपं आग्रपयामि ।  
रं वह्न्यात्मने दीपं दर्शयामि ।  
वं अमृतात्मने अमृतं निवेदयामि ।  
सं सर्वात्मने सर्वोपचारान् समर्पयामि ॥  
  
अथ त्रिशतीस्तोत्रम् ।  
ॐ ह्रीङ्कार प्रणवाकारा ह्रीङ्कार प्रणवात्मिका ।  
ह्रीङ्कार पीठमध्यस्था ह्रीङ्कार प्रणवार्थदा ॥ १॥  
  
ह्रीङ्कार पद्मनिलया ह्रीङ्कारार्णव नाडिका ।  
ह्रीङ्कार फालतिलका ह्रीङ्कार मुखलोचना ॥ २॥  
  
ह्रीङ्कार लोचनान्तस्था ह्रीङ्कार गृहदीपिका ।  
ह्रीङ्कार वक्त्ररसना ह्रीङ्कार तरुकोमळा ॥ ३॥  
  
ह्रीङ्कार दन्तिनिलया ह्रीङ्कार शशिशीतला ।  
ह्रीङ्कार तुरगारूढा ह्रीङ्कार पुरवासिनी ॥ ४॥  
  
ह्रीङ्कार वनमध्यस्था ह्रीङ्कार वनकेसरी ।  
ह्रीङ्कार वनसञ्चारी ह्रीङ्कार वनकुञ्जरी ॥ ५॥  
  
ह्रीङ्कार शैलनिलया ह्रीङ्कार गृहवासिनी ।  
ह्रीङ्कार रससारज्ञा ह्रीङ्कार कुचकञ्चुका ॥ ६॥  
  
ह्रीङ्कार नासाभरणा ह्रीङ्काराम्बुजचञ्चला ।  
ह्रीङ्कार नासिकाश्वासा ह्रीङ्कार करकङ्कणा ॥ ७॥  
  
ह्रीङ्कार वृक्षकुसुमा ह्रीङ्कार तरुपल्लवा ।  
ह्रीङ्कार पुष्पसौरभ्या ह्रीङ्कार मणिभूषणा ॥ ८॥  
  
ह्रीङ्कार मन्त्रफलदा ह्रीङ्कार फलरूपिणी ।  
ह्रीङ्कार फलसारज्ञा ह्रीङ्कार गृहमङ्गळा ॥ ९॥  
  
ह्रीङ्कार मेघसलिला ह्रीङ्काराम्बरनिर्मला ।  
ह्रीङ्कार मेरुनिलया ह्रीङ्कार जपमालिका ॥ १०॥  
  
ह्रीङ्कार हारपदका ह्रीङ्कारा हारभूषणा ।  
ह्रीङ्कार हृदयान्तस्था ह्रीङ्कारार्णवमौक्तिका ॥ ११॥  
  
ह्रीङ्कार यज्ञनिलया ह्रीङ्कार हिमशैलजा ।  
ह्रीङ्कार मधुमाधुर्या ह्रीङ्कार भुविसंस्थिता ॥ १२॥  
  
ह्रीङ्कार दर्पणान्तस्था ह्रीङ्कार द्रुमवासिनी ।  
ह्रीङ्कार विद्रुमलता ह्रीङ्कार गृहवासिनी ॥ १३॥  
  
ह्रीङ्कार हृदयानन्दा ह्रीङ्कार रससंस्थिता ।  
ह्रीङ्कार मुखलावण्या ह्रीङ्कार पदनूपुरा ॥ १४॥  
  
ह्रीङ्कार मञ्चशयना ह्रीङ्कार पदसञ्चरा ।  
ह्रीङ्कार नादश्रवणा ह्रीङ्कार शुकभाषिणी ॥ १५॥  
  
ह्रीङ्कार पादुकाऽऽरूढा ह्रीङ्कार मृगलोचना ।  
ह्रीङ्कार रथशिखरा ह्रीङ्कार पयसान्निधिः ॥ १६॥  
  
ह्रीङ्कार बिन्दुनादज्ञा ह्रीङ्कार रथपट्टिका ।  
ह्रीङ्कार रथसारथ्या ह्रीङ्कार रथनिर्मिता ॥ १७॥  
  
ह्रीङ्कार पादविजया ह्रीङ्कारानलसंस्थिता ।  
ह्रीङ्कार जगदाधारा ह्रीङ्कार क्षितरक्षणा ॥ १८॥  
  
ह्रीङ्कार हेमप्रतिमा ह्रीङ्कार करपङ्कजा ।  
ह्रीङ्कार ज्ञानविज्ञाना ह्रीङ्कार शुकवाहना ॥ १९॥  
  
ह्रीङ्कार गात्रालङ्कारा ह्रीङ्कार मनुसिद्धिदा ।  
ह्रीङ्कार पञ्जरशुकी ह्रीङ्कार परतत्परा ॥ २०॥  
  
ह्रीङ्कार जपसुप्रीता ह्रीङ्कार सदसिस्थिता ।  
ह्रीङ्कार कूपसलिला ह्रीङ्कार मृगवाहना ॥ २१॥  
  
ह्रीङ्कार स्वर्गसोपाना ह्रीङ्कार भ्रूसुमध्यका ।  
ह्रीङ्कार मुक्ताफलदा ह्रीङ्कारोदकनिर्मला ॥ २२॥  
  
ह्रीङ्कार किङ्किणीनादा ह्रीङ्कार कुसुमार्चिता ।  
ह्रीङ्कार कर्णिकासक्ता ह्रीङ्काराङ्गकयौवना ॥ २३॥  
  
ह्रीङ्कार मन्दिरान्तस्था ह्रीङ्कार मनुनिश्चला  
ह्रीङ्कार पुष्पभ्रमरा ह्रीङ्कार तरुशारिका ॥ २४॥  
  
ह्रीङ्कार कण्ठाभरणा ह्रीङ्कार ज्ञानलोचना ।  
ह्रीङ्कार हंसगमना ह्रीङ्कार मणिदीधितिका ॥ २५॥  
  
ह्रीङ्कार कनकाशोभा ह्रीङ्कार कमलार्चिता ।  
ह्रीङ्कार हिमशैलस्था ह्रीङ्कार क्षितिपालिनी ॥ २६॥  
  
ह्रीङ्कार तरुमूलस्था ह्रीङ्कार कमलेन्दिरा ।  
ह्रीङ्कार मन्त्रसामर्थ्या ह्रीङ्कार गुणनिर्मला ॥ २७॥  
  
ह्रीङ्कार विद्याप्रकटा ह्रीङ्कार ध्यानधारिणी ।  
ह्रीङ्कार गीतश्रवणा ह्रीङ्कार गिरिसंस्थिता ॥ २८॥  
  
ह्रीङ्कार विद्यासुभगा ह्रीङ्कार ललनाशुभा ।  
ह्रीङ्कार विद्याश्रवणा ह्रीङ्कार विधिबोधना ॥ २९॥  
  
ह्रीङ्कार हस्तिगमना ह्रीङ्कार गजवाहना ।  
ह्रीङ्कार विद्यानिपुणा ह्रीङ्कार श्रुतिभाषिणी ॥ ३०॥  
  
ह्रीङ्कार जयविजया ह्रीङ्कार जयकारिणी ।  
ह्रीङ्कार जङ्गमारूढा ह्रीङ्कार जयदायिनी ॥ ३१॥  
  
ह्रीङ्कार परतत्वज्ञा ह्रीङ्कार परबोधिनी ।  
ह्रीङ्कारेन्द्र जालज्ञा ह्रीङ्कार कुतुकप्रिया ॥ ३२॥  
  
ह्रीङ्कारागम शास्त्रज्ञा ह्रीङ्कार छान्दसस्वरा ।  
ह्रीङ्कार परमानन्दा ह्रीङ्कार पटचित्रिका ॥ ३३॥  
  
ह्रीङ्कार कर्णताटङ्का ह्रीङ्कार करुणार्णवा ।  
ह्रीङ्कार क्रियासामर्थ्या ह्रीङ्कार क्रियाकारिणी ॥ ३४॥  
  
ह्रीङ्कार तन्त्रचतुरा ह्रीङ्कारार्ध्वरदक्षिणा ।  
ह्रीङ्कार मालिकाहारा ह्रीङ्कारसुमुखस्मिता ॥ ३५॥  
  
ह्रीङ्कार देहनिलया ह्रीङ्कार स्तनमण्डिता ।  
ह्रीङ्कार बीजस्मरणा ह्रीङ्कार भ्रूविलासिनी ॥ ३६॥  
  
ह्रीङ्कार पुस्तककरा ह्रीङ्कार धनवर्धिनी ।  
ह्रीङ्कार क्रियासन्तुष्टा ह्रीङ्कार क्रियासाक्षिणी ॥ ३७॥  
  
ह्रीङ्कार वेदिकान्तस्था ह्रीङ्कार मकुटोज्वला ।  
ह्रीङ्कार पवनावेगा ह्रीङ्कार पदरञ्जका ॥ ३८॥  
  
ह्रीङ्कार धान्यविभवा ह्रीङ्कार भववैभवा ।  
ह्रीङ्कार वैभवोत्साहा ह्रीङ्कार भवरञ्जका ॥ ३९॥  
  
ह्रीङ्कार योगसन्तुष्टा ह्रीङ्कार योगसंस्थिता ।  
ह्रीङ्कार भाग्यनिलया- ह्रीङ्कार भाग्यदायिनी ॥ ४०॥  
  
ह्रीङ्कार रत्नसौवर्णा ह्रीङ्कार स्वर्णशृङ्खला ।  
ह्रीङ्कार शङ्खनादज्ञा ह्रीङ्कार शिखिवाहना ॥ ४१॥  
  
ह्रीङ्कार पर्वतारूढा ह्रीङ्कार प्राणसाक्षिणी ।  
ह्रीङ्कार पर्वतान्तस्था ह्रीङ्कार पुरमध्यगा ॥ ४२॥  
  
ह्रीङ्कार रविमध्यस्था ह्रीङ्काराम्बरचन्द्रिका ।  
ह्रीङ्कार गगनाकारा ह्रीङ्कार व्योमतारका ॥ ४३॥  
  
ह्रीङ्कार विश्वजननी ह्रीङ्कार पुरपालिनी ।  
ह्रीङ्कार विश्वनिलया ह्रीङ्कारेक्षुरसप्रिया ॥ ४४॥  
  
ह्रीङ्कार विश्वमध्यस्था ह्रीङ्कार क्षितिमर्षिणी ।  
ह्रीङ्कार विश्वसान्निध्या ह्रीङ्कार स्वर्गवासिनी ॥ ४५॥  
  
ह्रीङ्कार विश्वसारज्ञा ह्रीङ्कार लोकनिर्माता ।  
ह्रीङ्कार विश्वसामर्थ्या ह्रीङ्कार वटवासिनी ॥ ४६॥  
  
ह्रीङ्कार कुलसन्तुष्टा ह्रीङ्कार कुलनायिका ।  
ह्रीङ्कार कुलसान्निध्या ह्रीङ्कार कुलमोहिनी ॥ ४७॥  
  
ह्रीङ्कार कुलतन्त्रज्ञा ह्रीङ्कार कुलरूपिणी ।  
ह्रीङ्कार कालिफलदा ह्रीङ्कार कुलसाक्षिणी ॥ ४८॥  
  
ह्रीङ्कारालिकापूर्णा ह्रीङ्कार कुलनिर्मिता ।  
ह्रीङ्कार कुलकर्मज्ञा ह्रीङ्कार नटनप्रिया ॥ ४९॥  
  
ह्रीङ्कार मेघनिनादा ह्रीङ्कार कटिमेखला ।  
ह्रीङ्कार सच्चिदानन्दा ह्रीङ्कारात्म स्वरूपिणी ॥ ५०॥  
  
ह्रीङ्कार निष्कलाकारा ह्रीङ्कार परमात्मिका ।  
ह्रीङ्कार ब्रह्मनिलया ह्रीङ्कार ब्रह्मरूपिणी ॥ ५१॥  
  
ह्रीङ्कार चित्तविमला ह्रीङ्कार श्रीमनोहरा ।  
ह्रीङ्कार परमानन्दा ह्रीङ्कार ज्ञानरूपिणी ॥ ५२॥  
  
ह्रीङ्कार वेदपठना ह्रीङ्काराम्बोधिचन्द्रिका ।  
ह्रीङ्कार विहगावेगा ह्रीङ्काराचलनिश्चला ॥ ५३॥  
  
ह्रीङ्कार द्वन्द्वनिर्द्वन्द्वा ह्रीङ्कारागमनिर्मला ।  
ह्रीङ्कार सङ्गनिस्सङ्गा ह्रीङ्काराचित्स्वरूपिणी ॥ ५४॥  
  
ह्रीङ्कार सुगुणाकारा ह्रीङ्कार सुगुणोत्तमा ।  
ह्रीङ्कारागम सन्तुष्टा ह्रीङ्कारागम पूजिता ॥ ५५॥  
  
ह्रीङ्कारागम नैपुण्या ह्रीङ्कारागम साक्षिणी ।  
ह्रीङ्कारागम तत्त्वज्ञा ह्रीङ्कारागम वर्द्धिनी ॥ ५६॥  
  
ह्रीङ्कारागम मन्त्रस्था ह्रीङ्कारागम दायिनी ।  
ह्रीङ्कार वामनिलया ह्रीङ्कार निधिदायिनी ॥ ५७॥  
  
ह्रीङ्कार वृक्षविहगा ह्रीङ्कार वृषवाहिनी ।  
ह्रीङ्कार जीवसायुज्या ह्रीङ्कार शरपञ्जरा ॥ ५८॥  
  
ह्रीङ्कार मुक्तिसाम्राज्या ह्रीङ्कारेन्दु समप्रभा ।  
ह्रीङ्कार तारकाहारा ह्रीङ्कार तरुवासिनी ॥ ५९॥  
  
ह्रीङ्कार वेदतत्त्वज्ञा ह्रीङ्काराद्भुत वैभवा ।  
ह्रीङ्कारोपनिषद्वाक्या ह्रीङ्कारोपनिषद्श्रुता ॥ ६०॥  
  
ह्रीङ्कारोपनिषद्सारा ह्रीङ्कारोपनिषद्स्तुता ।  
ह्रीङ्कार क्षेत्रनिलया ह्रीङ्कार क्षेत्रनिर्मिता ॥ ६१॥  
  
ह्रीङ्कार क्षेत्रालङ्कारा ह्रीङ्कार क्षेत्रपालिनी ।  
ह्रीङ्कार स्वर्णबिम्बस्ता ह्रीङ्कार स्वर्णभूषणा ॥ ६२॥  
  
ह्रीङ्कार स्वर्णमकुटा ह्रीङ्कार स्वर्णविग्रहा ।  
ह्रीङ्कारान्दोलिकारूढा ह्रीङ्कारान्दोलिकाप्रिया ॥ ६३॥  
  
ह्रीङ्कार शशिबिम्बस्था ह्रीङ्कार शशिभूषणा ।  
ह्रीङ्कार बिन्दुसन्तुष्टा ह्रीङ्कारामृतदायिनी ॥ ६४॥  
  
ह्रीङ्कार बिन्दुनिलया ह्रीङ्कारामृतरूपिणी ।  
ह्रीङ्कार त्रिगुणाकारा ह्रीङ्कार त्रयलोचना ॥ ६५॥  
  
ह्रीङ्कार त्रयनामस्था ह्रीङ्कार त्रिदिवेश्वरी ।  
ह्रीङ्कार मध्यनिलया ह्रीङ्काराक्षर निर्मिता ॥ ६६॥  
  
ह्रीङ्काराक्षर मन्त्रज्ञा ह्रीङ्काराक्षरसाक्षिणी ।  
ह्रीङ्काराक्षर संयुक्ता ह्रीङ्काराक्षररूपिणी ॥ ६७॥  
  
ह्रीङ्काराक्षर सारज्ञा ह्रीङ्काराक्षरवर्द्धिनी ।  
ह्रीङ्काराक्षर नामान्तस्था ह्रीङ्काराक्षर कारिणी ॥ ६८॥  
  
ह्रीङ्काराक्षर सन्तुष्टा ह्रीङ्काराक्षर मालिका ।  
ह्रीङ्कार ज्योतिषप्रज्ञा ह्रीङ्कार ज्योतिरूपिणी ॥ ६९॥  
  
ह्रीङ्कार ऋक्स्वरूपज्ञा ह्रीङ्कार यजुषिप्रिया ।  
ह्रीङ्कार सामश्रवणा ह्रीङ्काराथर्वणात्मिका ॥ ७०॥  
  
ह्रीङ्कारोत्पल वेदज्ञा ह्रीङ्कार प्रणवात्मिका ।  
ह्रीङ्कार कोशनिलया ह्रीङ्कारादर्शबिम्बिका ॥ ७१॥  
  
ह्रीङ्कार मणिदीप्तार्चिः ह्रीङ्कार मधुरेश्वरी ।  
ह्रीङ्कार शब्दश्रवणा ह्रीङ्कारार्थ विचारिणी ॥ ७२॥  
  
ह्रीङ्कार तर्कवादज्ञा ह्रीङ्कार कवचान्विता ।  
ह्रीङ्कार योगसारज्ञा ह्रीङ्कार प्राणनायिका ॥ ७३॥  
  
ह्रीङ्कार प्रळयाकारा ह्रीङ्कार परमुक्तिदा ।  
ह्रीङ्कार राजमातङ्गी ह्रीङ्कार ललिताम्बिका ॥ ७४॥  
  
ह्रीङ्कार तारकब्रह्म ह्रीङ्कार परसौख्यदा ।  
ह्रीङ्कार भुवनाम्बिका ह्रीङ्कार भुवनेश्वरी ॥ ७५॥  
  
इति श्रीभुवनेश्वरित्रिशतिस्तोत्रं सम्पूर्णम् ।  
  
  
Encoded and proofread by Aruna Narayanan  
  
