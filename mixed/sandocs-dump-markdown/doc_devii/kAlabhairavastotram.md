---
Category: devii, devI
File name: kAlabhairavastotram.itx
Indexextra: (stotra)
Language: Sanskrit
Latest update: January 27, 2019
Location: doc_devii
Proofread by: NA
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: kAlabhairavastotram
engtitle: kAlabhairavastotram
itxtitle: kAlabhairavastotram
title: कालभैरवस्तोत्रम्

---
  
 श्रीकालभैरवस्तोत्रम्   
श्रीगणेशायनमः ।  
देवाः उचुः ।  
नमो भैरवदेवाय नित्ययानन्दमूर्तये ।  
विधिशास्त्रान्तमार्गाय वेदशास्त्रार्थदर्शिने ॥ १॥  
  
दिगम्बराय कालाय नमः खट्वाङ्गधारिणे ।  
विभूतिविलसद्भालनेत्रायार्धेन्दुमालने ॥ २॥  
  
कुमारप्रभवे तुभ्यं बटुकायमहात्मने ।  
नमोऽचिन्त्यप्रभावाय त्रिशूलायुधधारिणे ॥ ३॥  
  
नमः खड्गमहाधारहृत त्रैलोक्यभीतये ।  
पूरितविश्वविश्वाय विश्वपालाय ते नमः ॥ ४॥  
  
भूतावासाय भूताय भूतानां पतये नम ।  
अष्टमूर्ते नमस्तुभ्यं कालकालाय ते नमः ॥ ५॥  
  
कं कालायातिघोराय क्षेत्रपालाय कामिने ।  
कलाकाष्टादिरूपाय कालाय क्षेत्रवासिने ॥ ६॥  
  
नमः क्षेत्रजिते तुभ्यं विराजे ज्ञानशालने ।  
विद्यानां गुरवे तुभ्यं विधिनां पतये नमः ॥ ७॥  
  
नमः प्रपञ्चदोर्दण्ड दैत्यदर्पविनाशने ।  
निजभक्त जनोद्दाम हर्षप्रवरदायिने ॥ ८॥  
  
नमो जम्भारिमुख्याय नामैश्वर्याष्टदायिने ।  
अनन्तदुःखसंसारपारावारान्तदर्शिने ॥ ९॥  
  
नमो जम्भाय मोहाय द्वेषायोच्याटकारिणे ।  
वशङ्कराय राजन्यमौलन्यस्त निजान्ध्रये ॥ १०॥  
  
नमो भक्तापदां हन्त्रे स्मृतिमात्रार्थदर्शिने ।  
आनन्दमूर्तये तुभ्यं श्मशाननिलयाय ते ॥ ११॥  
  
वेतालभूतकूष्माण्ड ग्रहसेवाविलासिने ।  
दिगम्बराय महते पिशाचाकृतिशालने ॥ १२॥  
  
नमोब्रह्मादिभर्वन्द्य पदरेणुवरायुषे ।  
ब्रह्मादिग्रासदक्षाय निःफलाय नमो नमः ॥ १३॥  
  
नमः काशीनिवासाय नमो दण्डकवासिने ।  
नमोऽनन्त प्रबोधाय भैरवाय नमोनमः ॥ १४॥  
  
इति श्रीकालभैरवस्तोत्रं सम्पूर्णम् ।  
  
  
  
