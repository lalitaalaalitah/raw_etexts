---
Acknowledge-Permission: Shri Tripursundari Ved Gurukulam, Sahibabad (Ghaziabad), UP
Category: devii, rAmAnujasampradAya, aShTottarashatanAma, radha, devI
File name: rAdhAShTottarashatanAmastotram.itx
Indexextra: (stotramAlA)
Language: Sanskrit
Latest update: March 24, 2018
Location: doc_devii
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: radha
Subject: philosophy/hinduism/religion
Sublocation: devii
Text title: rAdhAShTottarashatanAmastotram
engtitle: rAdhAShTottarashatanAmastotram
itxtitle: rAdhAShTottarashatanAmastotram
title: राधाष्टोत्तरशतनामस्तोत्रम्

---
  
 श्रीराधाष्टोत्तरशतनामस्तोत्रम्   
  
अथास्याः सम्प्रवक्ष्यामि नाम्नामष्टोत्तरं शतम् ।  
यस्य सङ्कीर्तनादेव श्रीकृष्णं वशयेद्ध्रुवम् ॥ १॥  
  
राधिका सुन्दरी गोपी कृष्णसङ्गमकारिणी ।  
चञ्चलाक्षी कुरङ्गाक्षी गान्धर्वी वृषभानुजा ॥ २॥  
  
वीणापाणिः स्मितमुखी रक्ताशोकलतालया ।  
गोवर्धनचरी गोपी गोपीवेषमनोहरा ॥ ३॥  
  
चन्द्रावली-सपत्नी च दर्पणस्था कलावती ।  
कृपावती सुप्रतीका तरुणी हृदयङ्गमा ॥ ४॥  
  
कृष्णप्रिया कृष्णसखी विपरीतरतिप्रिया ।  
प्रवीणा सुरतप्रीता चन्द्रास्या चारुविग्रहा ॥ ५॥  
  
केकराक्षा हरेः कान्ता महालक्ष्मी सुकेशिनी ।  
सङ्केतवटसंस्थाना कमनीया च कामिनी ॥ ६॥  
  
वृषभानुसुता राधा किशोरी ललिता लता ।  
विद्युद्वल्ली काञ्चनाभा कुमारी मुग्धवेशिनी ॥ ७॥  
  
केशिनी केशवसखी नवनीतैकविक्रया ।  
षोडशाब्दा कलापूर्णा जारिणी जारसङ्गिनी ॥ ८॥  
  
हर्षिणी वर्षिणी वीरा धीरा धाराधरा धृतिः ।  
यौवनस्था वनस्था च मधुरा मधुराकृति ॥ ९॥  
  
वृषभानुपुरावासा मानलीलाविशारदा ।  
दानलीला दानदात्री दण्डहस्ता भ्रुवोन्नता ॥ १०॥  
  
सुस्तनी मधुरास्या च बिम्बोष्ठी पञ्चमस्वरा ।  
सङ्गीतकुशला सेव्या कृष्णवश्यत्वकारिणी ॥ ११॥  
  
तारिणी हारिणी ह्रीला शीला लीला ललामिका ।  
गोपाली दधिविक्रेत्री प्रौढा मुग्धा च मध्यका ॥ १२॥  
  
स्वाधीनपका चोक्ता खण्डिता याऽभिसारिका ।  
रसिका रसिनी रस्या रसनास्त्रैकशेवधिः ॥ १३॥  
  
पालिका लालिका लज्जा लालसा ललनामणिः ।  
बहुरूपा सुरूपा च सुप्रसन्ना महामतिः ॥ १४॥  
  
मरालगमना मत्ता मन्त्रिणी मन्त्रनायिका ।  
मन्त्रराजैकसंसेव्या मन्त्रराजैकसिद्धिदा ॥ १५॥  
  
अष्टादशाक्षरफला अष्टाक्षरनिषेविता ।  
इत्येतद्राधिकादेव्या नाम्नामष्टोत्तरशतम् ॥ १६॥  
  
कीर्तयेत्प्रातरुत्थाय कृष्णवश्यत्वसिद्धये ।  
एकैकनामोच्चारेण वशी भवति केशवः ॥ १७॥  
  
वदने चैव कण्ठे च बाह्वोरुरसि चोदरे ।  
पादयोश्च क्रमेणास्या न्यसेन्मन्त्रान्पृथक्पृथक् ॥ १८॥  
  
 ॥ ॐ तत्सत् ॥  
  
इत्यूर्ध्वाम्नाये राधाष्टोत्तरशतनामकथनं नाम प्रथमः पटलः ॥  
  
  
Proofread by PSA Easwaran psaeaswaran at gmail.com  
  
