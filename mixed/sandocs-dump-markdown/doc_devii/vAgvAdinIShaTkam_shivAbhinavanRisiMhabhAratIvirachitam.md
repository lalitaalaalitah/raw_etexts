---
Author: Sachchidananda Shivabhinava Nrisimha Bharati Swamigal
Category: devii, sachchidAnanda-shivAbhinava-nRisiMhabhAratI, devI, sarasvatI, ShaTkam
File name: vAgvAdinIShaTkam.itx
Indexextra: (Scans 1, 2)
Language: Sanskrit
Latest update: November 9, 2018
Location: doc_devii
Proofread by: PSA Easwaran psawaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: sarasvatI
Subject: philosophy/hinduism/religion
Sublocation: devii
Text title: vAgvAdinIShaTkam
engtitle: vAgvAdinIShaTkam
itxtitle: vAgvAdinIShaTkam (shivAbhinavanRisiMhabhAratIvirachitam)
title: वाग्वादिनीषट्कम् (शिवाभिनवनृइसिंहभारतीविरचितम्)

---
  
 श्रीवाग्वादिनीषट्कम्   
वरदाप्यहेतुकरुणाजन्मावनिरपि पयोजभवजाये ।  
किं कुरुषेन कृपां मयि वद वद वाग्वादिनि स्वाहा ॥ १॥  
  
किं वा ममास्ति महती पापततिस्तत्प्रभेदने तरसा ।  
किं वा न तेऽस्ति शक्तिर्वद वद वाग्वादिनि स्वाहा ॥ २॥  
  
किं जीवः परमशिवाद्भिन्नोऽभिन्नोऽथ भेदश्च ।  
औपाधिकः स्वतो वा वद वदवाग्वादिनि स्वाहा ॥ ३॥  
  
वियदादिकं जगदिदं सर्वं मिथ्याऽथवा सत्यम् ।  
मिथ्यात्वधीः कथं स्याद्वद वद वाग्वादिनि स्वाहा ॥ ४॥  
  
ज्ञानं कर्म च मिलितं हेतुर्मोक्षेऽथवा ज्ञानम् ।  
तज्ज्ञानं केन भवेद्वद वदवाग्वादिनि स्वाहा ॥ ५॥  
  
ज्ञानं विचारसाध्यं किं वा योगेन कर्मसाहस्रैः ।  
कीदृक्सोऽपि विचारो वद वद वाग्वादिनि स्वाहा ॥ ६॥  
  
इति शृङ्गेरि श्रीजगद्गुरु श्रीसच्चिदानन्दशिवाभिनवनृसिंह-  
भारतीस्वामिभिः विरचितं श्रीवाग्वादिनीषट्कम् सम्पूर्णम् ।  
  
Proofread by PSA Easwaran psaeaswaran at gmail.com  
  
