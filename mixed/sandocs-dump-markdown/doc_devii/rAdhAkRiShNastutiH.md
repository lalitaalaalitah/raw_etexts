---
Acknowledge-Permission: Mahaperiaval Trust
Category: devii, krishna, radha, devI
Description/comments: Edited by S. V. Radhakrishna Shastriji
File name: rAdhAkRRiShNastutiH.itx
Indexextra: (VSM 3)
Language: Sanskrit
Latest update: May 13, 2018
Location: doc_devii
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna radha
Subject: philosophy/hinduism/religion
Sublocation: devii
Text title: rAdhAkRRiShNastutiH
engtitle: rAdhAkRRiShNastutiH
itxtitle: rAdhAkRiShNastutiH
title: राधाकृइष्णस्तुतिः

---
  
 श्रीराधाकृष्णस्तुतिः   
  
नवललितवयस्कौ नव्यलावण्यपुञ्जौ  
नवरसचलचित्तौ नूतनप्रेमवृत्तौ ।  
नवनिधुवनलीलाकौतुकेनातिलोलौ  
स्मरनिभृतनिकुञ्जे राधिकाकृष्णचन्द्रौ ॥  
  
द्रुतसुकनकसुगौरस्निग्धमेघौघनील-  
च्छविभिरखिलवृन्दारण्यमुद्भासयन्तौ ।  
मृदुलनवदुकूले नीलपीते दधानौ  
स्मर निभृतनिकुञ्जे राधिकाकृष्णचन्द्रौ ॥  
  
इति श्रीराधाकृष्णस्तुतिः समाप्ता ।  
  
  
Proofread by PSA Easwaran psaeaswaran at gmail.com  
  
