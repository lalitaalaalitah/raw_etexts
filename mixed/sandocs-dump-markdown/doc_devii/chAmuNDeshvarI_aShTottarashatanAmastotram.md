---
Category: aShTottarashatanAma, devii, durgA, stotra, devI
File name: chAmuNDeshvarI108stotra.itx
Language: Sanskrit
Latest update: May 15, 2007, November 15, 2012
Location: doc_devii
Proofread by: Antaratma antaratma at Safe-mail.net
Send corrections to: Sanskrit@cheerful.com
Site access: https://sanskritdocuments.org
SubDeity: durgA
Subject: Hinduism/religion/traditional
Sublocation: devii
Text title: shrii chAmuNDeshvaryaaShTottarashatanaamastotram
Texttype: stotra
Transliterated by: Antaratma antaratma at Safe-mail.net
engtitle: chAmuNDeshvarI aShTottarashatanAma stotram
itxtitle: chAmuNDeshvarI aShTottarashatanAmastotram
title: चामुण्डेश्वरी अष्टोत्तरशतनामस्तोत्रम्

---
  
 श्रीचामुण्डेश्वरी अष्टोत्तरशतनामस्तोत्रम्   
  
श्री चामुण्डा माहामाया श्रीमत्सिंहासनेश्वरी  
श्रीविद्या वेद्यमहिमा श्रीचक्रपुरवासिनी ॥ १॥  
  
श्रीकण्ठदयित गौरी गिरिजा भुवनेश्वरी  
महाकाळी महाल्क्ष्मीः माहावाणी मनोन्मणी ॥ २॥  
  
सहस्रशीर्षसंयुक्ता सहस्रकरमण्डिता  
कौसुम्भवसनोपेता रत्नकञ्चुकधारिणी ॥ ३॥  
  
गणेशस्कन्दजननी जपाकुसुम भासुरा  
उमा कात्यायनी दुर्गा मन्त्रिणी दण्डिनी जया ॥ ४॥  
  
कराङ्गुळिनखोत्पन्न नारायण दशाकृतिः  
सचामररमावाणीसव्यदक्षिणसेविता ॥ ५॥  
  
इन्द्राक्षी बगळा बाला चक्रेशी विजयाऽम्बिका  
पञ्चप्रेतासनारूढा हरिद्राकुङ्कुमप्रिया ॥ ६॥  
  
महाबलाऽद्रिनिलया महिषासुरमर्दिनी  
मधुकैटभसंहर्त्री मधुरापुरनायिका ॥ ७॥  
  
कामेश्वरी योगनिद्रा भवानी चण्डिका सती  
चक्रराजरथारूढा सृष्टिस्थित्यन्तकारिणी ॥ ८॥  
  
अन्नपूर्णा ज्वलःजिह्वा काळरात्रिस्वरूपिणी  
निषुम्भ शुम्भदमनी रक्तबीजनिषूदिनी ॥ ९॥  
  
ब्राह्म्यादिमातृकारूपा शुभा षट्चक्रदेवता  
मूलप्रकृतिरूपाऽऽर्या पार्वती परमेश्वरी ॥ १०॥  
  
बिन्दुपीठकृतावासा चन्द्रमण्डलमध्यका  
चिदग्निकुण्डसम्भूता विन्ध्याचलनिवासिनी ॥ ११॥  
  
हयग्रीवागस्त्य पूज्या सूर्यचन्द्राग्निलोचना  
जालन्धरसुपीठस्था शिवा दाक्षायणीश्वरी ॥ १२॥  
  
नवावरणसम्पूज्या नवाक्षरमनुस्तुता  
नवलावण्यरूपाड्या ज्वलद्द्वात्रिंशतायुधा ॥ १३॥  
  
कामेशबद्धमाङ्गल्या चन्द्ररेखा विभूषिता  
चरचरजगद्रूपा नित्यक्लिन्नाऽपराजिता ॥ १४॥  
  
ओड्यान्नपीठनिलया ललिता विष्णुसोदरी  
दंष्ट्राकराळवदना वज्रेशी वह्निवासिनी ॥ १५॥  
  
सर्वमङ्गळरूपाड्या सच्चिदानन्द विग्रहा  
अष्टादशसुपीठस्था भेरुण्डा भैरवी परा ॥ १६॥  
  
रुण्डमालालसत्कण्ठा भण्डासुरविमर्धिनी  
पुण्ड्रेक्षुकाण्ड कोदण्ड पुष्पबाण लसत्करा ॥ १७॥  
  
शिवदूती वेदमाता शाङ्करी सिंहवाहना ।  
चतुःषष्ट्यूपचाराड्या योगिनीगणसेविता ॥ १८॥  
  
नवदुर्गा भद्रकाळी कदम्बवनवासिनी  
चण्डमुण्ड शिरःछेत्री महाराज्ञी सुधामयी ॥ १९॥  
  
श्रीचक्रवरताटङ्का श्रीशैलभ्रमराम्बिका  
श्रीराजराज वरदा श्रीमत्त्रिपुरसुन्दरी ॥ २०॥  
  
शाकम्बरी शान्तिदात्री शतहन्त्री शिवप्रदा  
राकेन्दुवदना रम्या रमणीयवराकृतिः ॥ २१॥  
  
श्रीमत्चामुण्डिकादेव्या नाम्नामष्टोत्तरं शतं  
पठन् भक्त्याऽर्चयन् देवीं सर्वान् कामानवाप्नुयात् ॥॥  
  
इति श्री चामुण्डेश्वरी अष्टोत्तरशतनाम स्तोत्रं ॥॥  
  
  
Encoded and proofread by antaratma at Safe-mail.net  
  
