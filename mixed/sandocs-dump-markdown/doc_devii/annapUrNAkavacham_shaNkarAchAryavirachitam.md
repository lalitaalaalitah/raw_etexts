---
Author: Adi Shankaracharya
Category: devii, devI, pArvatI, annapUrNa, shankarAchArya, kavacha
Description/comments: Brihat Stotra Ratnakar Shivadutta Shastri
File name: annapUrNAkavacham.itx
Language: Sanskrit
Latest update: February 19, 2019
Location: doc_devii
Proofread by: Aruna Narayanan narayanan.aruna at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: pArvatI
Subject: philosophy/hinduism/religion
Sublocation: devii
Text title: annapUrNAkavacham
engtitle: annapUrNAkavacham
itxtitle: annapUrNAkavacham (shaNkarAchAryavirachitam)
title: अन्नपूर्णाकवचम् (शण्कराचार्यविरचितम्)

---
  
 अन्नपूर्णाकवचम्   
द्वात्रिंशद्वर्णमन्त्रोऽयं शङ्करप्रतिभाषितः ।  
अन्नपूर्णा महाविद्या सर्वमन्त्रोत्तमोत्तमा ॥ १॥  
  
पूर्वमुत्तरमुच्चार्य सम्पुटीकरणमुत्तमम् ।  
स्तोत्रमन्त्रस्य ऋषिर्ब्रह्मा छन्दो त्रिष्टुबुदाहृतः ॥ २॥  
  
देवता अन्नपूर्णा च ह्रीं बीजमम्बिका स्मृता ।  
स्वाहा शक्तिरिति ज्ञेयं भगवति कीलकं मतम् ॥ ३॥  
  
धर्माऽर्थ-काम-मोक्षेषु विनियोग उदाहृतः ।  
ॐ ह्रीं भगवति माहेश्वरि अन्नपूर्णायै स्वाहा ।  
सप्तार्णवमनुष्याणां जपमन्त्रः समाहितः ॥ ४॥  
  
अन्नपूर्णे इमं मन्त्रं मनुसप्तदशाक्षरम् ।  
सर्व सम्पत्प्रदो नित्यं सर्वविश्वकरी तथा ॥ ५॥  
  
भुवनेश्वरीति विख्याता सर्वाऽभीष्टं प्रयच्छति ।  
हृल्लेखेयमिति ज्ञेयमोङ्काराक्षररूपिणी ॥ ६॥  
  
कान्ति-पुष्टि-धना-ऽऽरोग्य यशांसि लभते श्रियम् ।  
अस्मिन् मन्त्रे रतो नित्यं वशयेदखिलं जगत् ॥ ७॥  
  
अङ्गन्यासः -- ॐ अस्य श्रीअन्नपूर्णामालामन्त्रस्य ब्रह्मा ऋषये  
नमः शिरसि । ॐ अन्नपूर्णादेवतायै नमः हृदये । ॐ ह्रीं बीजाय नमः  
नाभौ । ॐ स्वाहा शक्तये नमः पादयोः । ॐ धर्मा-ऽर्थ-काम-मोक्षेषु  
विनियोगाय नमः सर्वाङ्गे ।  
करन्यासः -- ॐ ह्रां अङ्गुष्ठाभ्यां नमः । ॐ ह्रीं तर्जनीभ्यां  
नमः । ॐ ह्रँ मध्यमाभ्यां नमः । ॐ ह्रैं अनामिकाभ्यां नमः ।  
ॐ ह्रीं कनिष्ठिकाभ्यां नमः । ॐ ह्रः करतलकरपृष्ठाभ्यां नमः ।  
हृदयादिन्यासः -ॐ ह्रां हृदयाय नमः । ॐ ह्रीं शिरसे  
स्वाहा । ॐ इह शिखायै वषट् । ॐ ह्रैं कवचाय हुम् । ॐ ह्रौं  
नेत्रत्रयाय वौषट् । ॐ ह्रः अस्त्राय फट् ।  
ध्यानम् -  
रक्तां विचित्रवसनां नवचन्द्रचूडां  
अन्नप्रदान-निरतां स्तनभारनम्राम् ।  
नृत्यन्तमिन्दु सकलाभरणं विलोक्य  
हृष्टां भजे भगवतीं भव-दुःख-हन्त्रीम् ।  
मालामत्रः -ॐ ऐं ह्रीं श्रीं क्लीं नमो भगवति माहेश्वरि  
अन्नपूर्णे ! ममाऽभिलषितमन्नं देहि स्वाहा ।  
ॐ ऐं ह्रीं श्रीं क्लीं मन्दार-कल्प-हरिचन्दन-पारिजात-मध्ये  
शशाङ्क-मणिमण्डित-वेदिसंस्थे ।  
अर्धेन्दु-मौलि-सुललाट-षडर्धनेत्रे भिक्षां  
प्रदेहि गिरिजे! क्षुधिताय मह्यं क्लीं श्रीं ह्रीं ऐं ॐ ॥ १॥  
  
ॐ ऐं ह्रीं श्रीं क्लीं केयूर-हार-कनकाङ्गदकर्णपूरे काञ्चीकलाप-  
मणिकान्ति-लसद्दुकूले । दुग्धा-ऽन्नपात्र-वर-काञ्चन-दर्विहस्ते  
भिक्षां प्रदेहि गिरिजे! क्षुधिताय मह्यम्   
ॐ क्लीं श्री ह्रीं ऐं ॐ ॥ २॥  
  
ॐ ऐं ह्रीं श्रीं क्लीं आली कदम्बपरिसेवित-पार्श्वभागे  
शक्रादिभिर्मुकुलिताञ्जलिभिः पुरस्तात् । देवि! त्वदीयचरणौ शरणं  
प्रपद्ये भिक्षां प्रदेहि गिरिजे! क्षुधिताय मह्यं  
ॐ क्लीं श्रीं ह्रीं ऐं ॐ ॥ ३॥  
  
ॐ ऐं ह्रीं श्रीं क्लीं गन्धर्व-देवऋषि-नारद-कौशिकाऽत्रि-व्यासा-  
ऽम्वरीष-कलशोद्भव-कश्यपाद्याः ।  
भक्त्या स्तुवन्ति निगमा-ऽऽगम-सूक्त-  
मन्त्रैर्भिक्षा प्रदेहि गिरिजे! क्षुधिताय मह्यं क्लीं  
ॐ श्रीं ह्रीं ऐं ॐ ॥ ४॥  
  
ॐ ऐं ह्रीं श्रीं क्लीं लीलावचांसि तव देवि! ऋगादिवेदाः  
सृष्ट्यादिकर्मरचना भवदीयचेष्टा । त्वत्तेजसा जगदिदं प्रतिभाति  
नित्यं भिक्षां प्रदेहि गिरिजे! क्षुधिताय मह्यं क्लीं श्रीं ह्रीं ऐं ॐ ॥ ५॥  
  
ॐ ऐं ह्रीं श्रीं क्लीं शब्दात्मिके शशिकलाभरणार्धदेहे शम्भो-  
रुरस्थल-निकेतननित्यवासे । दारिद्र्य-दुःखभयहारिणि का त्वदन्या  
भिक्षां प्रदेहि गिरिजे ! क्षुधिताय मह्यं क्लीं श्रीं ऐं ॐ ॥ ६॥  
  
ॐ ऐं ह्रीं श्रीं क्लीं सन्ध्यात्रये सकलभूसुरसेव्यमाने स्वाहा स्वधासि  
पितृदेवगणार्तिहन्त्री । जाया सुताः परिजनातिथयोऽन्नकामाः भिक्षां  
प्रदेहि गिरिजे! क्षुधिताय मह्यं क्लीं श्रीं ह्रीं ऐं ॐ ॥ ७॥  
  
ॐ ऐं ह्रीं श्रीं क्लीं सद्भक्तकल्पलतिके भुवनं कवन्द्ये भूतेश-  
हृत्कमलमग्न-कुचाग्रभृङ्गे ।  
 कारुण्यपूर्णनयने किमुपेक्षसे मां भिक्षां  
प्रदेहि गिरजे क्षुधिताय मह्यं क्लीं श्रीं ह्रीं ऐं ॐ ॥ ८॥  
  
ॐ ऐं ह्रीं श्रीं क्लीं अम्ब! त्वदीय-चरणाम्बुज-संश्रयेण ब्रह्मादयो-  
ऽप्यविकलां श्रियमाश्रयन्ते । तस्मादहं तव नतोऽस्मि पदारविन्दे  
भिक्षां प्रदेहि गिरिजे! क्षुधिताय मह्यं क्लीं श्रीं ह्रीं ऐं ॐ ॥ ९॥  
  
ॐ ऐं ह्रीं श्रीं क्लीं एकाग्रमूलनिलयस्य महेश्वरस्य प्राणेश्वरि!  
प्रणत-भक्तजनाय शीघ्रम् । कामाक्षि-रक्षित-जगत्-त्रितयेऽन्नपूर्णे  
भिक्षां प्रदेहि गिरिजे! क्षुधिताय मह्यं क्लीं श्रीं ह्रीं ऐं ॐ ॥ १०॥  
  
ॐ ऐं ह्रीं श्रीं क्लीं भक्त्या पठन्ति गिरिजादशकं प्रभाते  
मोक्षार्थिनो बहुजनाः प्रथितान्नकामाः । प्रीता महेशवनिता हिमशैल-  
कन्या तेषां ददाति सुतरां मनसेप्सितानि क्लीं श्रीं ह्रीं ऐं ॐ ॥ ११॥  
  
इति श्रीशङ्कराचार्यविरचितमन्नपूर्णाकवचं समाप्तम् ।  
  
  
Proofread by Aruna Narayanan narayanan.aruna at gmail.com  
  
