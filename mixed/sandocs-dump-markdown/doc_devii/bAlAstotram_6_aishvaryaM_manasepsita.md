---
Category: devii, dashamahAvidyA, devI
Description/comments: bAlAsaparyA saparyAkrama-nAmAvalI-stotrAdisaNgrahaH
File name: bAlAstotram6.itx
Indexextra: (Scan)
Language: Sanskrit
Latest update: March 21, 2020
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Shri Bala Stotram  6
engtitle: bAlAstotram 6
itxtitle: bAlAstotram 6 (aishvaryaM manasepsita)
title: बालास्तोत्रम् ६ (ऐश्वर्यं मनसेप्सित)

---
  
 श्रीबालास्तोत्रम् ६   
ऐश्वर्यं मनसेप्सितं मृदुवचो गाम्भीर्यमत्युन्नतिं  
     शिष्टाचारविहारपालनमथो वेदोक्तमायुःश्रियम् ।  
मेधावृद्धिमपत्यदारजसुखं वैराग्यमत्युन्नतं  
     नित्यं त्वच्चरणारविन्दभजने भक्तिं दृढां देहि मे ॥ १॥  
  
क्लीं त्वं कामशराजिते करशुकीसल्लापसम्मोहिते  
     सौन्दर्याम्बुधिमन्थनोद्भवकलानाथानने भामिनि ।  
कोकाकार कुचाग्रसीमविलसद्वीणानुगानोद्यते  
     त्वत्पादाम्बुजसेवया खलु शिवे सर्वां समृद्धिं भजे ॥ २॥  
  
सौम्ये पावनि पद्मसम्भवसखीं कर्पूरचन्द्रप्रभां  
     शुद्धस्फाटिकविद्रुमग्रथितसद्रत्नाढ्यमालाधराम् ।  
धर्त्रीं पुस्तकमिष्टदानमभयं शुक्लाक्षमालां करैः  
     यस्त्वां ध्यायति चक्रराजसदने संयाति विद्यां गुरोः ॥ ३॥  
  
इति श्रीबालास्तोत्रं (६) सम्पूर्णम् ।  
  
  
Proofread by PSA Easwaran   
  
