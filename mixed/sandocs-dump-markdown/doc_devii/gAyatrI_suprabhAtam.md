---
Author: Shri Paturi Sitaramanjaneyulu
Category: suprabhAta, devii, gAyatrI, devI
File name: gAyatrIsuprabhAtaM.itx
Language: Sanskrit
Latest update: June 9, 2004
Location: doc_devii
Proofread by: Desiraju H. Rao
Send corrections to: Sanskrit@cheerful.com
Site access: https://sanskritdocuments.org
SubDeity: gAyatrI
Subject: philosophy/hinduism/religion
Sublocation: devii
Text title: gAyatrI suprabhAtam
Transliterated by: MyP
engtitle: gAyatrI suprabhAtam
itxtitle: gAyatrI suprabhAtam
title: गायत्री सुप्रभातम्

---
  
 श्रीगायत्री सुप्रभातम्   
  
श्री पातूरि सीतारामाञ्जनेयुलु कृत  
        ॥ श्रीरस्तु ॥  
  
श्री जानिरद्रितनयापतिरब्जगर्भः  
सर्वे च दैवतगणाः समहर्षयोऽमी ।  
एते भूतनिचयाः समुदीरयन्ति  
गायत्रि - लोकविनुते तव सुप्रभातम् ॥ १॥  
  
पुष्पोच्चयप्रविलसत्करकञ्जयुग्माम्  
गङ्गादिदिव्यतटिनीवरतीरदेशे- ।  
ष्वर्घ्यम् समर्पयितुमत्रजनास्तवैते  
गायत्रि - लोकविनुते - तव सुप्रभातम् ॥ २॥  
  
कर्णेऽमृतम् विकिरता स्वरसञ्चयेन  
सर्वे द्विजाः श्रुतिगणम् समुदीरयन्ति ।  
पश्याश्रमासथ वृक्षतलेषु देवि  
गायति -लोकविनुते -तव सुप्रभातम् ॥ ४॥  
  
गावो महर्षिनिचयाश्रम भूमिभागात्  
गन्तुम् वनाय शनकैः शनकैः प्रयान्ति ।  
वत्सान् पयोऽमृतरसम् ननु पाययित्या  
गायत्रि - लोकविनुते - तव सुप्रभातम् ॥ ४॥  
  
शिष्य प्रबोधनपरा वर मौनि मुख्याः  
व्याख्यान्ति वेदगदितम् स्फुट धर्म ततत्त्वम् ।  
स्वीयाश्रमाङ्गणतलेषु मनोहरेषु  
गायत्रि - लोकविनुते - तव सुप्रभातम् ॥ ५॥  
  
श्रोत्रामृतम् श्रुतिरवम् कलयन्त एते  
विस्मृत्य गन्तुमटवीम् फललाभलोभात् ।  
वृक्षाग्र भूमिषु वनेषु लसन्ति कीराः  
गायत्रि - लोकविनुते - तव सुप्रभातम् ॥ ६॥  
  
मूर्तित्रयात्मकलिते निगम त्रयेण  
वेद्ये स्वरत्रय परिस्फुट मन्तरूपे  
तत्त्वप्रबोधनपरोपनिषत्प्रपञ्चे  
गायत्रि - लोकविनुते - तव सुप्रभातम् ॥ ७॥  
  
विश्वात्मिके निगमशीर्षवतंसरूपे  
सर्वागमान्तरुदिते वरतैजसात्मन् ।  
प्राज्ञात्मिके सृजनपोषणसंहृतिस्थे  
गायत्रि - लोकविनुते - तव सुप्रभातम् ॥ ८॥  
  
तुर्यात्मिके सकलतत्त्वगणानतीते  
आनन्दभोगकलिते परमार्धदत्रि  
ब्रह्मानुभूतिवरदे सततम्  जनानाम् ।  
गायत्रि - लोकविनुते -सुप्रभातम्  ॥ ९॥  
  
तारस्वरेण मधुरम् परिगीयमाने  
मन्द्रस्वरेण मधुरेण च मध्यमेन ।  
गानात्मिके निखिललोक मनोज्ञ भावे  
गायत्रि - लोकविनुते - तव सुपभातम् ॥ १०॥  
  
पापाटवी दहन जागृत मानसा त्वम्  
भक्तौघ पालन निरन्तर दीक्षिताऽसि ।  
त्वय्येव विश्वमखिलम् स्थिरतामुपैति  
गायत्रि - लोकविनुते - तव सुप्रभातम् ॥ ११॥  
  
या वैदिकी निखिल पावन पावनी वाक्  
या लौकिकी व्यवहृति प्रवणा जनानाम् ।  
या काव्यरूप कलिता तव रूप मेताः  
गायत्रि - लोकविनुते - तव सुप्रभातम् ॥ १२॥  
  
दिव्यम्  विमानमधिरुह्य नभोङ्गणेऽत्र  
गायन्ति दिव्य महिमानमिमे भवत्याः ।  
पश्य प्रसीद निचया दिविजाङ्गनानाम्  
गायत्रि - लोकविनुते - तव सुप्रभातम् ॥ १३॥  
  
हैमीम् रुचम्  सकल भूमिरुहाग्रदेशे-  
ष्वाधाय तत्कृत परोपकृतौ प्रसन्नः ।  
भानुः करोत्यवसरे कनकाभिषेकम्  
गायत्रि - लोकविनुते - तव सुप्रभातम् ॥ १४॥  
  
दिव्यापगासु सरसीषु वनी निकुङ्जे-  
षूच्चावचानि कुसुमानि मनोहराणि ।  
पुल्लानि सन्ति परितस्तव पूजनाय  
गायत्रि -  लोकविनुते -  तव सुप्रभातम् ॥ १५॥  
  
कुर्वन्ति पक्षिनिचयाः कलगानमेते  
वृक्षाग्रमुन्नततरासनमाश्रयन्तः  
देवि - त्वदीय महिमानमुदीरयन्तो  
गायत्रि - लोकविनुते - तव सुप्रभातम् ॥ १६॥  
  
विश्वेशि - विष्णुभगिनि - श्रुतिवाक्स्वरूपे -  
तन्मात्रिके - निखिलमन्तमयस्वरूपे -  
गानात्मिके - निखिलतत्त्वनिजस्वरूपे -  
गायत्रि - लोकविनुते - तव सुप्रभातम् ॥ १७॥  
  
तेजोमयि - त्रिभुवनावनसक्तचित्ते -  
सन्धात्मिके - सकल काल कला स्वरूपे -  
मृत्युञ्जये - जयिनि - नित्यनिरन्तरात्मन् -  
गायत्रि -  लोकविनुते -  तव सुप्रभातम् ॥ १८॥  
  
त्वामेव देवि - परितो निखिलानि तन्त्रा-  
ण्याभाति तत्त्वमखिलम् भवतीम् विवृण्वत् ।  
त्वम्  सर्वदाऽसि तरुणारुणदिव्यदेहे -  
गायत्रि -  लोकविनुते -  तव सुप्रभातम् ॥ १९॥  
  
नित्याऽसि देवि - भवती निखिले प्रपञ्चे  
वन्द्याऽसि सर्व भुवनैः सततोद्यतासि ।  
धी प्रेरिकाऽसि भुवनस्य चराचरस्य  
गायत्रि -  लोकविनुते -  तव सुप्रभातम् ॥ २०॥  
  
वन्दामहे भगवतीम् भवतीम्  भवाब्धि-  
सन्तारिणीम् त्रिकरणैः करुणामृताब्दे-  
सम्पश्य चिन्मयतनो - करुणार्द्रदृष्ट्या  
गायत्रि -  लोकविनुते -  तव सुप्रभातम् ॥ २१॥  
  
त्वम् मातृकामयतनुः परम प्रभावा  
त्वय्येव देवि - परमः पुरुषः पुराणः ।  
त्वत्तः समस्त भुवनानि समुल्लसन्ति  
गायत्रि -  लोकविनुते -  तव सुप्रभातम् ॥ २२॥  
  
त्वम् वै प्रसूर्निखिलदेवगणस्य देवि  
त्वम् स्तूयसे त्रिषवणम् निखिलैश्च लोकैः ।  
त्वम् देश काल परमार्थ परिस्फुटासि  
गायत्रि - लोकविनुते - तव सुप्रभातम् ॥ २३॥  
  
त्वम् गाधिसूनु परमर्षि वरेण दृष्टा  
तेजोमयी सवितुरात्ममयाखिलार्था ।  
सर्वार्थदा प्रणत भक्त जनस्य शश्वत्  
गायत्रि - लोकविनुतो - तव सुप्रभातम् ॥ २४॥  
  
सङ्कल्प्य लोकमखिलम् मनसैव सूषे  
कारुण्यभाव कलिताऽवसि लोकमाता ।  
कोपान्विता तमखिलम् कुरुषे प्रलीनम्  
गायत्रि - लोकविनुते - तव सुप्रभातम् ॥ २५॥  
  
मुक्ताभ विद्रुम सुवर्ण महेन्द्र नील  
श्वेतप्रभैर् भुवन रक्षण बुद्धि दीक्षैः ।  
वक्त्रैर्युते - निगम मातरुदारसत्त्वे  
गायत्रि - लोकविनुते - तव सुप्रभातम् ॥ २६॥  
  
कारुण्य वीचि निचयामल कान्ति कान्ताम्  
ब्रह्मादि सर्व दिविजेड्य महाप्रभावाम् ।  
प्रीत्या प्रसारय दृशम् मयि लोकमातः  
गायत्रि - लोकविनुते - तव सुप्रभातम् ॥ २७॥  
  
श्री लक्ष्मणादि गुरु सत्करुणैकलब्ध-  
विद्या विनीत मतियानय माङनेयः ।  
संसेवतेऽत्रभवतीम् भुवतीम् वचोभिः  
गायत्रि - लोकविनुते - तव सुप्रभातम् ॥ २८॥  
  
इति सीतारामाङ्जनेय कवि कृत गायत्री सुप्रभातम्  ॥  
  
  
  
  
  
Shri Paturi SitarAmAnjaneyulu is a contemporary  
poet both in Sanskrit and Telugu.  
This septuagenarian is a resident of Hyderabad, AP. India.  
  
