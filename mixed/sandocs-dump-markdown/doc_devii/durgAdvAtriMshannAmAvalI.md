---
Author: Traditional
Category: devii, durgA, stotra, devI
File name: durgaa32.itx
Indexextra: (32 names)
Language: Sanskrit
Latest update: June 15, 2004
Location: doc_devii
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: durgA
Subject: philosophy/hinduism/religion
Sublocation: devii
Text title: durgAdvAtriMshannAmAvaliH
Texttype: stotra
Transliterated by: WebD
engtitle: durgAdvAtriMshannAmAvalI
itxtitle: durgAdvAtriMshannAmAvalI
title: दुर्गाद्वात्रिंशन्नामावली

---
  
 दुर्गाद्वात्रिंशन्नामावली   
  
दुर्गा दुर्गार्तिंशमनी दुर्गाऽऽपद्विनिवारिणी ।  
दुर्गमच्छेदिनी दुर्गसाधिनी दुर्गनाशिनी ॥ १॥  
  
दुर्गतोद्धारिणी दुर्गनिहन्त्री दुर्गमापहा ।  
दुर्गमज्ञानदा दुर्गदैत्यलोकदवानला ॥ २॥  
  
दुर्गमादुर्गमालोका दुर्गमाऽऽत्मस्वरूपिणी ।  
दुर्गमार्गप्रदा दुर्गमविद्या दुर्गमाश्रिता ॥ ३॥  
  
दुर्गमज्ञानसंस्थाना दुर्गमध्यानभासिनी ।  
दुर्गमोहा दुर्गमगा दुर्गमार्थस्वरूपिणी ॥ ४॥  
  
दुर्गमासुरसंहन्त्री दुर्गमायुधधारिणी ।  
दुर्गमाङ्गी दुर्गमता दुर्गम्या दुर्गमेश्वरी ॥ ५॥  
  
दुर्गभीमा दुर्गभामा दुर्गभा दुर्गदारिणी ।  
नामावलिमिमां यस्तु दुर्गाया सुधी मानवः ॥ ६॥  
  
पठेत् सर्वभयान्मुक्तो भविष्यति न संशयः ।  
शत्रुभिः पीड्यमानो वा दुर्गबन्धगतोऽपि वा ।  
द्वात्रिंशन्नामपाठेन मुच्यते नात्र संशयः ॥ ७॥  
  
  
Proofread by Ravin Bhalekar ravibhalkar@hotmail.com  
  
