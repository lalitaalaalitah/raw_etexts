---
Author: RaghunathadAsagosvAmi
Category: devii, radha, raghunAthadAsagosvAmin, stavAvalI, aShTottarashatanAma, devI
Description/comments: From Collected prayers by Raghunatha Dasa Goswami Stavavali
File name: rAdhikAShTottarashatanAmastotram.itx
Indexextra: (VSM 1, Text, Meaning 1, 2, Info)
Language: Sanskrit
Latest update: March 15, 2019
Location: doc_devii
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: radha
Subject: philosophy/hinduism/religion
Sublocation: devii
Text title: rAdhikAShTottarashatanAmastotram
engtitle: rAdhikAShTottarashatanAmastotram
itxtitle: rAdhikAShTottarashatanAmastotram (raghunAthadAsagosvAmivirachitam)
title: राधिकाष्टोत्तरशतनामस्तोत्रम् (रघुनाथदासगोस्वामिविरचितम्)

---
  
 श्रीराधिकाष्टोत्तरशतनामस्तोत्रम्   
अवीक्षितेश्वरी काचिद्वृन्दावनमहेश्वरीम् ।  
तत्पदाम्भोजमात्रैकगतिः दास्यतिकातरा ॥ १॥  
  
पतिता तत्सरस्तीरे रुदत्यार्तरवाकुलम् ।  
तच्छ्रीवक्त्रेक्षणप्राप्त्यै नामान्येतानि सञ्जगौ ॥ २॥  
  
राधा गन्धर्विका गोष्ठयुवराजैककामिता ।  
गन्धर्वाराधिता चन्द्रकान्तिर्माधवसङ्गिनी ॥ ३॥  
  
दामोदराद्वैतसखी कार्तिकोत्कीर्तिदेश्वरी ।  
मुकुन्ददयितावृन्दधम्मिल्लमणिमञ्जरी ॥ ४॥  
  
भास्करोपासिका वार्षभानवी वृषभानुजा ।  
अनङ्गमञ्जरीज्येष्ठा श्रीदामावरजोत्तमा ॥ ५॥  
  
कीर्तिदाकन्यका मातृस्नेहपीयूषपुत्रिका ।  
विशाखासवयाः प्रेष्ठविशाखाजीविताधिका ॥ ६॥  
  
प्राणाद्वितीयाललिता वृन्दावनविहारिणी ।  
ललिताप्राणरक्षैकलक्षा वृन्दावनेश्वरी ॥ ७॥  
  
व्रजेन्द्रगृहिणी कृष्णप्रायस्नेहनिकेतनम् ।  
व्रजगोगोपगोपालीजीवमात्रैकजीवनम् ॥ ८॥  
  
स्नेहलाभीरराजेन्द्रा वत्सलाच्युतपूर्वजा ।  
गोविन्दप्रणयाधारा सुरभीसेवनोत्सुका ॥ ९॥  
  
धृतनन्दीश्वरक्षेमा गमनोत्कण्ठिमानसा ।  
स्वदेहाद्वैततादृश्टाधनिष्ठाध्येयदर्शना ॥ १०॥  
  
गोपेन्द्रमहिषीपाकशालावेदिप्रकाशिका ।  
आयुर्वर्धाकरद्वानारोहिणीघ्रातमस्तका ॥ ११॥  
  
सुबलान्यस्तसारूप्या सुबलाप्रीतितोषिता ।  
मुखरादृक्सुधानप्त्री जटिलादृष्टिभासिता ॥ १२॥  
  
मधुमङ्गलनर्मोक्तिजनितस्मितचन्दिरका ।  
मुखरादृक्सुधानप्त्री जटिलादृष्टिभासिता ॥ १२॥  
  
मधुमङ्गलनर्मोक्तिजनितस्मितचन्दिरका ।  
पौर्णमासीबहिःखेलत्प्राणपञ्जरसारिका ॥ १३॥  
  
स्वगुणाद्वैतजीवातुः स्वीयाहङ्कारवर्धिनी ।  
स्वगणोपेन्द्रपादाब्जस्पर्शालम्भनहर्षिणी ॥ १४॥  
  
स्वीयब्रुन्दावनोद्यानपालिकीकृतबृन्दका ।  
ज्ञातवृन्दाटवीसर्वलतातरुमृगद्विजा ॥ १५॥  
  
ईषच्चन्दनसङ्घृष्ट नवकाश्मीरदेहभाः ।  
जपापुष्पप्रीतहरी पट्टचीनारुणाम्बरा ॥ १६॥  
  
चरणाब्जतलज्योतिररुणीकृतभूतला ।  
हरिचित्तचमत्कारि चारुनूपुरनिःस्वना ॥ १७॥  
  
कृष्णश्रान्तिरश्रेणीपीठवल्गितघण्टिका ।  
कृष्णसर्वस्वपीनोद्यत्कुचाञ्चन्मणिमालिका ॥ १८॥  
  
नानारत्नेल्लसच्छङ्खचूडचारुभुजद्वया ।  
स्यमन्तकमणिभ्राजन्मणिबन्धातिबन्धुरा ॥ १९॥  
  
सुवर्णदर्पणज्योतिरुल्लङ्घिमुखमण्डला ।  
पक्वदाडिमबीजाभ दन्ताकृष्टाघभिच्छुका ॥ २०॥  
  
अब्जरागादिसृष्टाब्जकलिकाकर्णभूषणा ।  
सौभाग्यकज्जलाङ्काक्त नेत्रानन्दितखञ्जना ॥ २१॥  
  
सुवृत्तमौकित्कामुक्तानासिकातिलपुष्पिका ।  
सुचारुनवकस्तूरीतिलकाञ्चितफालका ॥ २२॥  
  
दिव्यवेणीविनिर्धूतकेकीपिञ्चवरस्तुतिः ।  
नेत्रान्तसारविध्वंसकृतचाणूरजिद्धृतिः ॥ २३॥  
  
स्फुरत्कैशोरतारुण्यसन्धिबन्धुरविग्रहा ।  
माधवोल्लासकोन्मत्त पिकोरुमधुरस्वरा ॥ २४॥  
  
प्राणायुतशतप्रेष्ठमाधवोत्कीर्तिलम्पटा ।  
कृष्णापाङ्गतरङ्गोद्यत्सिमतपीयूषबुद्धुदा ॥ २५॥  
  
पुञ्जीभूतजग्गलज्जावैदग्धीदिग्धविग्रहा ।  
करुणाविद्रवद्देहा मूर्तिमन्माधुरीघटा ॥ २६॥  
  
जगद्गुणवतीवर्गगीयमानगुणोच्चया ।  
शच्यादिसुभगाबृन्दवन्द्यमानोरुसौभगा ॥ २७॥  
  
वीणावादनसङ्गीत रसलास्यविशारदा ।  
नारदप्रमुखोद्गीतजगदानन्दिसद्यशाः ॥ २८॥  
  
गोवर्धनगुहागेहगृहिणीकुञ्जमण्डना ।  
चण्डांशुनन्दिनीबद्धभगिनीभावविभ्रमा ॥ २९॥  
  
दिव्यकुन्दलतानर्मसख्य दामविभूषणा ।  
गोवर्धनधराह्णादि शृङ्गाररसपण्डिता ॥ ३०॥  
  
गिरीन्द्रधरवक्षः श्रीः शङ्खचूडारिजीवनम् ।  
गोकुलेन्द्रसुतप्रेमकामभूपेन्द्रपट्टणम् ॥ ३१॥  
  
वृषविध्वंसनर्मोक्ति स्वनिर्मितसरोवरा ।  
निजकुण्डजलक्रीडाजितसङ्कर्षणानुजा ॥ ३२॥  
  
मुरमर्दनमत्तेभविहारामृतदीर्घिका ।  
गिरीन्द्रधरपारिण्द्ररतियुद्धरुसिंहिका ॥ ३३॥  
  
स्वतनूसौरभोन्मत्तीकृतमोहनमाधवा ।  
दोर्मूलोच्चलनक्रीडाव्याकुलीकृतकेशवा ॥ ३४॥  
  
निजकुण्डततीकुञ्ज क्लृप्तकेलीकलोद्यमा ।  
दिव्यमल्लीकुलोल्लासि शय्याकल्पितविग्रहा ॥ ३५॥  
  
कृष्णवामभुजन्यस्त चारुदक्षिणगण्डका ।  
सव्यबाहुलताबद्धकृष्णदक्षिणसद्भुजा ॥ ३६॥  
  
कृष्णदक्षिणचारूरुश्लिष्टवामोरुरम्भिका ।  
गिरीन्द्रधरदृग्वक्षेमर्दिसुस्तनपर्वता ॥ ३७॥  
  
गोविन्दाधरपीयूषवासिताधरपल्लवा ।  
सुधासञ्चयचारूक्ति शीतलीकृतमाधवा ॥ ३८॥  
  
गोविन्दोद्गीर्णताम्बूल रागरज्यत्कपोलिका ।  
कृष्णसम्भोग सफलीकृतमन्मथसम्भवा ॥ ३९॥  
  
गोविन्दमार्जितोद्दामरतिप्रस्विन्नसन्मुखा ।  
विशाखाविजितक्रीडाशान्तिनिद्रालुविग्रहा ॥ ४०॥  
  
गोविन्दचरणन्यस्तकायमानसजीवना ।  
स्वप्राणार्बुदनिर्मच्छय हरिपादरजः कणा ॥ ४१॥  
  
अणुमात्राच्युतादर्शशय्यमानात्मलिचना ।  
नित्यनूतनगोविन्दवक्त्रशुभ्रांशुदर्शना ॥ ४२॥  
  
निःसीमहरिमाधुर्यसौन्दर्याद्येकभोगिनी ।  
सापत्न्यधाममुरलीमात्रभाग्यकटाक्षिणी ॥ ४३॥  
  
गाढबुद्ध्बलक्रीडाजितवंशीविकर्षिणी ।  
नर्मोक्तिचन्दिरकोत्फुल्ल कृष्णकामाब्धिवर्धिनी ॥ ४४॥  
  
व्रजचन्द्रेज्दिरयग्राम विश्रामविधुशालिका ।  
कृष्णसर्वेन्दिरयोन्मादि राधेत्यक्षरयुग्मका ॥ ४५॥  
  
इदं श्रीराधिकानाम्नामष्टोत्तरशतोज्ज्वलम् ।  
श्रीराधलम्भकं नाम स्तोत्रं चारु रसायनम् ॥ ४६॥  
  
योऽधीते परमप्रीत्या दीनः कातरमानसः ।  
स नाथामचिरेणैव सनाथामीक्षते ध्रुवम् ॥ ४७॥  
  
इति श्रीरघुनाथदासगोस्वामिविरचितस्तवावल्यां  
          श्रीराधिकाष्टोत्तरशतनामस्तोत्रं सम्पूर्णम् ।  
  
Proofread by PSA Easwaran psaeaswaran at gmail.com  
  
