+++
"Text title" = "vAgdevIstavaH"
"File name" = "vAgdevIstavaH.itx"
itxtitle = "vAgdevIstavaH (shivAbhinavanRisiMhabhAratIvirachitaH)"
engtitle = "vAgdevIstavaH"
Category = "devii, sachchidAnanda-shivAbhinava-nRisiMhabhAratI, devI, sarasvatI"
Location = "doc_devii"
Sublocation = "devii"
SubDeity = "sarasvatI"
Author = "Sachchidananda Shivabhinava Nrisimha Bharati Swamigal"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psawaswaran at gmail.com"
Indexextra = "(Scans 1, 2)"
"Latest update" = "November 9, 2018"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "वाग्देवीस्तवः (शिवाभिनवनृइसिंहभारतीविरचितः)"

+++
  
 श्रीवाग्देवीस्तवः   
वादे शक्तिप्रदात्री प्रणतजनततेः सन्ततं सत्सभायां  
प्रश्नानां दुस्तराणामपि लघु सुसमाधानमाश्वेव वक्तुम् ।  
वागीशाद्यैः सुराग्र्यौर्विविधफलकृते सन्ततं पूज्यमाना  
वाग्देवी वाञ्छितं मे वितरतु तरसा भृङ्गभूभृन्निवासा ॥ १॥  
  
व्याख्यामुद्राक्षमालाकलशसुलिखितै राजदम्भोजपाणिः  
काव्यालङ्कारमुख्येष्वपि निशितधियं सर्वशास्त्रेषु तूर्णम् ।  
मूकेभ्योऽप्यार्द्रचित्ता दिशति करुणया या जवात्सा कृपाब्धि-  
र्वाग्देवी वाञ्छितं मे वितरतु तरसा शृङ्गभूभृन्निवासा ॥ २॥  
  
जाड्यध्वान्तार्कपङ्क्तिस्तनुजितरजनीकान्तगर्वागमानां  
शीर्षैः संस्तूयमाना मुनिवरनिकरैः सन्ततं भक्तिनम्रैः ।  
कारुण्यापारवारान्निधिरगतनयासिन्धुकन्याभिवाद्या  
वाग्देवी वाञ्छितं मे वितरतु तरसा शृङ्गभूभृन्निवासा ॥ ३॥  
  
इति शृङ्गेरि श्रीजगद्गुरु श्रीसच्चिदानन्दशिवाभिनवनृसिंह-  
भारतीस्वामिभिः विरचितः श्रीवाग्देवीस्तवः सम्पूर्णः ।  
  
  
Proofread by PSA Easwaran psaeaswaran at gmail.com  
  
