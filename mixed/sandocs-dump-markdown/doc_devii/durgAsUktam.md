---
Category: sUkta, devii, durgA, svara, devI
File name: durga-suuktam.itx
Indexextra: (with vedic svara)
Language: Sanskrit
Latest update: August 19, 2004, October 10, 2018
Location: doc_devii
Proofread by: P. P. Narayanaswami swami at math.mun.ca
Send corrections to: Sanskrit@cheerful.com
Site access: https://sanskritdocuments.org
SubDeity: durgA
Subject: philosophy/hinduism/religion
Sublocation: devii
Text title: durgAsUktam
Texttype: svara
Transliterated by: P. P. Narayanaswami swami at math.mun.ca
engtitle: durgAsUktam
itxtitle: durgAsUktam
title: दुर्गासूक्तम्

---
  
 दुर्गासूक्तम्   
  
॥ अथ दुर्गा सूक्तम् ॥  
  
ॐ जातवेदसे सुनवाम सोम मरातीयतो निदहाति वेदः ।  
स नः पर्षदति दुर्गाणि विश्वा नावेव सिन्धुं दुरिताऽत्यग्निः ॥ १॥  
  
तामग्निवर्णां तपसा ज्वलन्तीं वैरोचनीं  
कर्मफलेषु जुष्टाम् । दुर्गां देवीꣳ शरणमहं  
प्रपद्ये सुतरसि तरसे नमः ॥ २॥  
  
अग्ने त्वं पारया नव्यो अस्मान्थ्स्वस्तिभिरति दुर्गाणि विश्वा ।  
पूश्च पृथ्वी बहुला न उर्वी भवा तोकाय तनयाय शंयोः ॥ ३॥  
  
विश्वानि नो दुर्गहा जातवेदः सिन्धुन्न नावा दुरिताऽतिपर्षि ।  
अग्ने अत्रिवन्मनसा गृणानोऽस्माकं बोध्यविता तनूनाम् ॥ ४॥  
  
पृतना  जितꣳ सहमानमुग्रमग्निꣳ  हुवेम परमाथ्सधस्थात् ।  
स नः पर्षदति दुर्गाणि विश्वा क्षामद्देवो अति दुरितात्यग्निः ॥ ५॥  
  
प्रत्नोषि कमीड्यो अध्वरेषु सनाच्च होता नव्यश्च सथ्सि ।  
स्वाञ्चाग्ने तनुवं पिप्रयस्वास्मभ्यं च सौभगमायजस्व ॥ ६॥  
  
गोभिर्जुष्टमयुजो निषिक्तन्तवेन्द्र विष्णोरनुसञ्चरेम ।  
नाकस्य पृष्ठमभि संवसानो वैष्णवीं लोक इह मादयन्ताम् ॥ ७॥  
  
ॐ कात्यायनाय विद्महे कन्यकुमारि धीमहि । तन्नो दुर्गिः प्रचोदयात् ॥  
  
॥ इति दुर्गा सूक्तम् ॥  
  
ॐ शान्तिः शान्तिः शान्तिः ॥  
  
                       तैत्तिरीयारण्यकम् ४, प्रपाठकः १०, अनुवाकः २  
  
Encoded by P. P. Narayanaswami swami@math.mun.ca  
and with accents by Ganesan Iyer ganesan515151@yahoo.co.in  
  
