---
Author: Shankaracharya
Category: aShTaka, devii, dashamahAvidyA, devI, shankarAchArya
File name: rajeshvari8.itx
Language: Sanskrit
Latest update: January 29, 1998, August 11, 2019
Location: doc_devii
Proofread by: Sowmya Ramkumar
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: Devotional
Sublocation: devii
Text title: rAjarAjeshvaryaShTakam 1
Transliterated by: Kapila Shankaran Love kapilalove at gmail.com
engtitle: rAjarAjeshvaryaShTakam 1
itxtitle: rAjarAjeshvaryaShTakam 1 (shaNkarAchAryavirachitam ambA shAmbhavi)
title: राजराजेश्वर्यष्टकम् १ (शण्कराचार्यविरचितम् अम्बा शाम्भवि)

---
  
 श्रीराजराजेश्वर्यष्टकम्   
अम्बाष्टकम्  
          ॥ अथ श्रीराजराजेश्वर्यष्टकम् ॥  
  
अम्बा शाम्भवि चन्द्रमौलिरबलाऽपर्णा उमा पार्वती  
        काली हैमवती शिवा त्रिनयनी कात्यायनी भैरवी ।  
सावित्री नवयौवना शुभकरी साम्राज्यलक्ष्मीप्रदा  
        चिद्रूपी परदेवता भगवती श्रीराजराजेश्वरी ॥ १॥  
  
अम्बा मोहिनि देवता त्रिभुवनी आनन्दसन्दायिनी  
        वाणी पल्लवपाणिवेणुमुरलीगानप्रिया लोलिनी ।  
कल्याणी उडुराजबिम्ब वदना धूम्राक्षसंहारिणी  
        चिद्रूपी परदेवता भगवती श्रीराजराजेश्वरी ॥ २॥  
  
अम्बा नूपुररत्नकङ्कणधरी केयूरहारावली  
        जातीचम्पकवैजयन्तिलहरी ग्रैवेयकैराजिता ।  
वीणावेणु विनोदमण्डितकरा वीरासने संस्थिता  
        चिद्रूपी परदेवता भगवती श्रीराजराजेश्वरी ॥ ३॥  
  
अम्बा रौद्रिणि भद्रकालि बगला ज्वालामुखी वैष्णवी  
        ब्रह्माणी त्रिपुरान्तकी सुरनुता देदीप्यमानोज्वला ।  
चामुण्डा श्रितरक्षपोषजननी दाक्षायणी वल्लवी  
        चिद्रूपी परदेवता भगवती श्रीराजराजेश्वरी ॥ ४॥  
  
अम्बा शूलधनुः कशाङ्कुशधरी अर्धेन्दुबिम्बाधरी  
        वाराहीमधुकैटभप्रशमनी वाणी रमासेविता ।  
मल्लद्यासुरमूकदैत्यमथनी माहेश्वरी चाम्बिका  
        चिद्रूपी परदेवता भगवती श्रीराजराजेश्वरी ॥ ५॥  
  
अम्बा सृष्टविनाशपालनकरी आर्या विसंशोभिता  
        गायत्री प्रणवाक्षरामृतरसः पूर्णानुसन्धी कृता ।  
ओङ्कारी विनतासुतार्चितपदा उद्दण्ड दैत्यापहा  
        चिद्रूपी परदेवता भगवती श्रीराजराजेश्वरी ॥ ६॥  
  
अम्बा शाश्वत आगमादिविनुता आर्या महादेवता  
        या ब्रह्मादिपिपीलिकान्तजननी या वै जगन्मोहिनी ।  
या पञ्चप्रणवादिरेफजननी या चित्कला मालिनी  
        चिद्रूपी परदेवता भगवती श्रीराजराजेश्वरी ॥ ७॥  
  
अम्बापालितभक्तराजदनिशं अम्बाष्टकं यः पठेत्  
        अम्बालोलकटाक्षवीक्ष ललितं चैश्वर्यमव्याहतम् ।  
अम्बा पावनमन्त्रराजपठनादन्ते च मोक्षप्रदा  
        चिद्रूपी परदेवता भगवती श्रीराजराजेश्वरी ॥ ८॥  
  
छन्दःपादयुगा निरूक्तासुनखा शिक्षासुजङ्घायुगा  
        ऋग्वेदोरूयुगा यजुर सुजधनां या सामवेदोदरा ।  
तर्कावित्तिकुचा श्रुति स्मृतिकरा काव्यरविन्दानना  
        वेदान्तामृत लोचना भगवती श्रीराजराजेश्वरी ॥ ९॥  
  
अम्बा शाङ्करी भारद्वाजगमनी आर्या भवानीश्वरी  
        या अम्बा महिषासुरप्रमथिनी वाक्चातुरी सुन्दरी ।  
दुर्गाख्या कमला निशुम्भ दमनी दुर्भाग्य विच्छेदिनी  
        चिद्रुपा परदेवता भगवती श्रीराजराजेश्वरी ॥ १०॥  
  
अम्बा श्यामल एकदन्तजननी अत्युन्नतिकारिणी  
        कल्याणी व्रजराजपुत्रजननी कामप्रदा चन्द्रिका ।  
पद्माक्षी त्रिदशेश्वरी सुरनता देदिप्यमानोज्वला  
        चिद्रुपा परदेवता भगवती श्रीराजराजेश्वरी ॥ ११॥  
  
या देवी शिवकेशवादि जननी या वै जगद्रुपिणी  
        या ब्रह्मादिपि पीलीकान्त जगता मानन्दसन्दायिनी ।  
या वै च प्रणवद् विरेफजननी या चित्कलामालिनी  
        सा माया परदेवता भगवती श्रीराजराजेश्वरी ॥ १२॥  
  
॥  इति भक्तराजविरचितं श्रीराजराजेश्वर्यष्टकं सम्पूर्णम् ॥  
  
  
Verses 1-8 are attributed to Shankaracharya.  
Verses 9-12 are found in different versions some giving  
authorship to bhaktarAja.  The sequence of  
verse numbers is likely to be different.  
  
  
Eन्चोदेद् अन्द् प्रूफ़्रेअद् ब्य् ख़पिल षन्करन्  
Oच्तोबेर् २० १९९८  
  
