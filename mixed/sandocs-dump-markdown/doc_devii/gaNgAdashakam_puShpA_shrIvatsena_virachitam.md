---
Author: Pushpa Srivatsan
Category: devii, puShpAshrIvatsan, nadI, devI, dashaka
File name: gangAdashakam.itx
Indexextra: (Stotra Pushapavali)
Language: Sanskrit
Latest update: December 17, 2017
Location: doc_devii
Proofread by: N V Vathsan nvvathsan at gmail.com
Send corrections to: Sanskrit@cheerful.com
Site access: https://sanskritdocuments.org
Source: Stotra Pushapavali
SubDeity: nadI
Subject: philosophy/hinduism/religion
Sublocation: devii
Text title: gangAdashakam
Texttype: svara
Transliterated by: N V Vathsan nvvathsan at gmail.com
engtitle: gangAdashakam
itxtitle: gaNgAdashakam (puShpA shrIvatsena virachitam)
title: गण्गादशकम् (पुष्पा श्रीवत्सेन विरचितम्)

---
  
 श्रीगङ्गादशकम्   
                 ॐ  
           श्रीरामजयम् ।  
ॐ सद्गुरुश्रीत्यागराजस्वामिने नमो नमः ।  
  
ॐ मोक्षोपायाय विद्महे । माङ्गल्यायै च धीमहि ।  
तन्नो गङ्गा प्रचोदयात् ॥  
  
ध्यानम्-  
नमस्तुभ्यं वरे गङ्गे मोक्षसौमङ्गलावहे ।  
प्रसीद मे नमो मातर्वस मे सह सर्वदा ॥  
  
गङ्गा भागीरथी माता गोमुखी सत्सुदर्शिनी ।  
भगीरथतपःपूर्णा गिरीशशीर्षवाहिनी ॥ १॥  
  
गगनावतरा गङ्गा गम्भीरस्वरघांषिणी ।  
गतितालसुगाप्लावा गमनाद्भुतगालया ॥ २॥  
  
गङ्गा हिमापगा दिव्या गमनारम्भगोमुखी ।  
गङ्गोत्तरी तपस्तीर्था गभीरदरिवाहिनी ॥ ३॥  
  
गङ्गाहरिशिलारूपा गहनान्तरघर्घरा ।  
गमनोत्तरकाशी च गतिनिम्नसुसङ्गमा ॥ ४॥  
  
गङ्गाभागीरथीयुक्तागम्भीरालकनन्दभा ।  
गङ्गा देवप्रयागा मा गभीरार्चितराघवा ॥ ५॥  
  
गतनिम्नहृषीकेशा गङ्गाहरिपदोदका ।  
गङ्गागतहरिद्वारा गगनागसमागता ॥ ६॥  
  
गतिप्रयागसुक्षेत्रा गङ्गार्कतनयायुता ।  
गतमानवपापा च गङ्गा काशीपुरागता ॥ ७॥  
  
गहनाघविनाशा च गत्युत्तमसुखावनी ।  
गतिकालीनिवासा च गङ्गासागरसङ्गता ॥ ८॥  
  
गङ्गा हिमसमावाहा गम्भीरनिधिसालया ।  
गद्यपद्यनुतागीता गद्यपद्यप्रवाहिणी ॥ ९॥  
  
गानपुष्पार्चिता गङ्गा गाहितागह्वगह्वरा ।  
गायगाम्भीर्यमाधुर्या गायमाधुर्यवाग्वरा ॥ १०॥  
  
मङ्गलं मङ्गलाधात्र्यै महापुण्यसुवाक्श्रियै ।  
मनःपावननाम्न्यै च गङ्गामात्रे सुमङ्गलम् ॥ ११॥  
  
मङ्गलं ते शुभे गङ्गे मङ्गलं मातृदेवते ।  
मङ्गलं मम सर्वस्वे मङ्गलं मङ्गलायने ॥ १२॥  
  
इति सद्गुरुश्रीत्यागराजस्वामिनः शिष्यया भक्तया पुष्पया कृतं  
श्रीगङ्गादशकं गुरौ समर्पितम् ।  
ॐ शुभमस्तु ।  
  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
