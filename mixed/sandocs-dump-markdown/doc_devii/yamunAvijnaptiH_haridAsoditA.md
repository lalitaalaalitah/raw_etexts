---
Author: haridAsa
Category: devii, nadI, puShTimArgIya, haridAsa, devI
Description/comments: puShTimArgIya stotraratnAkara
File name: yamunAvijnaptiH.itx
Indexextra: (pushti margiya stotraratnAkara)
Language: Sanskrit
Latest update: February 28, 2018
Location: doc_devii
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: nadI
Subject: philosophy/hinduism/religion
Sublocation: devii
Text title: yamunAvijnaptiH
engtitle: yamunAvijnaptiH
itxtitle: yamunAvijnaptiH (haridAsoditA)
title: यमुनाविज्ञप्तिः (हरिदासोदिता)

---
  
 श्रीयमुनाविज्ञप्तिः   
  
कृष्णां कृष्णसमां कृष्ण-रूपां कृष्णरसात्मिकाम् ।  
कृष्णलीलामृतजलां कृष्णसम्बन्धकारिणीम् ॥ १॥  
  
कृष्णप्रियां कृष्णमुख्यरससङ्गमदायिनीम् ।  
कृष्णक्रीडाश्रयां कृष्णपदवीप्रापिकामपि ॥ २॥  
  
कृष्णस्थितां कृष्णवासहृदयां कृष्णकामुकाम् ।  
कृष्णप्रियाप्रियां कृष्णस्थायिभावसमुद्भवाम् ॥ ३॥  
  
कृष्णैकमिलनस्थानभूतां कृष्णसुखार्थिनीम् ।  
कृष्णगोपीसहचरीं कृष्णसन्मानवर्धिनीम् ॥ ४॥  
  
कृष्णकार्यपरीं कृष्णलीलास्थलविशोधिकाम् ।  
कृष्णक्रीडाकुङ्कुमादियुतां कृष्णरसान्तराम् ॥ ५॥  
  
कृष्णगोपीपूज्यदेवीं कृष्णव्रतफलप्रदाम् ।  
कृष्णलीलार्थमायान्तीं कृष्णनीरधिसङ्गताम् ॥ ६॥  
  
कृष्णपादस्पर्शकामां कृष्णमानससंश्रिताम् ।  
कृष्णासक्तां कृष्णभक्तकृष्णप्रीतिप्रसाधिनीम् ॥ ७॥  
  
कृष्णाङ्घ्रिरेणुबहुलां कृष्णसेवकसन्मुखाम् ।  
कृष्णभावाविरोधिस्वदासप्रकृतिनाशिनीम् ॥ ८॥  
  
नमामि यमुनां कृष्णतुर्यप्रियतमामहम् ।  
निजाचार्यपदाम्भोजदासे भावं प्रयच्छतु ॥ ९॥  
  
इति श्रीहरिदासोदिता श्रीयमुनाविज्ञक्तिः समाप्ता ।  
  
  
Proofread by PSA Easwaran psaeaswaran at gmail.com  
  
