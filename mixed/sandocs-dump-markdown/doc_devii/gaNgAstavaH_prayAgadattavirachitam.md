---
Author: Pragadatta
Category: devii, nadI, devI
File name: gangAstavaHprayAgadatta.itx
Indexextra: (Scan)
Language: Sanskrit
Latest update: November 3, 2019
Location: doc_devii
Proofread by: Shree Devi Kumar shreeshrii at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: nadI
Subject: philosophy/hinduism/religion
Sublocation: devii
Text title: Gangastavah by Prayagadatta
Transliterated by: Shree Devi Kumar shreeshrii at gmail.com
engtitle: gangAstavaH by prayAgadatta
itxtitle: gaNgAstavaH (prayAgadattavirachitam)
title: गण्गास्तवः (प्रयागदत्तविरचितम्)

---
  
 गङ्गास्तवः   
प्रयाताऽगात्तुङ्गाद्विधिभवनरङ्गालयतले  
     निवासाकाशाच्चेदतितपस आशुप्रपतिता ।  
अनङ्गारेरङ्गात्कनखलसुसङ्गात्प्रचलिता  
     प्रयागात्सा गङ्गा प्रकटिततरङ्गाऽर्णवगता ॥ १॥  
  
औदार्यन्तेऽनिवार्यं कथय कथमहो कार्यधार्यप्रपन्न  
     मासन्नं ते विलसतिजने भुक्तिमुक्तिर्वदामि ।  
स्वामित्वं त्वं दिशसि नितरां पामराणां नराणां  
     मान्यं नान्यं भुवनभवने यत्परं प्रार्थयामि ॥ २॥  
  
गाङ्गे जले यः प्रविगाहते तेऽमृते च शेतेऽहिपतेः शरीरे ।  
तीरे गता ये दुरितावृताङ्गाः साङ्गाः परीवारयुता विशुद्धाः ॥ ३॥  
  
पापी तापी सशापी सुरसरिदवनो मध्यगो यः सुरापी  
     कापीयञ्चाभितापी सदयहृदयतश्चेत्प्रतापी च जापी ।  
दाता माता जनकगुरुगोभक्तियुक्तः प्रयाति  
     शम्भुत्वं ते जललवयुतश्चोद्धृतिर्वै विचित्रा ॥ ४॥  
  
दानैर्ज्ञानैश्च गानैर्व्रतनियमगणैर्योगयागावदानै-  
     र्यानैर्वायोर्विधानैर्जपभजनदयातीर्थयात्रादिकानाम् ।  
सन्मानैर्भूसुराणां दिशति हरिहरावात्मलोकं हि गङ्गे !  
     पापीनां त्वं विनैभिर्हरिहरमकरोत्को वदाग्रस्तदन्यः ॥ ५॥  
  
गङ्गेऽति चिन्ता हृदये मदीये लोकैस्तिरस्कारवृतं शरीरम् ।  
क्लिन्नं गलत्कुष्ठयुतं विभिन्नं छिन्नं कथं विष्णुशिवं करोषि ॥ ६॥  
  
नाश्चर्यमेत्तव लोकमातर्माताऽऽत्मपुत्रं कुरुते पवित्रम् ।  
मूत्रैर्मलेधूलिभिरावृतं तं स्वाङ्के करोत्यम्बुनिजाञ्चलैश्च ॥ ७॥  
  
चित्रगुप्त इह यस्य पातके लेखनेन शिथिलीकृताङ्गुलिः ।  
तारयेद्यदि महत्त्वमम्ब ! तत्ते द्विजे खलु प्रयागदत्तके ॥ ८॥  
  
इति श्रीमद्रामकुमारात्मजप्रयागदत्तविरचितः गङ्गास्तवः समाप्तः ।  
  
  
  
Encoded and proofread by Shree Devi Kumar shreeshrii at gmail.com  
  
