---
Category: devii, lakShmI, devI
Description/comments: shrIlakShmIkaTAkSha S K Rajagopalan 2001 collection of Laxmistotras
File name: lakShmIvisheShamantrAH.itx
Language: Sanskrit
Latest update: May 5, 2017
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: lakShmI
Subject: philosophy/hinduism/religion
Sublocation: devii
Text title: lakShmIvisheShamantrAH
engtitle: lakShmIvisheShamantrAH
itxtitle: lakShmIvisheShamantrAH
title: लक्ष्मीविशेषमन्त्राः

---
  
 श्रीलक्ष्मी विशेषमन्त्राः   
  
चतुरक्षर लक्ष्मीमन्त्रम्  
अस्य श्रीचतुरक्षरलक्ष्मीमहामन्त्रस्य -  
भृगु ऋषिः - निचृच्छन्दः - श्रीलक्ष्मीः देवता -  
मम सर्वाभीष्टसिद्ध्यर्थे जपे विनियोगः ।  
ऋष्यादि न्यासः  
भृगु ऋषये नमः शिरसि - निचृच्छन्दसे नमः मुखे  
श्रीलक्ष्मी देवतायै नमः हृदि - विनियोगाय नमः सर्वाङ्गे  
करन्यासः  
ॐ श्रां अङ्गुष्टाभ्यां नमः ।  
ॐ श्रीं तर्जनीभ्यां नमः ।  
ॐ श्रूं मध्यमाभ्यां नमः ।  
ॐ श्रैं अनामिकाभ्यां नमः ।  
ॐ श्रौं कनिष्ठिकाभ्यां नमः ।  
ॐ श्रःकरतलकरपृष्ठाभ्यां नमः ॥  
  
ॐ श्रां ज्ञानाय हृदयाय नमः ।  
ॐ श्रीं ऐश्वर्याय शिरसे स्वाहा ।  
ॐ श्रूं शक्त्यै शिखायै वषट् ।  
ॐ श्रैं बलाय कवचाय हुं ।  
ॐ श्रौं तेजसे नेत्राभ्यां वौषट् ।  
ॐ श्रः वीर्याय अस्त्राय फट् ।  
ॐ भूर्भुवस्युवः इति दिग्बन्धः ॥  
  
ध्यानम् ।  
माणिक्यप्रतिमप्रभां हिमनिभैस्तुङ्गैश्चतुर्भिर्गजैः,  
हस्तग्राहितरत्नकुभसलिलैरासिच्यमानां मुदा ।  
हस्ताब्जैर्वरदानमम्बुजयुगाभीतिर्दधानां हरेः,  
कान्तां काङ्क्षितपारिजातलतिकां वन्दे सरोजासनाम् ॥  
  
मूलमन्त्रः - ऐं - श्रीं - ह्रीं - क्लीं ।  
  
षडक्षरी श्रीमन्त्रम्  
अस्य श्रीमन्त्रस्य - भृगुः ऋषिः - निचृच्छन्दः -  
श्रीमहालक्ष्मीः देवता - सर्वयन्त्रस्य प्राणप्रतिष्ठादि  
सर्वतेजोबलप्रकाशादि सर्वशक्त्याप्तये जपे विनियोगः ।  
ॐ बीजं- श्रीं शक्तिः -श्रियै कीलकम् ।  
ऋष्यादि न्यासः  
भृगु ऋषये नमः शिरसि - निचृच्छन्दसे नमः मुखे  
श्रीमहालक्ष्मी देवतायै नमः हृदि - विनियोगायनमः सर्वाङ्गे  
करन्यासः  
ॐ श्रां अङ्गुष्टाभ्यां नमः ।  
ॐ श्रीं तर्जनीभ्यां नमः ।  
ॐ श्रूं मध्यमाभ्यां नमः ।  
ॐ श्रैं अनामिकाभ्यां नमः ।  
ॐ श्रौं कनिष्ठिकाभ्यां नमः ।  
ॐ श्रः करतलकरपृष्ठाभ्यान्नमः ।  
हृदयादिन्यासः  
ॐ श्रां ज्ञानाय हृदयाय नमः ।  
ॐ श्रीं ऐश्वर्याय शिरसे स्वाहा ।  
ॐ श्रूं शक्त्यै शिखायै वषट् ।  
ॐ श्रैं बलाय कवचाय हुं ।  
ॐ श्रौं तेजसे नेत्राभ्यां वौषट् ।  
ॐ श्रः वीर्याय अस्त्राय फट् ।  
ॐ भूर्भुवस्सुवरोम् इति दिग्बन्धः ॥  
  
ध्यानम्  
वन्दे पद्मकरां प्रसन्नवदनां सौभाग्यदां भाग्यदां  
हस्ताभ्यामभयप्रदां मणिगणैर्नानाविधैर्भूषिताम् ।  
भक्ताभीष्टफलप्रदां हरिहरब्रह्मादिभिस्सेवितां  
पार्श्वे पङ्कजशङ्खपद्मनिधिभिर्युक्तां सदा शक्तिभिः ॥  
  
मूलमन्त्रः - ॐ - श्रीं - श्रियै - नमः ।  
  
श्रीलक्ष्मी बीजमन्त्रम्  
अस्य श्री एकाक्षरीलक्ष्मीमहामन्त्रस्य -  
भृगुः ऋषिः - निचृच्छन्दः - श्रीलक्ष्मीः देवता -  
मम धनाप्तये जपे विनियोगः ।  
ऋष्यादि न्यासः  
भृगु ऋषये नमः शिरसि - निचृच्छन्दसे नमः मुखे  
श्रीलक्ष्मी देवतायै नमः हृदि - विनियोगाय नमः सर्वाङ्गे  
करन्यासः  
ॐ श्रां अङ्गुष्टाभ्यां नमः ।  
ॐ श्रीं तर्जनीभ्यां नमः ।  
ॐ श्रूं मध्यमाभ्यां नमः ।  
ॐ श्रैं अनामिकाभ्यां नमः ।  
ॐ श्रौं कनिष्ठिकाभ्यां नमः ।  
ॐ श्रःकरतलकरपृष्ठाभ्यां नमः ॥  
  
हृदयादि न्यासः  
ॐ श्रां हृदयाय नमः ।  
ॐ श्रीं शिरसे स्वाहा ।  
ॐ श्रूं शिखायै वषट् ।  
ॐ श्रैं कवचाय हुं ।  
ॐ श्रौं नेत्राभ्यां वौषट् ।  
ॐ श्रः अस्त्राय पट् ।  
ॐ भूर्भुवस्सुवरोम् इति दिग्बन्धः ॥  
  
ध्यानम् ।  
कान्त्या काञ्चनसन्निभां हिमगिरिप्रख्यैश्चतुर्भिर्गजैः  
हस्ताक्षिप्तहिरण्मयामृतघटैरासिच्यमानां श्रियम् ।  
बिभ्राणां वरमब्जयुग्ममभयं हस्तैः किरीटोज्ज्वलां  
क्ष्मौमाबद्धनितम्बबिम्बलसितां वन्देऽरविन्दस्थिताम् ॥  
  
(ध्यानानन्तरं सर्वतोभद्रमण्डले मण्डूकादि परतत्वान्तपीठदेवताः  
संस्थापयेत् - सम्पूजयेत्ततः पूर्वद्यष्टसु दिक्षु नवपीठशक्तीः पूजयेत् ।)  
पूर्वे - ॐ विभूत्यै नमः । आग्नेये - ॐ उन्मत्यै नमः ।  
दक्षिणस्यां - ॐ कान्त्यै नमः । नैरृत्ये - ॐ सृष्ट्यै नमः ।  
पश्चिमे - ॐ कीर्त्यै नमः । वायव्ये - ॐ सन्ध्यायै नमः ।  
उत्तरे - ॐ पुष्ट्यै नमः । ईशान्ये - ॐ उत्कृष्ट्यै नमः ।  
पीठमध्ये - ॐ ऋत्यै नमः ।  
(ततः स्वर्णादि निर्मितं यन्त्रं अग्नि उद्धारणपूर्वकं  
श्रीं कमलासनायै नमः इति मन्त्रेण पुष्पाद्यासनं दत्वा  
पीठमध्ये संस्थाप्य, प्राणप्रतिष्ठां कृत्वा मूलेन मूर्तिं  
प्रकल्प्य, आवाहनादि उपचारैः सम्पूज्य देव्याज्ञां गृहीत्वा  
आवरणपूजां कुर्यात् ।)  
प्रथमावरणपूजा - षट्कोणकेसरेषु  
अग्निकोणे - ॐ श्रां हृदयाय नमः ।  
नैरृत्ये - ॐ श्रीं शिरसे स्वाहा ।  
वायव्ये - ॐ श्रूं शिखायै वषट् ।  
ईशान्ये - ॐ श्रैं कवचाय हुं ।  
पूज्यपूजकयोर्मध्ये - ॐ श्रौं नेत्रत्रयाय वौषट् ।  
देवी पश्चिमे - ॐ श्रः अस्त्राय पट् ।  
इति षडङ्गानि पूजयेत् ततः पुष्पाञ्जलिं आदाय मूलं उच्चार्य -  
ॐ अभीष्टसिद्धिं मे देहि शरणागतवत्सले ।  
भक्त्या समर्पये तुभ्यं प्रथमावरणार्चनम् ॥  
  
द्वितीयावरणपूजा - पूज्यपूज्यकयोः अन्तराले प्राच्यादि दिशः प्रकल्पयेत्  
पूर्वे         ॐ वसुदेवाय नमः वासुदेव श्रीपादुकाम् ।  
दक्षिणे         ॐ सङ्कर्षणाय नमः ।  
पश्चिमे         ॐ प्रद्युम्नाय नमः ।  
उत्तरे         ॐ अनिरुद्धाय नमः ।  
आग्नेये         ॐ दमकाय नमः ।  
नेरृत्ये  ॐ सलिलाय नमः ।  
वायव्ये         ॐ गुग्गुलाय नमः ।  
ईशान्ये         ॐ गुरुण्डिकाय नमः ।  
देव्याः दक्षिणे         ॐ शङ्खनिधये नमः ॐ वसुन्धारायै नमः ।  
देव्याः वामे         ॐ पद्मनिधये नमः ॐ वसुमत्यै नमः ।  
(इति पूजयित्वा पुष्पाञ्जलिं आदाय -)  
ॐ अभीष्टसिद्धिं मे देहि शरणागतवत्सले ।  
भक्त्या समर्पये तुभ्यं द्वितीयावरणार्चनम् ॥  
  
तृतीयावरण पूजा - ततः पत्राग्रेषु पूर्वादि क्रमेण -  
पूर्वे        ॐ बलाक्यै नमः बलाकी श्रीपादुकाम् ।  
आग्नेये        ॐ विमलायै नमः ।  
दक्षिणे        ॐ कमलायै नमः ।  
नेरृत्ये   ॐ वनमालिकायै नमः ।  
पश्चिमे        ॐ विभीषिकायै नमः ।  
वायव्ये        ॐ पालिकायै नमः ।  
उत्तरे        ॐ शार्ङ्ग्यै नमः ।  
ईशान्ये         ॐ वसुमालिकायै नमः ।  
(इति पूजयित्वा पुष्पाञ्जलिं आदाय -)  
ॐ अभीष्टसिद्धिं मे देहि शरणागतवत्सले ।  
भक्त्या समर्पये तुभ्यं तृतीयावरणार्चनम् ॥  
  
दश दिक्पालक पूजा - भूपुरे प्राकारादि क्रमेण -  
पूर्वे        ॐ लं इन्द्राय नमः ।  
आग्नेये        ॐ रं अग्नये नमः ।  
दक्षिणे        ॐ यं यमाय नमः ।  
नैरृत्ये        ॐ क्षं निरृतये नमः ।  
पश्चिमे        ॐ वं वरुणाय नमः ।  
वायव्ये        ॐ यं वायवे नमः ।  
उत्तरे        ॐ  कं कुबेराय नमः ।  
ईशान्ये  ॐ हं ईशानाय नमः ।  
ईशान-पूर्वयोर्मध्ये   ॐ अं ब्रह्मणे नमः ।  
निरृति-पश्चिमयोर्मध्ये  ॐ ह्रीं अनन्ताय नमः ।  
इति दश दिक्पालकान् पूजयेत् -  
अस्त्र पूजा - तत् बाह्ये -  
पूर्वे        ॐ वं वज्राय नमः ।  
आग्नेये        ॐ शं शक्तये नमः ।  
दक्षिणे        ॐ दं दण्डाय नमः ।  
नैरृत्ये        ॐ खं खड्गायनमः ।  
पश्चिमे        ॐ पं पाशाय नमः ।  
वायव्ये        ॐ अं अङ्कुशाय नमः ।  
उत्तरे        ॐ गं गदायै नमः ।  
ईशान्ये        ॐ त्रिं त्रिशूलाय नमः ।  
ईशान-पूर्वयोर्मध्ये   ॐ पं पद्माय नमः ।  
निरृति-पश्चिमयोर्मध्ये    ॐ चं चक्राय नमः ।  
इति अस्त्राणि पूजयेत् -  
घूपदीपादि नीराजनानन्तरं सम्यक् पूजयित्वा जपं कुर्यत् ।  
  
इति श्रीलक्ष्मी विशेषमन्त्राः सम्पूर्णाः ।  
  
Proofread by PSA Easwaran psaeaswaran at gmail.com  
  
