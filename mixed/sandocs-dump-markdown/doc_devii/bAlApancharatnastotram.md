---
Category: devii, dashamahAvidyA, devI, pancharatna
Description/comments: bAlAsaparyA saparyAkrama-nAmAvalI-stotrAdisaNgrahaH
File name: bAlApancharatnastotram.itx
Indexextra: (Scan)
Language: Sanskrit
Latest update: March 21, 2020
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Shri Bala Pancharatna Stotram
engtitle: bAlApancharatnastotram
itxtitle: bAlApancharatnastotram
title: बालापञ्चरत्नस्तोत्रम्

---
  
 श्रीबालापञ्चरत्नस्तोत्रम्   
आई आनन्दवल्ली अमृतकरतली आदिशक्तिः पराई  
     माया मायात्मरूपी स्फटिकमणिमयी मामतङ्गी षडङ्गी ।  
ज्ञानी ज्ञानात्मरूपी नलिनपरिमली नाद ओङ्कारमूर्तिः  
     योगी योगासनस्था भुवनवशकती सुन्दरी ऐं नमस्ते ॥ १॥  
  
बालामन्त्रे कटाक्षी मम हृदयसुखी मत्तभाव प्रचण्डी  
     व्याली यज्ञोपवीती विकटकटितटी वीरशक्तिः प्रसन्ना ।  
बाला बालेन्दुमौलिर्मदगजगमना साक्षिका स्वस्तिमन्त्री  
     काली कङ्कालरूपी कटिकटिकह्रीङ्कारिणी क्लीं नमस्ते ॥ २॥  
  
मूलाधारा महात्मा हुतवहनयनी मूलमन्त्रा त्रिनेत्रा  
     हारा केयूरवल्ली अखिलत्रिपदका अम्बिकायै प्रियायै ।  
वेदा वेदाङ्गनादा विनतघनमुखी वीरतन्त्रीप्रचारी  
     सारी संसारवासी सकलदुरितहा सर्वतो ह्रीं नमस्ते ॥ ३॥  
  
ऐं क्लीं ह्रीं मन्त्ररूपा शकलशशिधरा सम्प्रदायप्रधाना  
     क्लीं ह्रीं श्रीं बीजमुख्यैः हिमकरदिनकृज्ज्योतिरूपा सरूपा ।  
सौः क्लीं ऐं शक्तिरूपा प्रणवहरिसते बिन्दुनादात्मकोटिः  
     क्षां क्षीं क्षूङ्कारनादे सकलगुणमयी सुन्दरी ऐं नमस्ते ॥ ४॥  
  
अध्यानाध्यानरूपा असुरभयकरी आत्मशक्तिस्वरूपा  
     प्रत्यक्षा पीठरूपी प्रलययुगधरा ब्रह्मविष्णुत्रिरूपी ।  
शुद्धात्मा सिद्धरूपा हिमकिरणनिभा स्तोत्रसङ्क्षोभशक्तिः  
     सृष्टिस्थित्यन्तमूर्ती त्रिपुरहरजयी सुन्दरी ऐं नमस्ते ॥ ५॥  
  
इति श्रीबालापञ्चरत्नस्तोत्रं सम्पूर्णम् ।  
  
  
Proofread by PSA Easwaran   
  
