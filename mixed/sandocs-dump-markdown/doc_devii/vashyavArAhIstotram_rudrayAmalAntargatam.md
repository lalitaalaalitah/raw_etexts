---
Category: devii, dashamahAvidyA, kavacha, devI
Description/comments: From Durlabh Stotrani.
File name: vashyavArAhIstotram.itx
Indexextra: (Scan)
Language: Sanskrit
Latest update: June 17, 2019
Location: doc_devii
Proofread by: Aruna Narayanan narayanan.aruna at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: vashyavArAhIstotram
engtitle: vashyavArAhIstotram
itxtitle: vashyavArAhIstotram (rudrayAmalAntargatam)
title: वश्यवाराहीस्तोत्रम् (रुद्रयामलान्तर्गतम्)

---
  
 वश्यवाराही स्तोत्रम्   
अस्य श्री सर्व वशीकरण स्तोत्र मन्त्रस्य नारद ऋषिः अनुष्टुप्  
छन्दः श्री वश्यवाराही देवता ऐं बीजं क्लीं शक्तिः ग्लौं कीलकं मम  
सर्ववश्यार्थे जपे विनियोगः ।  
  
नारद ऋषये नमः शिरसि ।  
अनुष्ठप् छन्दसे नमः मुखे ।  
वश्यवाराही देवतायै नमः ह्रदि ।  
ऐं बीजाय नमः गुह्ये ।  
क्लीं शक्तये नमः पादयोः ।  
ग्लों कीलकाय नमः सर्वाङ्गे ।  
हृदयादिन्यासः ।                                            करन्यासः  
ॐ ऐं सर्ववश्य वाराह्यै नमः । अङ्गुष्ठाभ्यां नम्ः । हृदये नमः ।  
ॐ क्लीं सर्ववश्य वाराह्यै नमः । तर्जनीभ्यां नम्ः । शिरसे स्वाहा ।  
ॐ ग्लौं सर्ववश्य वाराह्यै नमः । मध्यमाभ्यां नम्ः । शिखायै वषट् ।  
ॐ सर्ववश्य अश्वारूढे नमः । अनामिकाभ्यां नम्ः । कवचाय हुं ।  
ॐ क्लीं सर्ववश्यवाराह्यै नमः ।  
                    कनिष्ठिकाभ्यां नमः । नेत्रत्रयाय वौषट् ।  
ॐ ग्लौं ममसर्ववशङ्करि कुरु कुरु ठः ठः  नमः ।  
                    करतलकरपृष्ठाभ्यां । अस्त्राय फट् ।  
  
ध्यानम् -  
तारे तारिणि देवि विश्वजननि प्रौढप्रतापान्विते ।  
तारे दिक्षु विपक्ष यक्ष दलिनि वाचा चला वारूणी ॥  
  
लक्ष्मीकारिणि कीर्तिधारिणि महा सौभाग्य सन्दायिनि ।  
रूपं देहि यशश्च सततं वश्यं जगत्यावृतम् ॥  
  
मन्त्रः -- ॐ ऐं क्लीं ग्लौं अश्वारूढे सर्ववश्य वाराह्यै  
मम सर्ववशङ्करि कुरु कुरु ठः ठः ॥  
  
मानसोपचारैः सम्पूज्य  
  
अथ स्तोत्रम् -  
अश्वारूढे रक्तवर्णे स्मितसौम्यमुखाम्बुजे ।  
राज्यस्त्री सर्वजन्तूनां वशीकरणनायिके ॥ १॥  
  
वशीकरण कार्यार्थ पुरा देवेन निर्मितम् ।  
तस्माद् वश्यवाराही सर्वान्मे वशमानय ॥ २॥  
  
यथा राजा महाज्ञानं वस्त्रं धान्यं महावसु ।  
मह्यं ददाति वाराहि यथात्वं वशमानय ॥ ३॥  
  
अन्तर्बहिश्च मनसि व्यापारेषु सभाषु च ।  
यथा मामेवं स्मरति तथा वश्यं वशं कुरु ॥ ४॥  
  
चामरं दोलिकां छत्रं राज चिह्नानि यच्छति ।  
अभीष्ठं सम्प्रदोराज्यं यथा देवि वशं कुरु ॥ ५॥  
  
मन्मथस्मरणाद्रामा रतिर्यातु मयासह ।  
स्त्री रत्नेषु महत्प्रेम तथा जनयकामदे ॥ ६॥  
  
मृग पक्ष्यादयाः सर्वे मां दृष्ट्वा प्रेममोहिताः ।  
अनुगच्छति मामेव त्वत्पसादाद्दयां कुरु ॥ ७॥  
  
वशीकरण कार्यार्थ यत्र यत्र प्रयुञ्जति ।  
सम्मोहनार्थ वर्द्धित्वात्तत्कार्य तत्र कर्षय ॥ ८॥  
  
वशमस्तीति चैवात्र वश्य कार्येषु दृश्यते ।  
तथा मां कुरु वाराही वश्य कार्यप्रदर्शय ॥ ९॥  
  
वशीकरण बाणास्त्रं भक्त्यापद्धिनिवारणम् ।  
तस्मात् वश्यवाराही जगत्सर्व वशं कुरु ॥ १०॥  
  
वश्यस्तोत्रमिदं देव्या त्रिसन्ध्यं यः पठेन्नर ।  
अभीष्टं प्राप्नुयाद् भक्तो रमां राज्यं यथापिवः ॥ ११॥  
  
इति अथर्वशिखायां वश्यवाराही स्तोत्रं सम्पूर्णम् ।  
  
Proofread by Aruna Narayanan narayanan.aruna at gmail.com  
  
