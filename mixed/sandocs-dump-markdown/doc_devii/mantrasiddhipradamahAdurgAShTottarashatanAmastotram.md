---
Category: devii, aShTottarashatanAma, durgA, devI
File name: mantrasiddhipradamahAdurgAShTottarashatanAmastotram.itx
Language: Sanskrit
Latest update: December 23, 2018
Location: doc_devii
Proofread by: NA
Send corrections to: sanskrit@cheerful.com
Site access: https://sanskritdocuments.org
SubDeity: durgA
Subject: philosophy/hinduism/religion
Sublocation: devii
Text title: mantrasiddhipradamahAdurgAShTottarashatanAmastotram
engtitle: mantrasiddhipradamahAdurgAShTottarashatanAmastotram
itxtitle: mantrasiddhipradamahAdurgAShTottarashatanAmastotram
title: मन्त्रसिद्धिप्रदमहादुर्गाष्टोत्तरशतनामस्तोत्रम्

---
  
 मन्त्रसिद्धिप्रदमहादुर्गाष्टोत्तरशतनामस्तोत्रम्   
ॐ दुर्गा भवानी देवेशी विश्वनाथप्रिया शिवा ।  
घोरदंष्ट्राकरालास्या मुण्डमालाविभूषिता ॥ १॥  
  
रुद्राणी तारिणी तारा माहेशी भववल्लभा ।  
नारायणी जगद्धात्री महादेवप्रिया जया ॥ २॥  
  
विजया च जयाराध्या शर्वाणी हरवल्लभा ।  
असिता चाणिमादेवी लघिमा गरिमा तथा ॥ ३॥  
  
महेशशक्तिविश्वेशी गौरी पर्वतनन्दिनी ।  
नित्या च निष्कलङ्का च निरीहा नित्यनूतना ॥ ४॥  
  
रक्ता रक्तमुखी वाणी वस्तुयुक्तासमप्रभा ।  
यशोदा राधिका चण्डी द्रौपदी रुक्मिणी तथा ॥ ५॥  
  
गुहप्रिया गुहरता गुहवंशविलासिनी ।  
गणेशजननी माता विश्वरूपा च जाह्नवी ॥ ६॥  
  
गङ्गा काली च काशी च भैरवी भुवनेश्वरी ।  
निर्मला च सुगन्धा च देवकी देवपूजिता ॥ ७॥  
  
दक्षजा दक्षिणा दक्षा दक्षयज्ञविनाशिनी ।  
सुशीला सुन्दरी सौम्या मातङ्गी कमलात्मिका ॥ ८॥  
  
निशुम्भनाशिनी शुम्भनाशिनी चण्डनाशिनी ।  
धूम्रलोचनसंहारी महिषासुरमर्दिनी ॥ ९॥  
  
उमा गौरी कराला च कामिनी विश्वमोहिनी ।  
जगदीशप्रिया जन्मनाशिनी भवनाशिनी ॥ १०॥  
  
घोरवक्त्रा ललज्जिह्वा अट्टहासा दिगम्बरा ।  
भारती स्वरगता देवी भोगदा मोक्षदायिनी ॥ ११॥  
  
इत्येवं शतनामानि कथितानि वरानने ।  
नामस्मरणमात्रेण जीवन्मुक्तो न संशयः ।  
पठित्वा शतनामानि मन्त्रसिद्धिं लभेत् धृवम् ॥ १२॥  
  
इति मन्त्रसिद्धिप्रदमहादुर्गाष्टोत्तरशतनामस्तोत्रं सम्पूर्णम् ।  
  
  
