---
Author: Rajanaka Vidyadhar
Category: devii, pArvatI, devI
File name: jagadambAstutiH3.itx
Indexextra: (Scan)
Language: Sanskrit
Latest update: December 6, 2019
Location: doc_devii
Proofread by: Girdhari Lal Koul glkoul.18 at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: pArvati
Subject: philosophy/hinduism/religion
Sublocation: devii
Text title: jagadambAstutiH 3
Transliterated by: Girdhari Lal Koul glkoul.18 at gmail.com
engtitle: jagadambAstutiH 3
itxtitle: jagadambAstutiH 3 (rAjAnakavidyAdharavirachitA)
title: जगदम्बास्तुतिः ३ (राजानकविद्याधरविरचिता)

---
  
 श्रीजगदम्बास्तुतिः   
     ॐ नमः श्रीजगदम्बायै ।  
ॐ विश्वेश्वरी निखिलदेव महर्षिपूज्या  
     सिंहासना त्रिनयना भुजगोपवीता ।  
शङ्खाम्बुजास्यऽमृतकुम्भक पञ्चशाखा  
     राज्ञी सदा भगवती भवतु प्रसन्ना ॥ १॥  
  
जन्माटवी प्रदहने दव-वह्नि-भूता  
     तत्पाद पङ्कजरजोगत चेतसां या ।  
श्रेयोवतां सुकृतिनां भवपाशभेत्री  
     राज्ञी सदा भगवती भवतु प्रसन्ना ॥ २॥  
  
देव्या यया दनुजराक्षसदुष्ट-चेतो  
     न्यग्भावितं चरणनूपुरशिञ्जितेन ।  
इन्द्रादिदेव हृदयं प्रविकासयन्ती  
     राज्ञी सदा भगवती भवतु प्रसन्ना ॥ ३॥  
  
दुःखार्णवे हि पतितं शरणागतं या  
     चोद्धृ त्य सा नयति धाम परं दयाब्धिः ।  
विष्णुगजेन्द्रमिव भीतभयापहर्त्री  
     राज्ञी सदा भगवती  भवतु प्रसन्ना ॥ ४॥  
  
यस्या विचित्रमखिलं हि जगत्प्रपञ्चं  
     कुक्षो विलीनमपि सृष्टिविसृष्टिरूपात् ।  
आविर्भवत्यविरतं चिदचित्स्वभावं  
     राज्ञी सदा भगवती भवतु प्रसन्ना ॥ ५॥  
  
यत्पाद पङ्ङ्कजरजः कणज प्रसादात्  
     योगीश्वरैर्विगत कल्मषमानसैस्तत् ।  
प्राप्त पदं जनिविनाशहरं परं सा  
     राज्ञी सदा भगवती भवतु प्रसन्ना ॥ ६॥  
  
यत्पादपङ्कज रजांसि मनोमलानि  
     सम्मार्जयन्ति शिवविष्णु विरिञ्चिदेवैः ।  
मृग्यान्यऽपश्चिमतनोः प्रणुतानि माता  
     राज्ञी सदा भगवती भवतु प्रसन्ना ॥ ७॥  
  
यत्पाद चिन्तन दिवाकर रश्मिमाला  
     चान्तर्बहिश्करणवर्ग सरोजषण्डम् ।  
ज्ञानोदये सति विकास्य तमोपहर्त्री  
     राज्ञी सदा भगवती भवतु प्रसन्ना ॥ ८॥  
  
यद दर्शनामृतनदी महदोघयुक्ता  
     सम्प्लावयत्यखिल भेदगुहास्वऽनन्ता ।  
तृष्णाहरा सुकृतिनां भवतापहर्त्री  
     राज्ञी सदा भगवती भवतु प्रसन्ना ॥ ९॥  
  
हंसस्थिता सकलशब्दमयी भवानी  
     वाग्वादिनी हृदय पुष्कर चारिणीया ।  
हंसीव हंसरजनीश्वर वह्निनेत्रा  
     राज्ञी सदा भगवती भवतु प्रसन्ना ॥ १०॥  
  
या सोमसूर्यवपुषा सततं सरन्ती  
     मूलाश्रयात्तडिदिवाऽऽविधरन्ध्रमीढया ।  
मध्यस्थिता सकलनाडिसमूह पूर्णा  
     राज्ञी सदा भगवती भवतु प्रसन्ना ॥ ११॥  
  
चैतन्यपूरित समस्त जगद्-विचित्रा  
     मातृप्रमेय परिमाणातया चकास्ति ।  
या पूर्णवृत्यहमिति स्वपदाधिरूढा  
     राज्ञी सदा भगवती भवतु प्रसन्ना ॥ १२॥  
  
या चित्क्रमाक्रमतया प्रविभातिनित्या  
     स्वातन्त्र्यश क्तिरमला गतभेदभावा ।  
स्वात्मस्वरूप सुविमर्शपरैः सुगम्या  
     राज्ञी सदा भगवती भवतु प्रसन्ना ॥ १३॥  
  
या कृत्यपञ्चक निभालन लालसैस्तैः  
     सन्दृश्यते निखिलवेद्यगतापि शश्वत् ।  
सान्तर्धृता परप्रमातृपदं विशन्ती  
     राज्ञी सदा भगवती भवतु प्रसन्ना ॥ १४॥  
  
यानुत्तरात्मनि पदे परमाऽमृताब्धौ  
     स्वातन्त्र्यशक्तिलहरीव बहिः सरन्ती ।  
संलीयते वरसतः स्वपदे सभावा  
     राज्ञी सदा भगवती भवतु प्रसन्ना ॥ १५॥  
  
मेरोः सदैव हि दरीषुविचित्रवाग्भिः  
     गायन्ति यां भगवती परिवादिनीभिः ।  
विद्याधरा हि पुलकाङ्कित विग्रहाः सा  
     राज्ञी सदा भगवती भवतु प्रसन्ना ॥ १६॥  
  
राज्ञीं सदा भगवतीं मनसा स्मरामि  
     राज्ञीं सदा भगवतीं वचसा गृणामि ।  
राज्ञीं सदा भगवतीं शिरसा नमामि  
     राज्ञीं सदा भगवतीं शरणं प्रदद्ये ॥ १७॥  
  
राज्ञ्याः स्तोत्रमिन्द पुण्यं यः पठेद्भक्तिमान्नरः  
     नित्यं देव्याः प्रसादेन शिवसायुज्यमाप्नुयात् ॥ १८॥  
  
श्रीजगदम्बास्तुती-राजानक-विद्याधर-विरचिता  
शुभदा बोभूयात् इति शिवम् ॥  
  
जय देहाद्रिकुञ्जान्तर्निकूजञ्जीव जीवक ।  
जय सन्मानसव्योमविलासिवर सारस ॥  
  
  
Encoded and proofread by Girdhari Lal Koul glkoul.18 at gmail.com  
  
