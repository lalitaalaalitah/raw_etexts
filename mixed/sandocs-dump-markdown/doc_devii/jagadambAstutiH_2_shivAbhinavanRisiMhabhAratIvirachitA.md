---
Author: Sachchidananda Shivabhinava Nrisimha Bharati Swamigal
Category: devii, sachchidAnanda-shivAbhinava-nRisiMhabhAratI, devI, sarasvatI
File name: jagadambAstutiH2.itx
Indexextra: (Scans 1, 2)
Language: Sanskrit
Latest update: November 9, 2018
Location: doc_devii
Proofread by: PSA Easwaran psawaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: sarasvatI
Subject: philosophy/hinduism/religion
Sublocation: devii
Text title: jagadambAstutiH 2
engtitle: jagadambAstutiH 2
itxtitle: jagadambAstutiH 2 (shivAbhinavanRisiMhabhAratIvirachitA)
title: जगदम्बास्तुतिः २ (शिवाभिनवनृइसिंहभारतीविरचिता)

---
  
 श्रीजगदम्बास्तुतिः २   
भज जगदम्बां भज जगदम्बां  
     जगदम्बां भज मूढमते ।  
प्राप्ते काले न हि न हि रक्षति  
     वित्तं मित्रं पुत्रो जाया ॥ १॥ भज जगदम्बां  
  
भववाञ्छां त्यज कुरु गुरुसेवां  
     विनयावनतः प्रतिदिनमपि भोः ।  
भरताग्रजवद्भज पितृभक्तिं  
     तर भवसागरमाशु सुबुद्धे ॥ २॥ भज जगदम्बां  
  
शमदमसाधनसम्पद्युक्तो  
     नित्यानित्यविचारयुतश्च ।  
विषयेष्वखिलेष्वाशारहितो  
     भव मोक्षेच्छाभाजनमपि भोः ॥ ३॥ भज जगदम्बां  
  
श्रोत्रियमेनो८न्धविहीनं  
     बहुदूरीकृतरागद्वेषम् ।  
ब्रह्मणि निष्ठितहृदयाम्भोजं  
     भज गुरुवर्यं करुणासिन्धुम् ॥ ४॥   भज जगदम्बां  
  
आसाद्येत्थं गुरुवरमेनं  
     पृच्छ प्रश्नं विनमन्मूर्तिः ।  
संसाराब्धिं दुस्तरमारा-  
     द्गुरुवर्य कथं प्रतरेयमिति ॥ ५॥ भज जगदम्बां  
  
इति शृङ्गेरि श्रीजगद्गुरु श्रीसच्चिदानन्दशिवाभिनवनृसिंह-  
भारतीस्वामिभिः विरचिता श्रीजगदम्बास्तुतिः समाप्ता ।  
  
  
Proofread by PSA Easwaran psaeaswaran at gmail.com  
  
