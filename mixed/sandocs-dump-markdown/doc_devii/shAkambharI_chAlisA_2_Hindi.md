---
Category: devii, dashamahAvidyA, chAlisA, devI
File name: shAkambharIchAlisA2.itx
Indexextra: (Text)
Language: Hindi
Latest update: August 18, 2018
Location: doc_devii
Proofread by: NA
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: ShAKambhari Chalisa 2 with Arati
Transliterated by: NA
engtitle: shAkambharI chAlisA 2
itxtitle: shAkambharI chAlisA 2 (Hindi)
title: शाकम्भरी चालिसा २ (ःइन्दि)

---
  
 श्रीशाकम्भरी चालिसा २   
दोहा ।  
श्री गणपति गुरुपद कमल, सकल चराचर शक्ति ।  
ध्यान करिअ नित हिय कमल । प्रणमिअ विनय सभक्ति ।  
आद्या शक्ति पधान, शाकम्भरी चरण युगल ।  
प्रणमिअ पुनि करि ध्यान, नील कमल रुचि अति बिमल ॥  
  
चौपाई ।  
जय जय श्री शाकम्भरी जगदम्बे, सकल चराचर जग अविलम्बए ।  
जयति सृष्टि पालन संहारिणी, भव सागर दारुण दुःख हारिणी ।  
नमो नमो शाकम्भरी माता, सुख सम्पत्ति भव विभव विधाता ।  
तव पद कमल नमहिं सब देवा, सकल सुरासुर नर गन्धर्वा ।  
आद्या विद्या नमो भवानी, तूँ वाणी लक्ष्मी रुद्राणी ।  
नील कमल रूचि परम सुरूपा, त्रिगुणा त्रिगुणातीत अरूपा ।  
इन्दीवर सुन्दर वर नयना, भगत सुलभ अति पावन अयना ।  
त्रिवली ललित उदर तनु देहा, भावुक हृदय सरोज सुगेहा ।  
शोभत विग्रह नाभि गम्भीरा, सेवक सुखद सुभव्य शरीरा ।  
अति प्रशस्त धन पीन उरोजा, मङ्गल मन्दिर बदन सरोजा ।  
काम कल्पतरु युग कर कमला, चतुर्वर्ग फलदायक विमला ।  
एक हाथ सोहत हर तुष्टी, दुष्ट निवारण मार्गन मुष्टी ।  
अपर विराजत सुरुचि चापा, पालन भगत हरत भव तापा ।  
एक हाथ शोभत बहु शाका, पुष्प मूल फल पल्लव पाका ।  
नाना रस, संयुक्त सो सोहा, हरत भगत भय दारुण मोहा ।  
एहि कारण शाकम्भरी नामा, जग विख्यात दत सब कामा ।  
अपर हाथ बिलसत नव पङ्कज, हरत सकल सन्तन दुःख पङ्कज ।  
सकल वेद वन्दित गुण धामा, निखिल कष्ट हर सुखद सुनामा ।  
शाकम्भरी शताक्षी माता, दुर्गा गौरी हिमगिरि जाता ।  
उमा सती चण्डी जगदम्बा, काली तारा जग अविलम्बा ।  
राजा हरिश्चन्द्र दुःख हारिणी, पुत्र कलत्र राज्यसुखं कारिणी ।  
दुर्गम नाम दैत्य अति दारूण, हिरण्याक्ष कुलजात अकारूण ।  
उग्र तपस्या वधि वर पावा, सकल वेद हरी धर्म नशावा ।  
तब हिमगिरि पहुँचे सब देवा, लागे करन मातु पद सेवा ।  
प्रगट करुणामयि शाकम्भरी, नाना लोचन शोभिनी शङ्करि ।  
दुःखित देखि देवगण माता, दयामयि हरि सब दुःख जाता ।  
शाक मूल फल दी सुरलोका, क्षुधा तृषा हरली सब शोका ।  
नाम शताक्षी सब जग जाना, शाकम्भरी अपर अभिघाना ।  
सुनि दुर्गम दानव संहारो, सङ्कट मे सब लोक उबारो ।  
किन्हीं तब सुरगण स्तुति-पूजा, सुत पालिनी माता नहि दूजा ।  
दुर्गा नाम धरे तब माता, सङ्कट मोचन जग विख्याता ।  
एहि विधि जब-जब उपजहिं लोका, दानव दुष्ट करहि सुर शोका ।  
तब-तब धरि अनेक अवतारा, पाप विनाशनि खल संहारा ।  
पालहि विबुध विप्र अरू वेदा, हरहिं सकल सन्तन के खेदा ।  
जय जय शाकम्भरी जग माता, तब शुभ यश त्रिभुवन विख्याता ।  
जो कोई सुजस सुनत अरू गाता, सब कामना तुरन्त सो पाता ।  
नेति नेति तुअ वेद बखाना, प्रणब रूप योगी जन जाना ।  
नहि तुअ आदि मध्य अरू अन्ता, मो जानत तुअ चरित्र अनन्ता ।  
हे जगदम्ब दयामयि माता, तू सेवत नहिं विपति सताता ।  
एहि विधि जो तच्च गुण गण जाता, सो इह सुखी परमपद पाता ।  
दोहा -  
जो नित चालीसा पढ़हि, श्रद्धा मे नव बार ।  
शाकम्भरी चरण युगल, पूजहिं भक्ति अपार ॥  
  
सो इह सुख सम्पत्ति लभहि, ज्ञान शक्ति श्रुति सार ।  
बिनु श्रम तरहिं विवेक लहि, यह दुर्गम संसार ॥  
  
कृष्णानन्द अमन्द मुद, सुमति देहु जगदम्ब ।  
सकल कष्ट हरि तनमन के, कृपा करहु अविलम्ब ॥  
  
॥ बोलो श्री शाकम्भरी माता की जय ॥  
  
  
NA  
  
