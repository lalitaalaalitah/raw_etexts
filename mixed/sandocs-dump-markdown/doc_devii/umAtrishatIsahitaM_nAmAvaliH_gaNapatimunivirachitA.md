---
Author: Ganapati Muni with Ramana Maharshi
Category: shatInAmAvalI, devii, pArvatI, nAmAvalI, gaNapati-muni, ramaNa-maharShi,
  devI, trishatI, trishatI
Description-comments: From The Collected Works of Vasishtha Kavyakantha Ganapati Muni
  Vol 1
File name: umAtrishatievamnAmAvalI.itx
Indexextra: (Collected Works)
Language: Sanskrit
Latest update: November 24, 2012
Location: doc_devii
Proofread by: DPD
Send corrections to: Sanskrit@cheerful.com
Site access: https://sanskritdocuments.org
SubDeity: pArvatI
Subject: philosophy/hinduism/religion
Sublocation: devii
Text title: umAtrishatievamnAmavalI by Ganapati Muni
Texttype: nAmAvalI
Transliterated by: DPD
engtitle: umAtrishatI with list of 300 names by Ganapati Muni
itxtitle: umAtrishatIsahitaM  nAmAvaliH (gaNapatimunivirachitA)
title: उमात्रिशतीसहितं  नामावलिः (गणपतिमुनिविरचिता)

---
  
 श्रीउमात्रिशतीसहितं नामावली   
  
उमा हैमवति देवी महादेवी महेश्वरी ।  
अजा धूम्रा सुरूपैका विश्वसूर्विश्वधारिणी ॥ १॥  
  
शिवा भगवती भद्रा प्रकृतिर्विकृतिः कृतिः ।  
अनन्ताऽनादिरव्यक्ता दुर्गपारा दुरात्यया ॥ २॥  
  
स्वधा स्वाहा सुधा पुष्टिः सुखा सोमस्वरुपिणी ।  
तुष्टिर्निद्रा विष्णुमाया जातिर्धीश्चेतना चितिः ॥ ३॥  
  
माता शान्तिः क्षमा श्रद्धा ह्रीर्वृत्तिर्व्यापिनी स्मृतिः ।  
शक्तिस्तृष्णा क्षुधा भ्रान्तिः कान्तिः छाया रमा दया ॥ ४॥  
  
भवानी राजसी सृष्टिर्मृडानी सात्त्विकी स्थितिः ।  
रुद्राणी तामसी मृत्युः शर्वाणी त्रिगुणा परा ॥ ५॥  
  
कृष्णा लक्ष्मीः कामधेनुरार्या दाक्षायणी सती ।  
गणेशजननि दुर्गा पार्वति ब्रह्मचारिणी ॥ ६॥  
  
गम्भीरनादवद्धण्टा कूष्माण्डा षण्मुखप्रसूः ।  
कात्यायनी कालरात्रिर्गौरी सिद्धिप्रदायिनि ॥ ७॥  
  
अपर्णा तापसी बाला कन्या कान्तारचारिणी ।  
महर्षिस्तुतचारित्रा त्रिनेत्रार्धाङ्गभागिनी ॥ ८॥  
  
रमणीयतमा राज्ञी रजताद्रिनिवासिनी ।  
गीर्वाणमौलिमाणिक्यनीराजितपदाम्बुजा ॥ ९॥  
  
सर्वागमस्तुतोपास्या विद्या त्रिपुरसुन्दरी ।  
कमलात्मा छिन्नमस्ता मातङ्गी भुवनेश्वरी ॥ १०॥  
  
तारा धूमावति काली भैरवी बगलामुखी ।  
अनुल्लङ्घ्यतमा सन्ध्या सावित्री सर्वमङ्गला ॥ ११॥  
  
छन्दः सवित्री गायत्री श्रुतिर्नादस्वरूपिणी ।  
कीर्तनीयतमा कीर्तिः पावनी परमाम्बिका ॥ १२॥  
  
उषा देव्यरुषी मैत्री भास्वती सूनृतार्जुनी ।  
विभावरी बोधयित्री वाजिनी वाजिनीवती ॥ १३॥  
  
रात्रिः पयस्वती नम्या धृताची वारुणी क्षपा ।  
हिमानिवेशिनी रौद्रा रामा श्यामा तमस्वती ॥ १४॥  
  
कपालमालिनी धोरा करालाखिलमोहिनी ।  
ब्रह्मस्तुता महाकाली मधुकैटभनाशिनी ॥ १५॥  
  
भानुपादाङ्गुलिर्ब्रह्मपादा पाश्यूरुजङ्धिका ।  
भूनितम्बा शक्रमध्या सुधाकरपयोधरा ॥ १६॥  
  
वसुहस्ताङ्गुलिर्विष्णुदोःसहस्रा शिवानना ।  
प्रजापतिरदा वह्निनेत्रा वित्तेशनासिका ॥ १७॥  
  
सन्ध्याभ्रूयुगला वायुश्रवणा कालकुन्तला ।  
सर्वदेवमयी चण्डी महिषासुरमर्दिनी ॥ १८॥  
  
कौशिकी धूम्रनेत्रध्नी चण्डमुण्डविनाशिनी ।  
रक्तबीजप्रशमनी निशुम्भमदशोषिणी ॥ १९॥  
  
शुम्भविध्वंसिनी नन्दा नन्दगोकुलसम्भवा ।  
एकानंशा मुरारातिभगिनी विन्ध्यवासिनी ॥ २०॥  
  
योगीश्वरी भक्तवश्या सुस्तनी रक्तदन्तिका ।  
विशाला रक्तचामुण्डा वैप्रचित्तनिषूदिनी ॥ २१॥  
  
शाकम्भरी दुर्गमध्नी शताक्ष्यमृतदायिनी ।  
भीमैकवीरा भीमास्या भ्रामर्यरूणनाशिनी ॥ २२॥  
  
ब्रह्माणी वैष्णवीन्द्राणी कौमारी सूकरानना ।  
माहेश्वरी नारसिंही चामुण्डा शिवदूतिका ॥ २३॥  
  
गौर्भूर्महीद्यौरदितिर्देवमाता दयावती ।  
रेणुका रामजननी पुण्या वृद्धा पुरातनी ॥ २४॥  
  
भारती दस्युजिन्माता सिद्धा सौम्या सरस्वती ।  
विद्युद्वज्रेश्वरी वृत्रनाशिनी भूतिरच्युता ॥ २५॥  
  
दण्डिनी पाशिनी शूलहस्ता खट्वाङ्गधारिणी ।  
खड्गिनी चापिनी बाणधारिणी मुसलायुधा ॥ २६॥  
  
सीरायुधाङ्कुशवती शङ्खिनी चक्रधारिणी ।  
उग्रा वैरोचनी दीप्ता ज्येष्ठा नारायणी गतिः ॥ २७॥  
  
महीश्वरी वह्निरूपा वायुरूपाऽम्बरेश्वरी ।  
द्युनायिका सूर्यरूपा नीरूपाखिलनायिका ॥ २८॥  
  
रतिः कामेश्वरी राधा कामाक्षी कामवर्धिनी ।  
भण्डप्रणाशिनी गुप्ता त्र्यम्बका शम्भुकामुकी ॥ २९॥  
  
अरालनीलकुन्तला सुधांशुसुन्दरानना ।  
प्रफुल्लपद्मलोचना प्रवाललोहिताधरा ॥ ३०॥  
  
तिलप्रसूननासिका लसत्कपोलदर्पणा ।  
अनङ्गचापझिल्लिका स्मितापहास्यमल्लिका ॥ ३१॥  
  
विवस्वदिन्दुकुण्डला सरस्वतीजितामृता ।  
समानवर्जितश्रुतिः समानकम्बुकन्धरा ॥ ३२॥  
  
अमूल्यमाल्यमण्डिता मृणालचरुदोर्लता ।  
करोपमेयपल्लवा सुरोपजीव्यसुस्तनी ॥ ३३॥  
  
बिसप्रसूनसायकक्षुराभरोमराजिका ।  
बुधानुमेयमध्यमा कटीतटीभरालसा ॥ ३४॥  
  
प्रसूनसायकागमप्रवादचुञ्चुकाञ्चिका ।  
मनोहरोरुयुग्मका मनोजतूणजङ्धिका ॥ ३५॥  
  
क्वणत्सुवर्णहंसका सरोजसुन्दराङ्ध्रिका ।  
मतङ्गजेन्द्रगामिनी महाबला कलावती ॥ ३६॥  
  
शुद्धा बुद्धा निस्तुला निर्विकारा   
सत्या नित्या निष्फला निष्कलङ्का ।  
अज्ञा प्रज्ञा निर्भवा नित्यमुक्ता  
ध्येया ज्ञेया निर्गुणा निर्विकल्पा ॥ ३७॥  
  
आगमाब्धिलोडनेन सारभूतमाहृतं  
शैलपुत्रिकभिधाशतत्रयामृतं मया।  
  
ये भजन्ति सूरयस्तरन्ति ते महद्भयं  
रोगजं च वैरिजं च मृत्युजं सर्वजम् ॥ ३८॥  
  
॥ इति श्रीभगवन्महर्षिरमणान्तेवासिनो वासिष्ठस्य  
नरसिंहसूनोः गणपतेः कृतिः उमात्रिशती समाप्ता ॥  
  
अनुष्टुब्वृत्तम् (१-३६) । इन्द्रवज्रा (३७) । तूणकम् (३८) ।  
  
  
  
उमात्रिशती नामावली  
  
उमा । हैमवति । देवी । महादेवी । महेश्वरी ।   
अजा । धूम्रा । सुरूपा । एका । विश्वसूः । विश्वधारिणी ॥ १-११॥  
  
शिवा । भगवती । भद्रा । प्रकृतिः । विकृतिः । कृतिः ।  
अनन्ता । अनादि । अव्यक्ता । दुर्गपारा । दुरात्यया ॥ १२-२२॥  
  
स्वधा । स्वाहा । सुधा । पुष्टिः । सुखा । सोमस्वरुपिण् । तुष्टिः ।  
निद्रा । विष्णुमाया । जातिः । धीः । चेतना । चितिः ॥ २३-३५॥  
  
माता । शान्तिः । क्षमा । श्रद्धा । ह्रीः । वृत्तिः । व्यापिनी ।  
स्मृतिः । शक्तिः । तृष्णा । क्षुधा । भ्रान्तिः । कान्तिः ।  
छाया । रमा । दया ॥ ३५-५१॥  
  
भवानी । राजसी । सृष्टिः ।  मृडानी । सात्त्विकी । स्थितिः ।  
रुद्राणी । तामसी । मृत्युः । शर्वाणी । त्रिगुणा । परा ॥ ५२-६३॥  
  
कृष्णा । लक्ष्मीः । कामधेनुः । आर्या । दाक्षायणी । सती ।  
गणेशजननि । दुर्गा । पार्वति । ब्रह्मचारिणी ॥ ६४-७३ ॥  
  
गम्भीरनादवद्धण्टा । कूष्माण्डा । षण्मुखप्रसूः ।  
कात्यायनी । कालरात्रिः । गौरी । सिद्धिप्रदायिनि ॥ ७४-८०॥  
  
अपर्णा । तापसी । बाला । कन्या । कान्तारचारिणी ।  
महर्षिस्तुतचारित्रा । त्रिनेत्रार्धाङ्गभागिनी । ॥ ८१-८७॥  
  
रमणीयतमा । राज्ञी । रजताद्रिनिवासिनी ।  
गीर्वाणमौलिमाणिक्यनीराजितपदाम्बुजा ॥ ८७-९१ ॥  
  
सर्वागमस्तुत । उपास्या । विद्या । त्रिपुरसुन्दरी । ।  
कमलात्मा । छिन्नमस्ता । मातङ्गी । भुवनेश्वरी ॥ ९२-९९॥  
  
तारा । धूमावति । काली । भैरवी । बगलामुखी ।  
अनुल्लङ्घ्यतमा । सन्ध्या । सावित्री । सर्वमङ्गला ॥ १००-१०८ ॥  
  
छन्दः । सवित्री । गायत्री । श्रुतिः । नादस्वरूपिणी ।  
कीर्तनीयतमा । कीर्तिः । पावनी । परमा । अम्बिका ॥ १०९-११८॥  
  
उषा । देव्यरुषी । मैत्री । भास्वती । सूनृता । अर्जुनी ।  
विभावरी । बोधयित्री । वाजिनी । वाजिनीवती ॥ ११९-१२८ ॥  
  
रात्रिः । पयस्वती । नम्या । धृताची । वारुणी । क्षपा ।  
हिमानिवेशिनी । रौद्रा । रामा । श्यामा । तमस्वती ॥ १२९-१३९ ॥  
  
कपालमालिनी । धोरा । कराला । अखिलमोहिनी ।  
ब्रह्मस्तुता । महाकाली । मधुकैटभनाशिनी ॥ १४०-१४६ ॥  
  
भानुपादाङ्गुलिः । ब्रह्मपादा । पाश्यूरुजङ्धिका ।  
भूनितम्बा । शक्रमध्या । सुधाकरपयोधरा ॥ १४७-१५२ ॥  
  
वसुहस्ताङ्गुलिः । विष्णुदोःसहस्रा । शिवानना ।  
प्रजापतिरदा । वह्निनेत्रा । वित्तेशनासिका ॥ १५३-१५८ ॥  
  
सन्ध्या-भ्रूयुगला । वायुश्रवणा । कालकुन्तला ।  
सर्वदेवमयी । चण्डी । महिषासुरमर्दिनी ॥ १५९-१६४ ॥  
  
कौशिकी । धूम्रनेत्रध्नी । चण्डमुण्डविनाशिनी ।  
रक्तबीजप्रशमनी । निशुम्भमदशोषिणी ॥ १६५-१६९ ॥  
  
शुम्भविध्वंसिनी । नन्दा । नन्दगोकुलसम्भवा ।  
एकानंशा । मुरारातिभगिनी । विन्ध्यवासिनी ॥ १७०-१७५ ॥  
  
योगीश्वरी । भक्तवश्या । सुस्तनी । रक्तदन्तिका ।  
विशाला । रक्तचामुण्डा । वैप्रचित्तनिषूदिनी ॥ १७६-१८२ ॥  
  
शाकम्भरी । दुर्गमध्नी । शताक्षी । अमृतदायिनी ।  
भीमा । एकवीरा । भीमास्या । भ्रामरी । अरूणनाशिनी ॥ १८३-१९१॥  
  
ब्रह्माणी । वैष्णवी । इन्द्राणी । कौमारी । सूकरानना ।  
माहेश्वरी । नारसिंही । चामुण्डा । शिवदूतिका ॥ १९२-२०० ॥  
  
गौः । भूः । मही । द्यौः । अदितिः । देवमाता । दयावती ।  
रेणुका । रामजननी । पुण्या । वृद्धा । पुरातनी ॥ २०१-२१२ ॥  
  
भारती । दस्युजिन्माता । सिद्धा । सौम्या । सरस्वती ।  
विद्युत् । वाज्रेश्वरी । वृत्रनाशिनी । भूतिः । अच्युता ॥ २१३-२२२॥  
  
दण्डिनी । पाशिनी । शूलहस्ता । खट्वाङ्गधारिणी ।  
खड्गिनी । चापिनी । बाणधारिणी । मुसलायुधा ॥ २२३-२३० ॥  
  
सीरायुधा । अङ्कुशवती । शङ्खिनी । चक्रधारिणी ।  
उग्रा । वैरोचनी । दीप्ता । ज्येष्ठा । नारायणी । गतिः ॥ २३१-२४० ॥  
  
महीश्वरी । वह्निरूपा । वायुरूपा । अम्बरेश्वरी ।  
द्युनायिका । सूर्यरूपा । नीरूपा । अखिलनायिका ॥ २४१-२४८ ॥  
  
रतिः । कामेश्वरी । राधा । कामाक्षी । कामवर्धिनी ।  
भण्डप्रणाशिनी । गुप्ता । त्र्यम्बका । शम्भुकामुकी ॥ २४९-२५७॥  
  
अरालनीलकुन्तला । सुधांशुसुन्दरानना ।  
प्रफुल्लपद्मलोचना । प्रवाललोहिताधरा ॥ २५८-२६१ ॥  
  
तिलप्रसूननासिका । लसत्कपोलदर्पणा ।  
अनङ्गचापझिल्लिका स्मितापहास्यमल्लिका ॥ २६२-२६५ ॥  
  
विवस्वदिन्दुकुण्डला । सरस्वतीजितामृता ।  
समानवर्जितश्रुतिः । समानकम्बुकन्धरा ॥ २६६-२६९ ॥  
  
अमूल्यमाल्यमण्डिता । मृणालचरुदोर्लता ।  
करोपमेयपल्लवा । सुरोपजीव्यसुस्तनी ॥ २७०-२७३ ॥  
  
बिसप्रसूनसायकक्षुराभरोमराजिका ।  
बुधानुमेयमध्यमा । कटीतटीभरालसा ॥ २७४-२७६ ॥  
  
प्रसूनसायकागमप्रवादचुञ्चुकाञ्चिका ।  
मनोहरोरुयुग्मका । मनोजतूणजङ्धिका ॥ २७७-७९ ॥  
  
क्वणत्सुवर्णहंसका । सरोजसुन्दराङ्ध्रिका ।  
मतङ्गजेन्द्रगामिनी । महाबला । कलावती ॥ २८०-२८४ ॥  
  
शुद्धा । बुद्धा । निस्तुला । निर्विकारा ।   
सत्या । नित्या । निष्फला । निष्कलङ्का ।  
अज्ञा । प्रज्ञा । निर्भवा । नित्यमुक्ता  
ध्येया । ज्ञेया । निर्गुणा । निर्विकल्पा ॥ २८५-३०० ॥  
  
  
From the complete volume 1 of collected works of Ganapati Muni  
  
Encoded and proofread byDPD  
  
