---
Author: Sachchidananda Shivabhinava Nrisimha Bharati Swamigal
Category: devii, sachchidAnanda-shivAbhinava-nRisiMhabhAratI, devI, durgA
File name: durgAstavaH.itx
Indexextra: (Scans 1, 2)
Language: Sanskrit
Latest update: November 9, 2018
Location: doc_devii
Proofread by: PSA Easwaran psawaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: durgA
Subject: philosophy/hinduism/religion
Sublocation: devii
Text title: durgAstavaH
engtitle: durgAstavaH
itxtitle: durgAstavaH (shivAbhinavanRisiMhabhAratIvirachitaH)
title: दुर्गास्तवः (शिवाभिनवनृइसिंहभारतीविरचितः)

---
  
 श्रीदुर्गास्तवः   
एतावन्तं समयं सर्वापद्भ्योऽपि रक्षणं कृत्वा ।  
ग्रामस्य परमिदानीं ताटस्थ्यं केन वहसि दुर्गाम्ब ॥ १॥  
  
अपराधा वहुशः खलु पुत्राणां प्रतिपदं भवन्त्येव ।  
को वा सहते लोके सर्वांस्तान्मातरं विहायैकाम् ॥ २॥  
  
मा भज मा भज दुर्गे ताटस्थ्यं पुत्रकेषु दीनेषु ।  
के वा गृह्णन्ति सुतान्मात्रा त्यक्तान्वदाम्बिके लोके ॥ ३॥  
  
इतः परं वा जगदम्ब जातु ग्रामस्य रोगप्रमुखापदोऽस्य ।  
न स्युस्तथा कुर्वचलां कृपामित्यभ्यर्थनां मे सफलीकुरुष्व ॥ ४॥  
  
पापहीनजनतावनदक्षाः सन्ति निर्जरवरा न कियन्तः ।  
पापपूर्णजनरक्षणदक्षांस्त्वां विना भुवि परान्न विलोके ॥ ५॥  
  
इति शृङ्गेरि श्रीजगद्गुरु श्रीसच्चिदानन्दशिवाभिनवनृसिंह-  
भारतीस्वामिभिः विरचितः श्रीदुर्गास्तवः सम्पूर्णः ।  
  
  
Proofread by PSA Easwaran psaeaswaran at gmail.com  
  
