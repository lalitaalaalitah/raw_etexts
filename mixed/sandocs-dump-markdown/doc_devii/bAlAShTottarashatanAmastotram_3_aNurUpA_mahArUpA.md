---
Category: devii, dashamahAvidyA, devI, aShTottarashatanAma
Description/comments: bAlAsaparyA saparyAkrama-nAmAvalI-stotrAdisaNgrahaH
File name: bAlAShTottarashatanAmastotram3.itx
Indexextra: (Scan)
Language: Sanskrit
Latest update: March 21, 2020
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Shri Bala Ashtottarashatanama Stotram  3
engtitle: bAlAShTottarashatanAmastotram 3
itxtitle: bAlAShTottarashatanAmastotram 3 (aNurUpA mahArUpA)
title: बालाष्टोत्तरशतनामस्तोत्रम् ३ (अणुरूपा महारूपा)

---
  
 श्रीबालाष्टोत्तरशतनामस्तोत्रम् ३   
ॐ ऐं ह्रीं श्रीं -  
अणुरूपा महारूपा ज्योतिरूपा महेश्वरी ।  
पार्वती वररूपा च परब्रह्मस्वरूपिणी ॥ १॥  
  
लक्ष्मी लक्ष्मीस्वरूपा च लक्षा लक्षस्वरूपिणी ।  
गायत्री चैव सावित्री सन्ध्या सरस्वती श्रुतिः ॥ २॥  
  
वेदबीजा ब्रह्मबीजा विश्वबीजा कविप्रिया ।  
इच्छाशक्तिः क्रियाशक्तिः आत्मशक्तिर्भयङ्करी ॥ ३॥  
  
कालिका कमला काली कङ्काली कालरूपिणी ।  
उपस्थितिस्वरूपा च प्रलया लयकारिणी ॥ ४॥  
  
हिङ्गुला त्वरिता चण्डी चामुण्डा मुण्डमालिनी ।  
रेणुका भद्रकाली च मातङ्गी शिवशाम्भवी ॥ ५॥  
  
योगिनी मङ्गला गौरी गिरिजा गोमती गया ।  
कामाक्षी कामरूपा च कामिनी कामरूपिणी ॥ ६॥  
  
योगिनी योगरूपा च योगज्ञाना शिवप्रिया ।  
उमा  कात्यायनी चण्डी अम्बिका त्रिपुरसुन्दरी ॥ ७॥  
  
अरुणा तरुणी शान्ता सर्वसिद्धिः सुमङ्गला ।  
शिवा च सिद्धमाता च सिद्धिविद्या हरिप्रिया  ॥ ८॥  
  
पद्मावती पद्मवर्णा पद्माक्षी पद्मसम्भवा ।  
धारिणी धरित्री धात्री च अगम्या गम्यवासिनी ॥ ९॥  
  
विद्यावती मन्त्रशक्तिः मन्त्रसिद्धिपरायणा ।  
विराड् धारिणी धात्री च वाराही विश्वरूपिणी ॥ १०॥  
  
परा पश्याऽपरा मध्या दिव्यनादविलासिनी ।  
नादबिन्दुकलाज्योतिः विजया भुवनेश्वरी ॥ ११॥  
  
ऐङ्कारी च भयङ्कारी क्लीङ्कारी कमलप्रिया ।  
सौःकारी शिवपत्नी च परतत्त्वप्रकाशिनी ॥ १२॥  
  
ह्रीङ्कारी आदिमाया च मन्त्रमूर्तिः परायणा ॥ १३॥  
  
इति श्रीबालाष्टोत्तरशतनामस्तोत्रं (३) सम्पूर्णम् ।  
  
  
Proofread by PSA Easwaran   
  
