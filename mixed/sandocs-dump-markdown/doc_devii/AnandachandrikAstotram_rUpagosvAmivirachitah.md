---
Acknowledge-Permission: http://granthamandira.net Gaudiya Grantha Mandira
Author: Rupagoswami
Category: devii, krishna, rUpagosvAmin, stavamAlA, radha, devI
Description/comments: From stavamAlA (rUpagosvAmivirachitA) Garland of Devotional
  Prayers stavamAlA
File name: AnandachandrikAstotram.itx
Indexextra: (Scan, Bengali, Meaning 1, 2, Info)
Language: Sanskrit
Latest update: February 22, 2019
Location: doc_devii
Send corrections to: Sanskrit@cheerful.com
Site access: https://sanskritdocuments.org
SubDeity: radha
Subject: philosophy/hinduism/religion
Sublocation: devii
Text title: AnandachandrikAstotram
Transliterated by: Jan Brzezinski (Jagadananda Das) jankbrz at yahoo.com and Neal
  Delmonico (Nitai Das) ndelmonico at sbcglobal.net
engtitle: AnandachandrikAstotram
itxtitle: AnandachandrikAstotram (rUpagosvAmivirachitah)
title: आनन्दचन्द्रिकास्तोत्रम् (रूपगोस्वामिविरचितह्)

---
  
 आनन्दचन्द्रिकास्तोत्रम्   
श्रीश्रीराधाकृष्णाभ्यां नमः ।  
ध्यानम् ।  
अङ्गश्यामलिमच्छटाभिरभितो मन्दीकृतेन्दीवरं  
     जाड्यं जागुडरोचिषां विदधतं पट्टाम्बरस्य श्रिया ।  
वृन्दारण्यविलासिनं हृदि लसद्दामाभिरामोदरं  
     राधास्कन्धनिवेशितोज्ज्वलभुजं ध्यायेम दामोदरम् ॥  
  
अथ श्रीराधिकाया आनन्दचन्द्रिकास्तोत्रं  
श्रीराधिकायै नमः ।  
राधादामोदरप्रेष्ठा राधिका वार्षभानवी ।  
समस्तवल्लवीवृन्दधम्मिल्लोत्तंसमल्लिका ॥ १॥  
  
कृष्णप्रियावलीमुख्या गान्धर्वा ललितासखी ।  
विशाखासख्यसुखिनी हरिहृद्भृङ्गमञ्जरी ॥ २॥  
  
इमां वृन्दावनेश्वर्या दशनाममनोरमाम् ।  
आनन्दचन्द्रिकां नाम यो रहस्यां स्तुतिं पठेत् ॥ ३॥  
  
स क्लेशरहितो भूत्वा भूरिसौभाग्यभूषितः ।  
त्वरितं करुणापात्रं राधामाधवयोर्भवेत् ॥ ४॥  
  
इति श्रीरूपगोस्वामिविरचितस्तवमालायां आनन्दचन्द्रिकास्तोत्रं समाप्तम् ।  
  
  
  
