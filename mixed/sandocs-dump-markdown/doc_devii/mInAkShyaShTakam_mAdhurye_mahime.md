---
Author: Rajapujitha Sri Kulandayananda Swamigal
Category: devii, aShTaka, devI
File name: mInAkShyaShTakam.itx
Language: Sanskrit
Latest update: November 19, 2018
Location: doc_devii
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: Minakshi Ashtakam
Transliterated by: G. Vasanth gsathyaarumugam at gmail.com
engtitle: mInAkShyaShTakam
itxtitle: mInAkShyaShTakam (mAdhurye mahime)
title: मीनाक्ष्यष्टकम् (माधुर्ये महिमे)

---
  
 श्रीमीनाक्ष्यष्टकम्   
श्रीमीनाक्ष्यष्टकम् ॥  
  
माधुर्ये महिमे महागिरिसुते मल्लादि संहारिणि   
मूलाधारकृते महामरकते शोभे महासुन्दरि ।  
मातङ्गि महिमे महासुरवधे मन्त्रोत्तमे माधवि   
मीनाक्षि मधुराम्बिके महिमये मां पाहि मीनाम्बिके ॥ १॥  
  
नानारत्नविभूषणे नवगणे शोभे महासुन्तरि  
नित्यानन्दवरे निरूपणगुणे निम्नोन्नते पङ्कजे ।   
नाट्ये नाटकवेषधारिणि शिवे नादे कालनर्तकि(?)  
मीनाक्षि मधुराम्बिके महिमये मां पाहि मीनाम्बिके ॥ २॥  
  
कामक्रोधनिवारणे करुणालये कात्यायनि सन्मते    
कारुण्याकृतिके किरातवरदे कं गं क बीजाङ्कुरे ।   
कामार्थं तव सिद्धिहेतुकमिदं भक्त्या भवत्सन्निधौ  
मीनाक्षि मधुराम्बिके महिमये मां पाहि मीनाम्बिके ॥ ३॥  
  
षट्चक्रान्तगते षडाननवरे षड्बीजरक्षाङ्कुरे   
षोडाधारकले षडक्षरि शिवे क्षोणी महाक्षीयते ।  
क्षन्तव्यं जननि क्षमा रम शिवे क्षीराब्धि मध्यान्तरे  
मीनाक्षि मधुराम्बिके महिमये मां पाहि मीनाम्बिके ॥ ४॥  
  
वामे नीलदलाक्षि पुष्परसिके बाले महाकुङ्कुमे   
अन्ये पाणिवराब्जभक्तजननि नित्यं परश्रेयसि ।  
बाले बन्धुवराङ्गिणि बहुविधे भूचक्रसञ्चारिणि   
मीनाक्षि मधुराम्बिके महिमये मां पाहि मीनाम्बिके ॥ ५॥  
  
रागस्तोत्रविचारवेदविभवे रम्ये रतोल्लासिनि   
राजीवेक्षणि राज राङ्गणरणे राजाधिराजेश्वरि ।   
राज्ञि राजससत्त्वतामसगुणे राधे रमासोदरि   
मीनाक्षि मधुराम्बिके महिमये मां पाहि मीनाम्बिके ॥ ६॥  
  
सारास्ये सरसीरुहस्य जननि साम्राज्यदानेक्षणि   
साम्यासाम्य चाष्टकलासुखवने सान्दीपनीसेविते ।  
सत्यानन्दसुधे च सुन्दरफले स्वाधिष्ठचक्रान्तरे   
मीनाक्षि मधुराम्बिके महिमये मां पाहि मीनाम्बिके ॥ ७॥  
  
कर्पूरारुणकुङ्कुमार्चितपदे क्षीराब्धिशोभे शिवे   
गायत्रि करुणाकटाक्षविनुते कन्दर्पकान्तिप्रदे ।  
कल्याणाष्टसुरार्चिते सुकविते कारुण्यवारान्निधे  
मीनाक्षि मधुराम्बिके महिमये मां पाहि मीनाम्बिके ॥ ८॥  
  
इति राजपूजित श्रीकुलन्तयानन्द(बालानन्द)स्वामिना विरचितं   
श्रीमीनाक्ष्यष्टकं सम्पूर्णम् ।  
  
  
Encoded by G. Vasanth gsathyaarumugam at gmail.com  
Proofread by PSA Easwaran psaeaswaran at gmail.com  
  
