---
Category: devii, devI, jaina
File name: padmAvatIstotram3.itx
Indexextra: (Scans 1, 2)
Language: Sanskrit
Latest update: March 30, 2019
Location: doc_devii
Proofread by: DPD
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: padmAvatIstotram 3
engtitle: padmAvatIstotram 3
itxtitle: padmAvatIstotram 3 (jaya jaya jagadAnandadAyini)
title: पद्मावतीस्तोत्रम् ३ (जय जय जगदानन्ददायिनि)

---
  
 श्रीपद्मावतीस्तोत्रम् ३   
जय जय जगदानन्ददायिनि !  जय जय धरणेन्द्रवलभे !  सुभगे !  
देवि !  फणत्रयधारिणि !  त्वं जय पद्मानने !  पद्मे !  ॥ १॥  
  
विजया जयाऽजिता त्वं अपराजिता शिवा गौरी ।  
रम्भा त्वं वैरोट्या प्रज्ञप्तिर्भद्रकाली च ॥ २॥  
  
काली च महाकाली शिवङ्करी शङ्करी पद्मनेत्रा ।  
हिमवत्तनया लक्ष्मीर्धृतिमतिभुवनेश्वरी देवी ॥ ३॥  
  
त्वं वुद्धि-सिद्धि-वृद्धिस्त्वं ज्वालामालिनीश्वरी बाला ।  
कामाक्षा जगदम्बा अम्बा जगदीश्वरी तारा ॥ ४॥  
  
त्वमम्विकाऽन्नपूर्णा श्रीर्विद्यात्रिपुरन्दरीजननी ।  
त्वं भगवती भवानी मातङ्गी राजमातङ्गी ॥ ५॥  
  
त्वं भैरवी त्रिनेत्री शक्तिस्त्वं हिङ्गुलाज-हीङ्गोली ।  
त्वं वाग्वादिनीशारदा सरस्वती सत्यदेवी च ॥ ६॥  
  
ज्वालामुखि भो बाला पीठा शाकम्भरी च त्यमनन्ता ।  
शीतला तोतला भद्रा वज्रा कूष्माण्डी चक्रधरा ॥ ७॥  
  
चामुण्डी महामाया गायत्री सर्वविश्वविख्याता ।  
श्रुतदेवी जिनवाणी त्वं विद्या वर्द्धमानस्य ॥ ८॥  
  
नागकुमारकुमारी देवी कात्यायनी मधुमती च ।  
कुण्डलिनी ह्रीङ्कारी आई माई  च दुर्गोमा ॥ ९॥  
  
भोगी चानन्दकरी त्वं वरदानन्ददायिनी नित्या ।  
ब्रह्माणी बाहुवली सिंहमराले समारूढा ॥ १०॥  
  
त्वं चैकाक्षरनामा अक्षरी त्र्यक्षरी षडक्षरी माता ।  
पञ्चदशाक्षरगर्भिता त्वं भुवनत्रयस्य सौख्यकरी ॥ ११॥  
  
त्रिजगन्नाप्तशरीरा जनजाड्यविभञ्जना रविकराभा ।  
सेवकवाच्छितफलदा पद्मदला भास्वरी सेव्या ॥ १२॥  
  
श्रीपार्श्वनाथपदपङ्कजभक्तिलीना पद्मासना प्रवरकुर्कुटसर्पयाना ।  
दारिद्र्यदुःखरिपुवर्गविनाशनोत्का पद्मावती भवतु मे खलु सा प्रसन्ना ॥ १३॥  
  
इति श्रीपद्मावतीस्तोत्रं सम्पूर्णम् ।  
  
  
Proofread by DPD  
  
