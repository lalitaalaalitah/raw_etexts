---
Acknowledge-Permission: Mahaperiaval Trust
Category: devii, radha, devI
Description/comments: Edited by S. V. Radhakrishna Shastriji
File name: rAdhAstotram.itx
Indexextra: (VSM 3)
Language: Sanskrit
Latest update: May 13, 2018
Location: doc_devii
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: radha
Subject: philosophy/hinduism/religion
Sublocation: devii
Text title: rAdhAstotram
engtitle: rAdhAstotram
itxtitle: rAdhAstotram (vrajamohanadAsavirachitaM)
title: राधास्तोत्रम् (व्रजमोहनदासविरचितं)

---
  
 श्रीराधास्तोत्रम्   
  
व्रजमोहनदासकृतम् ।  
जय जय वृषभानुनन्दनि रमणीशिरोमणि राधिके ।  
जय जय मोहननागरशेखरमदनमोहनमनोहारिके ॥ १॥  
  
जय जय वृन्दाविपिनविहारिणि श्यामसुन्दरसुखदायिके ।  
जय जय ललितादिकवशवर्तिनि नन्दनन्दनहृदि शायिके ॥ २॥  
  
जय जय गोपीजनरतिनायकालिङ्गनसुखजीविके ।  
जय जय प्रेमसुधामयि सुन्दरि पीताम्बरधरसेविके ॥ ३॥  
  
जय जय नीलाम्बरवरधारिणि व्रजपतिसुतहृतवंशिके ।  
जय जय शास्त्रागमान्तरवर्तिनि सिद्धसतीकुलवंशिके ॥ ४॥  
  
जय जय रासविनोदविमोहिनि रासेश्वरि रसवर्धिके ।  
जय जय कान्त्यामृतमदखण्डनि रूपवतीमदमर्दिके ॥ ५॥  
  
जय जय केशिनिषूदनकर्षिणि भावविशेषविभूषिके ।  
जय जय पूर्णानन्दमुकुटमणे बिम्बाधररसपोषिके ॥ ६॥  
  
जय जय गोकुलमण्डनमण्डिनि अधरस्मितशोभिके ।  
जय जय दामोदरसङ्गानन्दनिरन्तरलोभिके ॥ ७॥  
  
जय जय जगदाह्लादकहृदये सङ्कीर्तनमिति भावके ।  
सुजनकण्ठभूषणमिदं वर्णितव्रजमोहनदासके ॥ ८॥  
  
इति व्रजमोहनदासकृतं श्रीराधास्तोत्रं सम्पूर्णम् ।  
  
  
Proofread by PSA Easwaran psaeaswaran at gmail.com  
  
