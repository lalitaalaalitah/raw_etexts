---
Category: devii, devI
File name: lakShmIgAyatrI.itx
Indexextra: (Scan)
Language: Sanskrit
Latest update: January 18, 2020
Location: doc_devii
Proofread by: PSA Easwaran
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: Lakshmi Gayatri
Transliterated by: PSA Easwaran
engtitle: lakShmIgAyatrI
itxtitle: lakShmIgAyatrI
title: लक्ष्मीगायत्री

---
  
 लक्ष्मीगायत्री   
श्रीलक्ष्मीः कल्याणी कमला कमलालया पत्मा ।  
मामकचेतस्सद्मनि हृतपद्मे वसतु विष्णुना साकम् ॥ १॥  
  
तत्सदों श्रीमिति पदैश्चतुर्भिश्चतुरागमैः ।  
चतुर्मुखस्तुता मह्यमिन्दिरेष्टं प्रयच्छतु ॥ २॥  
  
सच्चित्सुखा त्रयीमूत्तिस्सर्वपुण्यफलात्मिका ।  
सर्वेशमहिषी मह्यमिन्दिरेष्टं प्रयच्छतु ॥ ३॥  
  
विद्यावेदान्तसिद्धान्तविवेचनविचारजा ।  
विष्णुस्वरूपिणी मह्यमिन्दिरेष्टं प्रयच्छतु ॥ ४॥  
  
तुरीयाद्वैतविज्ञानसिद्धिसत्त्वस्वरूपिणि ।  
सर्वतत्त्वमयी मह्यमिन्दिरेष्टं प्रयच्छतु ॥ ५॥  
  
वरदाभयदाम्भोजाधरपाणिचतुष्टया ।  
वागीशजननी मह्यमिन्दिरेष्टं प्रयच्छतु ॥ ६॥  
  
रेचकैः पूरकैः पूर्णकुम्भकैः पूतदेहिभिः ।  
मुनिभिर्भाविता मह्यमिन्दिरेष्टं प्रयच्छतु ॥ ७॥  
  
णीत्यक्षरमुपासन्तो यत्प्रसादेन सन्ततिम् ।  
कुलस्यप्राप्नुयुर्मह्यमिन्दिरेष्टं प्रयच्छतु ॥ ८॥  
  
यन्त्रमन्त्रक्रियासिद्धिरूपा सर्वसुखात्मिका ।  
यजनादिमयी मह्यमिन्दिरेष्टं प्रयच्छतु ॥ ९॥  
  
भगवत्यच्युते विष्णावनन्ते नित्यवासिनी ।  
भगवत्यमलामह्यमिन्दिरेष्टं प्रयच्छतु ॥ १०॥  
  
गोविप्रवेदसूर्याग्निगङ्गाबिल्वसुवर्णगा ।  
सालग्राममयी मह्यमिन्दिरेष्टं प्रयच्छतु ॥ ११॥  
  
देवता देवतानाञ्च क्षीरसागरसम्भवा ।  
कल्याणी भार्गवी मह्यमिन्दिरेष्टं प्रयच्छतु ॥ १२॥  
  
वक्ति यो वचसा रित्यं सत्यमेव न चानृतम् ।  
तस्मिन् न्यायमते मह्यमिन्दिरेष्टं प्रयच्छतु ॥ १३॥  
  
स्यमन्तकादि मणि यो यत्प्रसादांशकांशकाः ।  
अनन्तविभवा मह्यमिन्दिरेष्टं प्रयच्छतु ॥ १४॥  
  
धीराणां व्यासवाल्मीकिपूर्वाणां वाचकं तपः ।  
यत्प्राप्तिफलदं मह्यमिन्दिरेष्टं प्रयच्छतु ॥ १५॥  
  
महानुभावैर्मुनिभिर्महाभागैस्तपस्विभिः ।  
आराध्य प्रार्थिता मह्यमिन्दिरेष्टं प्रयच्छतु ॥ १६॥  
  
हिमाचलसुतावाणी सख्यसौहार्दलक्षणा ।  
या मूलप्रकृतिर्मह्यमिन्दिरेष्टं प्रयच्छतु ॥ १७॥  
  
धिया भक्त्या भिया वाचा तपश्शौचक्रियार्जवैः ।  
सद्भिस्समर्चिता मह्यमिन्दिरेष्टं प्रयच्छतु ॥ १८॥  
  
योगेन कर्मणा भक्त्या श्रद्धया श्रीस्समाप्यते ।  
सत्यश्शौचपरैर्मह्यमिन्दिरेष्टं प्रयच्छतु ॥ १९॥  
  
योगक्षेमौ सुखादीनां पुण्यजानां निजार्थिने ।  
ददाति दयया मह्यमिन्दिरेष्टं प्रयच्छतु ॥ २०॥  
  
मनश्शरीराणि चेतांसि करणानि सुखानि च ।  
यदधीनानि सा मह्यमिन्दिरेष्टं प्रयच्छतु ॥ २१॥  
  
प्रज्ञामायुर्बलं वित्तं प्रजामारोग्यमीशतां ।  
यशः पुण्यं सुखं मह्यमिन्दिरेष्टं प्रयच्छतु ॥ २२॥  
  
चोरारिव्यालरोगार्णग्रहपीडानिवारिणी ।  
अनीतेरभयं मह्यमिन्दिरेष्टं प्रयच्छतु ॥ २३॥  
  
दयामाश्रितवात्सल्यं दाक्षिण्यं सत्यशीलता ।  
नित्यं या वहते मह्यमिन्दिरेष्टं प्रयच्छतु ॥ २४॥  
  
या देव्यव्याजकरुणा या जगज्जननी रमा ।  
स्वतन्त्रशक्तिर्या मह्यमिन्दिरेष्टं प्रयच्छतु ॥ २५॥  
  
ब्रह्मण्यसुब्रह्मण्योक्तां गायत्र्यक्षरसम्मिताम् ।  
इष्टसिद्धिर्भवेन्नित्यं पठतामिन्दिरास्तुतिम् ॥ २६॥  
  
इति लक्ष्मीगायत्रीस्तुतिस्सम्पूर्णा ।   
  
Encoded and proofread by PSA Easwaran  
  
