---
Author: Maharshi_Vyas
Category: devii, pArvatI, stotra, vyAsa, devI
File name: bhagavatiistotra.itx
Language: Sanskrit
Latest update: October 20, 2018
Location: doc_devii
Proofread by: Sridhar Seshagiri seshagir at engineering.sdsu.edu
Send corrections to: Sanskrit@cheerful.com
Site access: https://sanskritdocuments.org
SubDeity: pArvatI
Subject: philosophy/hinduism/religion
Sublocation: devii
Text title: bhagavatIstotram
Texttype: stotra
engtitle: bhagavatIstotram
itxtitle: bhagavatIstotram (vyAsavirachitam)
title: भगवतीस्तोत्रम् (व्यासविरचितम्)

---
  
 भगवतीस्तोत्रम्   
  
जय भगवति देवि नमो वरदे जय पापविनाशिनि बहुफलदे ।  
जय शुम्भ-निशुम्भ कपालधरे प्रणमामि तु देवि नरार्तिहरे ॥ १॥  
  
जय चन्द्रदिवाकर-नेत्रधरे जय पावकभूषितवक्त्रवरे ।  
जय भैरवदेहनिलीनपरे जय अन्धकदैत्यविशोषकरे ॥ २॥  
  
जय महिषविमर्दिनिशूलकरे जय लोकसमस्तकपापहरे ।  
जय देवि पितामहविष्णुनुते जय भास्करशक्रशिराऽवनते ॥ ३॥  
  
जय षण्मुख-सायुध-ईशनुते जय सागरगामिनि शम्भुनुते ।  
जय दुःख-दरिद्र-विनाशकरे जय पुत्रकल त्रविवृद्धिकरे ॥ ४॥  
  
जय देवि समस्तशरीरधरे जय नाकविदर्शिनि दुःखहरे ।  
जय व्याधिविनाशिनि मोक्षकरे जय वाञ्छितदायिनि सिद्धिकरे ॥ ५॥  
  
एतद्व्यासकृतं स्तोत्रं यः पठेन्नियतः शुचिः ।  
गृहे वा शुद्धभावेन प्रीता भगवती सदा ॥ ६॥  
  
॥ इति व्यासकृतं भगवतीस्तोत्रं सम्पूर्णम् ॥  
  
  
  
