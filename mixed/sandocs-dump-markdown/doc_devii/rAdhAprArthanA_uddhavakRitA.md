---
Category: devii, radha, stotra, devI
File name: rAdhAuddhava.itx
Language: Sanskrit
Latest update: June 24, 2002
Location: doc_devii
Proofread by: Daniel Mohanpersad danielmohanpersad98 at msn.com
Send corrections to: Sanskrit@cheerful.com
Site access: https://sanskritdocuments.org
SubDeity: radha
Subject: hinduism/religion
Sublocation: devii
Text title: uddhavakRita rAdhAprArthanaa
Texttype: stotra
Translated by: '-'
Transliterated by: Daniel Mohanpersad danielmohanpersad98 at msn.com
engtitle: uddhavakRitA  shrIrAdhAprArthanA
itxtitle: rAdhAprArthanA (uddhavakRitA)
title: राधाप्रार्थना (उद्धवकृइता)

---
  
 श्रीराधाप्रार्थना उद्धवकृता   
  
उद्धव उवाच ।  
चेतनं कुरु कल्याणि जगन्मातर्नमोऽस्तुते ।  
त्वमेव  प्राक्तनं  सर्वं कृष्णं द्रक्ष्यसि साम्प्रतम् ॥ १॥  
  
त्वत्तो विश्वं पवित्रं च त्वत्पादरजसा मही ।  
सुपवित्रं त्वद्वदनं पुण्यवत्यश्च गोपिकाः ॥ २॥  
  
लोकास्त्वामेव गायन्ति गीतैर्मङ्गलसंस्तवैः ।  
त्वत्सुकीर्तिं च वेदाश्च सनकाद्याश्च सन्ततम् ॥ ३॥  
  
कृतपापहरां पुण्यां तीर्थपुजां च निर्मलाम् ।  
हरिभक्तिप्रदां भद्रां सर्वविघ्नविनाशिनीम् ॥ ४॥  
  
त्वमेव राधा त्वं कृष्णस्त्वं पुमान् प्रकृतिः परा ।  
राधामाधवयोर्भेदो न पुराणे श्रुतौ तथा ॥ ५ ॥  
  
॥ इति श्रीब्रह्मवैवर्ते पुराणे श्रीकृष्णजन्मखण्डे  
उद्धवकृता श्रीराधा प्रार्थना सम्पूर्णा ॥  
  
  
Encoded by Daniel Mohanpersad danielmohanpersad98@msn.com  
  
