---
Category: devii, devI, otherforms, kavacha
File name: vArAhIkavacham.itx
Indexextra: (Telugu)
Language: Sanskrit
Latest update: July 7, 2019
Location: doc_devii
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: Varahi Kavacham
engtitle: vArAhIkavacham
itxtitle: vArAhIkavacham
title: वाराहीकवचम्

---
  
 श्रीवाराहीकवचम्   
अस्य श्रीवाराहीकवचस्य त्रिलोचन ऋषीः । अनुष्टुप्छन्दः ।  
श्रीवाराही देवता । ॐ बीजं । ग्लौं शक्तिः । स्वाहेति कीलकं ।  
मम सर्वशत्रुनाशनार्थे जपे विनियोगः ॥  
  
ध्यानम् -  
ध्यात्वेन्द्र नीलवर्णाभां चन्द्रसूर्याग्नि लोचनां ।  
विधिविष्णुहरेन्द्रादि मातृभैरवसेविताम् ॥ १॥  
  
ज्वलन्मणिगणप्रोक्त मकुटामाविलम्बितां ।  
अस्त्रशस्त्राणि सर्वाणि तत्तत्कार्योचितानि च ॥ २॥  
  
एतैस्समस्तैर्विविधं बिभ्रतीं मुसलं हलं ।  
पात्वा हिंस्रान् हि कवचं भुक्तिमुक्ति फलप्रदम् ॥ ३॥  
  
पठेत्त्रिसन्ध्यं रक्षार्थं घोरशत्रुनिवृत्तिदं ।  
वार्ताली मे शिरः पातु घोराही फालमुत्तमम् ॥ ४॥  
  
नेत्रे वराहवदना पातु कर्णौ तथाञ्जनी ।  
घ्राणं मे रुन्धिनी पातु मुखं मे पातु जन्धिन् ॥ ई  ५॥  
  
पातु मे मोहिनी जिह्वां स्तम्भिनी कन्थमादरात् ।  
स्कन्धौ मे पञ्चमी पातु भुजौ महिषवाहना ॥ ६॥  
  
सिंहारूढा करौ पातु कुचौ कृष्णमृगाञ्चिता ।  
नाभिं च शङ्खिनी पातु पृष्ठदेशे तु चक्रिणि ॥ ७॥  
  
खड्गं पातु च कट्यां मे मेढ्रं पातु च खेदिनी ।  
गुदं मे क्रोधिनी पातु जघनं स्तम्भिनी तथा ॥ ८॥  
  
चण्डोच्चण्डश्चोरुयुगं जानुनी शत्रुमर्दिनी ।  
जङ्घाद्वयं भद्रकाली महाकाली च गुल्फयो ॥ ९॥  
  
पादाद्यङ्गुलिपर्यन्तं पातु चोन्मत्तभैरवी ।  
सर्वाङ्गं मे सदा पातु कालसङ्कर्षणी तथा ॥ १०॥  
  
युक्तायुक्ता स्थितं नित्यं सर्वपापात्प्रमुच्यते ।  
सर्वे समर्थ्य संयुक्तं भक्तरक्षणतत्परम् ॥ ११॥  
  
समस्तदेवता सर्वं सव्यं विष्णोः पुरार्धने ।  
सर्शशत्रुविनाशाय शूलिना निर्मितं पुरा ॥ १२॥  
  
सर्वभक्तजनाश्रित्य सर्वविद्वेष संहतिः ।  
वाराही कवचं नित्यं त्रिसन्ध्यं यः पठेन्नरः ॥ १३॥  
  
तथाविधं भूतगणा न स्पृशन्ति कदाचन ।  
आपदश्शत्रुचोरादि ग्रहदोषाश्च सम्भवाः ॥ १४॥  
  
मातापुत्रं यथा वत्सं धेनुः पक्ष्मेव लोचनं ।  
तथाङ्गमेव वाराही रक्षा रक्षाति सर्वदा ॥ १५॥  
  
इति श्रीवाराहीकवचं सम्पूर्णम् ।  
  
  
