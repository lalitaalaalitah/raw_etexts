---
Author: agasti
Category: devii, lakShmI, stotra, agastya, devI
File name: agastilaxmii.itx
Indexextra: (agastya)
Language: Sanskrit
Latest update: November 22, 2001
Location: doc_devii
Proofread by: http://www.webdunia.com
Send corrections to: Sanskrit@cheerful.com
Site access: https://sanskritdocuments.org
SubDeity: lakShmI
Subject: philosophy/hinduism/religion
Sublocation: devii
Text title: agastya rachita shrIlakShmI stotra
Texttype: stotra
Transliterated by: http://www.webdunia.com
engtitle: agastya rachita shrIlakShmI stotra
itxtitle: lakShmIstotram (agastya rachitam)
title: लक्ष्मीस्तोत्रम् (अगस्त्य रचितम्)

---
  
 श्रीलक्ष्मीस्तोत्रं अगस्त्यरचितम्   
  
सङ्कलन ः डाॅ। मनस्वी श्रीविद्यालङ्कार `मनस्वी'  
ऋषिवर अगस्त द्वारा रचित श्रीलक्ष्मी स्तोत्र यह स्तोत्र अत्यन्त  
फलदायी है ।  
जय पद्मपलाशाक्षि जय त्वं श्रीपतिप्रिये ।  
जय मातर्महालक्ष्मि संसारार्णवतारिणि ॥  
  
महालक्ष्मि नमस्तुभ्यं नमस्तुभ्यं सुरेश्वरि ।  
हरिप्रिये नमस्तुभ्यं नमस्तुभ्यं दयानिधे ॥  
  
पद्मालये नमस्तुभ्यं नमस्तुभ्यं च सर्वदे ।  
सर्वभूतहितार्थाय वसुवृष्टिं सदा कुरु ॥  
  
जगन्मातर्नमस्तुभ्यं नमस्तुभ्यं दयानिधे ।  
दयावति नमस्तुभ्यं विश्वेश्वरि नमोऽस्तु ते ॥  
  
नमः क्षीरार्णवसुते नमस्त्रैलोक्यधारिणि ।  
वसुवृष्टे नमस्तुभ्यं रक्ष मां शरणागतं ॥  
  
रक्ष त्वं देवदेवेशि देवदेवस्य वल्लभे ।  
दरिद्रात्त्राहि मां लक्ष्मि कृपां कुरु ममोपरि ॥  
  
नमस्त्रैलोक्यजननि नमस्त्रैलोक्यपावनि ।  
ब्रह्मादयो नमस्ते त्वां जगदानन्ददायिनि ॥  
  
विष्णुप्रिये नमस्तुभ्यं नमस्तुभ्यं जगद्धिते ।  
आर्तहन्त्रि नमस्तुभ्यं समृद्धिं कुरु मे सदा ॥  
  
अब्जवासे नमस्तुभ्यं चपलायै नमो नमः ।  
चञ्चलायै नमस्तुभ्यं ललितायै नमो नमः ॥  
  
नमः प्रद्युम्नजननि मातुस्तुभ्यं नमो नमः ।  
परिपालय भो मातर्मां तुभ्यं शरणागतं ॥  
  
शरण्ये त्वां प्रपन्नोऽस्मि कमले कमलालये ।  
त्राहि त्राहि महालक्ष्मि परित्राणपरायणे ॥  
  
पाण्डित्यं शोभते नैव न शोभन्ति गुणा नरे ।  
शीलत्वं नैव शोभेत महालक्ष्मि त्वया विना ॥  
  
तावद्विराजते रूपं तावच्छीलं विराजते ।  
तावद्गुणा नराणां च यावल्लक्ष्मीः प्रसीदति ॥  
  
लक्ष्मित्वयालङ्कृतमानवा ये पापैर्विमुक्ता नृपलोकमान्याः ।  
गुणैर्विहीना गुणिनो भवन्ति दुशीलिनः शीलवतां वरिष्ठाः ॥  
  
लक्ष्मीर्भूषयते रूपं लक्ष्मीर्भूषयते कुलं ।  
लक्ष्मीर्भूषयते विद्यां सर्वाल्लक्ष्मीर्विशिष्यते ॥  
  
लक्ष्मि त्वद्गुणकीर्तनेन कमलाभूर्यात्यलं जिह्मतां ।  
रुद्राद्या रविचन्द्रदेवपतयो वक्तुं च नैव क्षमाः ॥  
  
अस्माभिस्तव रूपलक्षणगुणान्वक्तुं कथं शक्यते ।  
मातर्मां परिपाहि विश्वजननि कृत्वा ममेष्टं ध्रुवं ॥  
  
दीनार्तिभीतं भवतापपीडितं धनैर्विहीनं तव पार्श्वमागतं ।  
कृपानिधित्वान्मम लक्ष्मि सत्वरं धनप्रदानाद्धन्नायकं कुरु ॥  
  
मां विलोक्य जननि हरिप्रिये । निर्धनं त्वत्समीपमागतं ॥  
  
देहि मे झटिति लक्ष्मि । कराग्रं वस्त्रकाञ्चनवरान्नमद्भुतं ॥  
  
त्वमेव जननी लक्ष्मि पिता लक्ष्मि त्वमेव च ॥  
  
त्राहि त्राहि महालक्ष्मि त्राहि त्राहि सुरेश्वरि ।  
त्राहि त्राहि जगन्मातर्दरिद्रात्त्राहि वेगतः ॥  
  
नमस्तुभ्यं जगद्धात्रि नमस्तुभ्यं नमो नमः ।  
धर्माधारे नमस्तुभ्यं नमः सम्पत्तिदायिनी ॥  
  
दरिद्रार्णवमग्नोऽहं निमग्नोऽहं रसातले ।  
मज्जन्तं मां करे धृत्वा सूद्धर त्वं रमे द्रुतं ॥  
  
किं लक्ष्मि बहुनोक्तेन जल्पितेन पुनः पुनः ।  
अन्यन्मे शरणं नास्ति सत्यं सत्यं हरिप्रिये ॥  
  
एतच्श्रुत्वाऽगस्तिवाक्यं हृष्यमाण हरिप्रिया ।  
उवाच मधुरां वाणीं तुष्टाहं तव सर्वदा ॥  
  
लक्ष्मीरुवाच  
यत्त्वयोक्तमिदं स्तोत्रं यः पठिष्यति मानवः ।  
शृणोति च महाभागस्तस्याहं वशवर्तिनी ॥  
  
नित्यं पठति यो भक्त्या त्वलक्ष्मीस्तस्य नश्यति ।  
रणश्च नश्यते तीव्रं वियोगं नैव पश्यति ॥  
  
यः पठेत्प्रातरुत्थाय श्रद्धा-भक्तिसमन्वितः ।  
गृहे तस्य सदा स्थास्ये नित्यं श्रीपतिना सह ॥  
  
सुखसौभाग्यसम्पन्नो मनस्वी बुद्धिमान् भवेत् ।  
पुत्रवान् गुणवान् श्रेष्ठो भोगभोक्ता च मानवः ॥  
  
इदं स्तोत्रं महापुण्यं लक्ष्म्यगस्तिप्रकीर्तितं ।  
विष्णुप्रसादजननं चतुर्वर्गफलप्रदं ॥  
  
राजद्वारे जयश्चैव शत्रोश्चैव पराजयः ।  
भूतप्रेतपिशाचानां व्याघ्राणां न भयं तथा ॥  
  
न शस्त्रानलतोयौघाद्भयं तस्य प्रजायते ।  
दुर्वृत्तानां च पापानां बहुहानिकरं परं ॥  
  
मन्दुराकरिशालासु गवां गोष्ठे समाहितः ।  
पठेत्तद्दोषशान्त्यर्थं महापातकनाशनं ॥  
  
सर्वसौख्यकरं नृणामायुरारोग्यदं तथा ।  
अगस्रिआमुनिना प्रोक्तं प्रजानां हितकाम्यया ॥  
  
॥ इत्यगस्तिविरचितं लक्ष्मीस्तोत्रं सम्पूर्णं ॥  
  
  
Visit http://www.webdunia.com for additional texts with Hindi meanings.  
  
