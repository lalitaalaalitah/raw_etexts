---
Category: devii, devI
Description/comments: Goddess Shri Mangalambal Temple is at Palamadai,Tirunelveli
File name: mangalanAyikAstotram.itx
Language: Sanskrit
Latest update: November 17, 2018
Location: doc_devii
Proofread by: G Vasanth, NA
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: Mangalanayika stotram
Transliterated by: G Vasanth gsathyaarumugam at gmail.com
engtitle: mangalanayikAstotram
itxtitle: maNgalanAyikAstotram
title: मण्गलनायिकास्तोत्रम्

---
  
 श्रीमङ्गलनायिकास्तोत्रम्   
ताम्रपर्णिमध्यगां दिव्यहर्त्यवासिनीम् ।  
तप्ततापहारिणीं नौमि मङ्गलेश्वरीम् ॥ १॥  
  
अम्बुजाक्षसोदरीं अम्बुजासनेडिताम् ॥  
  
अक्षरादिरूपिणीं नौमि मङ्गलेश्वरीम् ॥ २॥  
  
कण्ठहारशोभितां कुण्डलाद्यलङ्कृताम् ॥  
  
कञ्चकादिभूषितां नौमि मङ्गलेश्वरीम् ॥ ३॥  
  
चारुचन्द्रशेखरां चन्दनाद्यलङ्कृताम् ॥  
  
चण्डमुण्डमर्दिनीं नौमि मङ्गलेश्वरीम् ॥ ४॥  
  
कादिमन्त्ररूपिणीं कामराजपीठगाम् ॥  
  
कालकालनायिकां नौमि मङ्गलेश्वरीम् ॥ ५॥  
  
भक्तपापहारिणीं भण्डदैत्यनाशिनीम् ।  
पुष्पबाणधारिणीं नौमि मङ्गलेश्वरीम् ॥ ६॥  
  
पाकशासनार्चितां पाण्ड्यराजसेविताम् ।  
हस्तपाशधारिणीं नौमि मङ्गलेश्वरीम् ॥ ७॥  
  
दृक्कटाक्षवीक्षणां भक्तवैरिशिक्षणाम्  
सर्वजीवरक्षणां नौमि मङ्गलेश्वरीम् ॥ ८॥  
  
इक्षुचापधारिणीं इन्दुमण्डलप्रभाम् ॥  
  
इष्टसिद्धिदायिनीं नौमि मङ्गलेश्वरीम् ॥ ९॥  
  
अम्बुजासनस्थितां अण्डकोटिनायिकाम्  
अङ्कुशाद्यलङ्कृतां नौमि मङ्गलेश्वरीम् ॥ १०॥  
  
चित्रवस्त्रधारिणीं चित्रमाल्यभूषिताम् ॥  
  
भुक्तिमुक्तिदायिनीं नौमि मङ्गलेश्वरीम् ॥ ११॥  
  
इति श्रीमङ्गलनायिकास्तोत्रं सम्पूर्णम् ।  
  
  
Goddess Shri Mangalambal Temple is at Palamadai,Tirunelveli.  
Shri Neelakanda Dikshithar Adhisthanam is at Palamadai (Neelakanda  
samudram) which is a small village in Tirunelveli, A Saint  
(Name Unknown) 4th generation of Sri Neelakanda Dikshithar,  
has composed Ashtottaram and Ashtakam upon Goddess Mangalambal.  
  
Encoded by G Vasanth   
