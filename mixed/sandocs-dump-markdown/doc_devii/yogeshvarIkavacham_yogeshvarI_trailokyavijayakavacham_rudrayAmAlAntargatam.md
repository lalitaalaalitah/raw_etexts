---
Acknowledge-Permission: http://chitpavanfoundation.org/Chitpavans/
Category: devii, devI, kavacha
Description/comments: rudrayAmale bahurUpAShTaka prastAve IshvarapArvatI saMvAde
File name: yogeshvarIkavacham.itx
Indexextra: (Marathi and audio)
Language: Sanskrit
Latest update: January 28, 2019
Location: doc_devii
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: Shri Yogeshwari Kavacham
engtitle: Yogeshwari Kavacham
itxtitle: yogeshvarIkavacham yogeshvarI trailokyavijayakavacham (rudrayAmAlAntargatam)
title: योगेश्वरीकवचम् योगेश्वरी त्रैलोक्यविजयकवचम् (रुद्रयामालान्तर्गतम्)

---
  
 श्रीयोगेश्वरीकवचम्   
श्रीगणेशाय नमः ।  
श्रीयोगेश्वर्यै नमः ।  
देव्युवाच -  
भगवन्सर्वमाख्यातं मन्त्रयन्त्रादिकं त्वया ।  
योगिन्याः कवचन्देव न कुत्रापि प्रकाशितम् ॥ १॥  
  
श्रोतुमिच्छाम्यहं देव कृपापात्रं तवास्म्यहम् ।  
कथयस्व महादेव यद्यहं तव वल्लभा ॥ २॥  
  
ईश्वर उवाच -  
शृणुदेवि महाविद्यां सर्वदेवप्रपूजिताम् ।  
यस्याः कटाक्षमात्रेण त्रैलोक्यविजयी हरिः ॥ ३॥  
  
सृष्टिकर्ता भवेद्ब्रह्मा संहर्ताहं तथैवच ।  
यस्याः स्मरणमात्रेण देवादेवत्वमाप्नुयुः ॥ ४॥  
  
रहस्यं शृणुवक्ष्यामि योगेश्याः प्राणवल्लभे ।  
त्रैलोक्यविजयं नाम कवचं मन्त्र विग्रहम् ॥ ५॥  
  
अस्य श्रीयोगेश्वरीकवचस्य महादेव ऋषिः । अनुष्टुप्छन्दः ।  
श्रीयोगेश्वरी देवता । ऐं बीजम् । ह्रीं शक्तिः । श्रीं कीलकम् ।  
मम योगेश्वरीप्रसादसिद्ध्यर्थे जपे विनियोगः ।  
अथन्यासः -  
श्रीमहादेव ऋषये नमः शिरसि ।  
अनुष्टुप् छन्दसे नमः मुखे ।  
श्रीयोगेश्वरी देवतायै नमः हृदये ।  
ऐं बीजाय नमः दक्षिणस्तने ।  
ह्रीं शक्तये नमः वामस्तने ।  
श्रीं कीलकाय नमः नाभौ ॥  
  
ऐं अङ्गुष्ठाभ्यां नमः ।  
ह्रीं तर्जनीभ्यां नमः ।  
श्रीं मध्यमाभ्यां नमः ।  
ऐं अनामिकाभ्यां नमः ।  
ह्रीं कनिष्ठिकाभ्यां नमः ।  
श्रीं करतलकरपृष्ठाभ्यां नमः ॥  
  
ऐं हृदयायनमः ।  
ह्रीं शिररोस्वाहा ।  
श्रीं शिखायै वषट् ।  
ऐं कवचाय हुं ।  
ह्रीं नेत्रत्रयाय वौषट् ।  
श्रीं अस्त्रायफट् ।  
भूर्भुवः स्वरोमिति दिग्बन्धः ।  
अथ ध्यानम् -   
खड्गपात्रं च मुसलं लाङ्गलं च बिभर्ति सा ।  
आख्याता रक्तचामुण्डा देवी योगेश्वरी तथा ॥  
  
इति ध्यात्वा पञ्चोपचारैः सम्पूज्य कवचं पठेत् ।  
अथ कवचम् ।  
शिरो मे शाङ्करी पातु मूर्ध्नि नारायणी तथा ।  
ऐं बीजा भालदेशेतु ह्रीं बीजं दक्षनेत्रके ॥ १॥  
  
श्रीं बीजं वामनेत्रे च दक्षश्रोत्रे परास्मृता ।  
वामश्रोत्रे नारसिंही नासामूलञ्च खड्गिनी ॥ २॥  
  
नासिकां मानिनी पातु मुखं मेऽवतु चाम्बिका ।  
कपोलौ भूतसंहारी चुबुकं भ्रामरी तथा ॥ ३॥  
  
कण्ठं मे चण्डिका पातु हृदयं विन्ध्यवासिनी ।  
उदरे गिरिजा पातु नाभिं मेवऽतु भोगिनी ॥ ४॥  
  
शुम्भिनी पृष्ठदेशे च स्कन्धयोः शूलधारिणी ।  
हस्तयोर्योगिनी रक्षेत्कम्बुकण्ठ्यङ्गुलीस्तथा ॥ ५॥  
  
कट्यां च सुन्दरी रक्षेद्गुह्यं गुह्येश्वरी तथा ।  
कुब्जिका पातु मे मेढ्रं पातु देशेच शाम्भवी ॥ ६॥  
  
भद्रकाली पातु चोर्वो जान्वोर्मेऽवतु कालिका ।  
जङ्घे पातु महाभीमा गुल्फयोर्वतुशूलिनी ॥ ७॥  
  
पादयोः श्रीधरी रक्षेत्सर्वाङ्गे योगिनी वतु ।  
रक्तमज्जावसामांसान्यस्थिमेदांसि भैरवी ॥ ८॥  
  
चामुण्डा चैव वाराही कौमारी वैष्णवी तथा ।  
माहेश्वरी च सर्वाद्या जयश्रीर्मङ्गला तथा ॥ ९॥  
  
रक्षन्तु स्वायुधैर्दिक्षु मां विदिक्षु यथा तथा ।  
इतीदं कवचं दिव्यं पठनात्सर्वसिद्धिदम् ॥ १०॥  
  
स्मरणात्कवचस्यास्य जयः सर्वत्र जायते ।  
राजद्वारे स्मशाने च भूतप्रेताभिचारके ॥ ११॥  
  
बन्धने च महादुःखे जपेच्छत्रुसमागमे ।  
प्रयोगञ्चाभिचारं च यो नरः कर्तुमिच्छति ॥ १२॥  
  
अयुताच्च भवेत्सिद्धिः पठनात्कवचस्य तु ।  
सर्वत्र लभते कीर्तिः श्रीमान्भवति धार्मिकः ॥ १३॥  
  
भूर्जपत्रे लिखित्वा तु कवचं यस्तु धारयेत् ।  
मन्त्रसिद्धिमवाप्नोती योगेश्वर्याः प्रसादतः ॥ १४॥  
  
पुत्रवान्धनवान्छ्रीमान्नानाविद्यानिधिर्भवेत् ।  
ब्रह्मास्त्रादीनि शस्त्राणि नश्यन्ति पठनाच्च वै ॥ १५॥  
  
इदं कवचमज्ञात्वा योगिनीं लभते न च ।  
शतलक्षप्रजप्त्वापि तस्य विद्या न सिद्ध्यति ॥ १६॥  
  
इति श्रीरुद्रयामले बहुरूपाष्टकप्रस्तावे   
ईश्वरपार्वतीसंवादे योगेश्वरीकवचं सम्पूर्णम् ॥  
  
अथ मूल मन्त्रः -  
ॐ ह्रीं नमो भगवति रक्तचामुण्डे योगेश्वरी,  
योगिनीं ह्रीं स्वाहा इति मन्त्रः  
रक्तचामुण्डायै विघ्नहे भूत संहारिण्यैच धीमहि ।  
तन्नो योगेश्वरी प्रचोदयात् ॥  
  
गुह्यातिगुह्यगोप्त्री त्वं गृहाणास्मत्कृतं जपं ।  
सिद्धिर्भवतु मे देवी त्वप्रसादात्त्वयि स्थितिः ॥  
  
लं, हं, यं, रं, वं ।  
अथ महामन्त्रः-  
ॐ अस्य श्रीयोगेश्वरी महामन्त्रस्य महादेवऋषिः अनुष्टुप् छन्दः ।  
श्रीयोगेश्वरी देवता । ह्रीं बीजम् । श्रीं शक्तिः । क्लीं कीलकम् ।  
मम चतुर्विधपुरुषार्थसिद्ध्यर्थे जपे विनियोगः ।  
अथ न्यासः-  
ॐ ह्रीं अङ्गुष्ठाभ्यां नमः ।  
ॐ यं तर्जनीभ्यां नमः ।  
ॐ यां मध्यमाभ्यां नमः ।  
ॐ रुद्रद्रेवत्या अनामिकाभ्यां नमः ।  
ॐ योगेश्वर्यै कनिष्ठिकाभ्यां नमः ।  
ॐ स्वाहा करतलकरपृष्ठाभ्यां नमः ।  
एवं हृदयादि न्यसेत् ।  
अथ ध्यानम् ।  
ॐ देवीं भक्तजनप्रियां सुवदनां खड्गं च पाशं तथा  
     स्वर्णालङ्कृतलाङगलं सुमुसलं हस्तैर्दधानां श्रियम् ।  
विद्युत्कोटिरवीन्दुकान्ति धवलां दन्तासुरोन्मूलिनीं  
     ब्रह्मेन्द्राद्यभिवन्दितां च वरदां योगेश्वरीं सम्भजे ॥ १॥  
  
लं पृथिव्यादि पञ्चमानसोपचारैः सम्पूज्य जपेत् ।  
अथ मन्त्रः ।  
ॐ ह्रीं यं यां रुद्रदेवतायै योगेश्वर्यै स्वाहा ॥  
  
उत्तर न्यासं कृत्या गुह्यातिगुह्यगोप्त्रीत्वं गृहाणास्मत्कृतं जपम् ।  
सिद्धिभर्वतु मे देवित्वत्प्रसादात्सुरेश्वरि ॥  
  
इति ॥  
  
श्रीयोगेश्वर्यै नमः ।  
ॐ ॐ ॐ  
  
  
  
