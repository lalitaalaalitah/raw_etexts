---
Category: aShTottarashatanAma, devii, dashamahAvidyA, stotra, devI
File name: bhuvaneshvaryaShTottarashatanAmastotram.itx
Indexextra: (Rudrayamala tantra)
Language: Sanskrit
Latest update: January 26, 2014
Location: doc_devii
Proofread by: Ravi Mukku ravi_mukku at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: bhuvaneshvaryaShTottarashatanAmastotram
Texttype: stotra
Transliterated by: Ravi Mukku ravi_mukku at hotmail.com
engtitle: bhuvaneshvaryaShTottarashatanAmastotram
itxtitle: bhuvaneshvaryaShTottarashatanAmastotram
title: भुवनेश्वर्यष्टोत्तरशतनामस्तोत्रम्

---
  
 श्रीभुवनेश्वर्यष्टोत्तरशतनामस्तोत्रम्   
  
अथ श्रीभुवनेश्वर्यष्टोत्तरशतनामस्तोत्रम् ।  
  
ईश्वर उवाच  
  
महासम्मोहिनी देवी सुन्दरी भुवनेश्वरी ।  
एकाक्षरी एकमन्त्री एकाकी लोकनायिका ॥ १॥  
  
एकरूपा महारूपा स्थूलसूक्ष्मशरीरिणी ।  
बीजरूपा महाशक्तिः सङ्ग्रामे जयवर्धिनी ॥ २॥  
  
महारतिर्महाशक्तिर्योगिनी पापनाशिनी ।  
अष्टसिद्धिः कलारूपा वैष्णवी भद्रकालिका ॥ ३॥  
  
भक्तिप्रिया महादेवी हरिब्रह्मादिरूपिणी ।  
शिवरूपी विष्णुरूपी कालरूपी सुखासिनी ॥ ४॥  
  
पुराणी पुण्यरूपा च पार्वती पुण्यवर्धिनी ।  
रुद्राणी पार्वतीन्द्राणी शङ्करार्धशरीरिणी ॥ ५॥  
  
नारायणी महादेवी महिषी सर्वमङ्गला ।  
अकारादिक्षकारान्ता ह्यष्टात्रिंशत्कलाधरी ॥ ६॥  
  
सप्तमा त्रिगुणा नारी शरीरोत्पत्तिकारिणी ।  
आकल्पान्तकलाव्यापिसृष्टिसंहारकारिणी ॥ ७॥  
  
सर्वशक्तिर्महाशक्तिः शर्वाणी परमेश्वरी ।  
हृल्लेखा भुवना देवी महाकविपरायणा ॥ ८॥  
  
इच्छाज्ञानक्रियारूपा अणिमादिगुणाष्टका ।  
नमः शिवायै शान्तायै शाङ्करि भुवनेश्वरि ॥ ९॥  
  
वेदवेदाङ्गरूपा च अतिसूक्ष्मा शरीरिणी ।  
कालज्ञानी शिवज्ञानी शैवधर्मपरायणा ॥ १०॥  
  
कालान्तरी कालरूपी सञ्ज्ञाना प्राणधारिणी ।  
खड्गश्रेष्ठा च खट्वाङ्गी त्रिशूलवरधारिणी ॥ ११॥  
  
अरूपा बहुरूपा च नायिका लोकवश्यगा ।  
अभया लोकरक्षा च पिनाकी नागधारिणी ॥ १२॥  
  
वज्रशक्तिर्महाशक्तिः पाशतोमरधारिणी ।  
अष्टादशभुजा देवी हृल्लेखा भुवना तथा ॥ १३॥  
  
खड्गधारी महारूपा सोमसूर्याग्निमध्यगा ।  
एवं शताष्टकं नाम स्तोत्रं रमणभाषितम् ॥ १४॥  
  
सर्वपापप्रशमनं सर्वारिष्टनिवारणम् ।  
सर्वशत्रुक्षयकरं सदा विजयवर्धनम् ॥ १५॥  
  
आयुष्करं पुष्टिकरं रक्षाकरं यशस्करम् ।  
अमरादिपदैश्वर्यममत्वांशकलापहम् ॥ १६॥  
  
इति श्रीरुद्रयामले तन्त्रे भुवनेश्वर्यष्टोत्तरशतनाम समाप्तम् ।  
  
Encoded and proofread by Ravi Mukku ravi\_mukku at hotmail.com  
  
