---
Author: keshavabhaTTavirachitA
Category: devii, dashamahAvidyA, devI
File name: mAtRRibhaktistutiH.itx
Indexextra: (Scan)
Language: Sanskrit
Latest update: September 29, 2019
Location: doc_devii
Proofread by: Aruna Narayanan narayanan.aruna at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Matribhakti Stuti
engtitle: mAtRRibhaktistutiH
itxtitle: rAjarAjeshvarImAtRibhaktistutiH (keshavabhaTTavirachitA)
title: राजराजेश्वरीमातृइभक्तिस्तुतिः (केशवभट्टविरचिता)

---
  
 श्रीराजराजेश्वरीमातृभक्तिस्तुतिः   
ॐ भूमौ धर्मविनाशमीक्ष्य दिविजैः सिद्धैश्चतुर्भिर्मुदा  
     विज्ञप्ता सनकादिभिर्भगवती दुःखार्तिहन्त्री सताम् ।  
पुत्रीभूय स्वयं च तैरनुदिनं संसेविता या परा  
     ख्याता साऽवतु नोऽत्र जोनदिदितः(१) श्रीराजराजेश्वरी ॥ १॥  
  
दोषैर्दुष्टमऽनेकधा क्षितितलं संवीक्ष्य धर्मध्वज(२)-  
     व्याजात्कश्यपधर्मदग्धविमलं(३) तीर्थैश्च संस्कारितम् ।  
श्रीकश्मीरतले सुमेरुसविधे देशं गता या स्वयं  
     ख्याता साऽवतु नोऽत्र जोनदिदितः श्रीराजराजेश्वरी ॥ २॥  
  
बाल्ये नर्मसु कृष्णगीःषु (४) च य(५)देतीत्थं भुवि ख्यापने  
     प्रोद्युक्ता विविधात्तपुण्यसरणिः पाषाणमूर्त्यादिषु ।  
या व्यक्तं शिव(६)विष्णवित्यऽविरतं नामार्चनादिस्रुतेः  
     ख्याता साऽवतु नोऽत्र जोनदिदितः श्रीराजराजेश्वरी ॥ ३॥  
  
(७)पातिव्रत्यविधेरऽतीव च सती लोकेषु ख्यातौ रता  
     पाठे होमविधावऽतिथियजने श्राद्धे बलौ यक्षसाम् ।  
पत्युश्चाशयतोऽन्वहं विदधती भक्त्या सुवाचाऽपि या  
     ख्याता साऽवतु नोऽत्र जोनदिदितः श्रीराजराजेश्वरी ॥ ४॥  
  
गार्हस्थ्यं सफलीविधाय तनुजीभूतैः पुरा(८)सिद्धकै  
     स्तद्द्वारा च स्वयं वन(९)स्थवृषतः स्वायाससाध्यैर्धनैः ।  
सक्ता स्वी(१०)यकुटीगतातिथिजने तीर्था(११)टने या (१२)व्रते  
     ख्याता साऽवतु नोऽत्र जोनदिदितः श्रीराजराजेश्वरी ॥ ५॥  
  
Footnote   
       १ ``ज्योनदिदि '' इति नाम्ना ख्याता । २ पाखाण्डमिषेण ।  
       ३ कश्यपमुनितपसा भस्मीभूतविविधपापम् ।  
       ४ भगवद्गीतासु । ५ यदा यदाहि धर्मस्येति वाक्यार्थख्यापने ।  
       ६ हे शिव, हे विष्णो इत्थं नित्यमेव नामभिः ।  
       पूजादिनविविधभक्तिमार्गाच्च व्यक्तीकृतविविधधर्ममार्गा ।  
       ७ पतिव्रतस्त्रीनियमानां ख्यापनाय ।  
       पत्युर्वृत्त्यनुराधात्पञ्चयज्ञतत्पराऽसीदित्यर्थः ।  
       ८ पुरोक्तैः सनकादिभिः पुत्रीभूतैर्गार्हस्थ्यफलं  
                  पितृऋणमुक्तिं विधाय ।  
       ९ वानप्रस्थधर्मतः ।  
       १० कुटीचकसन्न्यासा क्रमेण गृहागतसज्जनसेवायां सक्ता ।  
       ११ तीर्थयात्रासु ।  
       १२ चातुर्मासादिव्रतानुष्ठानक्रमेषु च सक्ताऽभूदित्यर्थः ॥  
  
येन्दोः कीर्तिमधो(१)करी यतिजनेष्वाऽगुप्तदानार्पणैः  
     सम्मानैर्महतां सुपेशलवचोयोगैर्मुदा मानिनाम् ।  
सद्वाक्यैश्च शमादिधर्मविषयैर्युक्तैविरक्तात्मनां  
     ख्याता साऽवतु नोऽत्र जोनदिदितः श्रीराजराजेश्वरी ॥ ६॥  
  
या सूर्यस्य च शक्ति(२)माप्य हसती कामाद्यरेस्तापनैलिङ्गा(३)-  
     ऽवृत्तिसुशासनेश्च शमितैः स्वीयैर्मनोधर्मभिः ।  
मोहाद्या(४)ऽन्ध्यसुवृत्तमानसवतां ज्ञानप्रकाशप्रदा  
     ख्याता साऽवतु नोऽत्र जोनदिदितः श्रीराजराजेश्वरी ॥ ८॥  
  
ऐश्वर्यं स्वजनेषु तापमरिषु स्वान्ते शमं नैरृ(५)तिं  
     दुष्टेष्वेव समृद्धिमिष्टनि(६)वहे देहात्मबुद्धिं चितौ(७) ।  
सन्न्यस्याऽत्मधिया(८) विविक्तमहिमा याऽगाच्च स्वे (९)धामनि  
     ख्याता साऽवतु नोऽत्र जोनदिदितः श्रीराजराजेश्वरी ॥ ८॥  
  
धर्मे दाक्ष्यकृतिं मनोमलहृतिं स्वास्थ्यस्थितिं देह(१०)के  
     निर्माधु(११)र्यसृतिं गिरोऽतिशयतो भक्तिस्रुतिं स्वेश्व(१२)रे ।  
मात्राकारतयोल्लसत्परचितेर्दद्यात्कृतेयं स्तुति-  
     र्मातुर्भक्तिहृताशयैश्च पडरूश्रीगोविन्दकौलैर्नृणाम् ॥ ९॥  
  
मात्रष्टकं पठेद्यस्तु मातृभक्तो जितेन्द्रियः  
     आयुरारोग्यमैश्वर्यमिहा(१३)ऽन्ते सोऽप्नुयात्पराम् ॥ १०॥  
  
इति श्रीमच्छ्रीदत्तात्रेयकुलोत्पन्नपडरू इत्युपहित गोविन्दकौलानुज्ञया  
दैवज्ञकेशवभट्टविरचिता मातृभक्तिस्तुतिः ॥  
  
Footnote   
       १ तिरस्कुर्वती सर्वथा प्रह्लादकत्वात् । वियोगिनां दाहकत्वाच्चेन्दोः ।  
       २ प्रतापनयुतप्रकाशनशक्तिं अस्यास्तु  
       तापत्रयप्रशमनयुत प्रकाश शक्तिवत्त्वात् इति भावः ।  
       ३ धर्मिष्टानां चिह्नैर्नत्वनुष्ठानैरावृत्तिः स्वधर्मावरणं नतु  
       स्वोद्धारकरणं येषां तेषां धर्मव्याख्यानात्मप्रशासनैश्च ।  
       ४ कामादिभिरावृत्तान्तः करणानां प्रकाशदा । ५ अलक्ष्मीम् ।  
       ६ मित्रवर्गे । ७ स्वरूपे ।  
       ८ आत्माऽपरोक्षेण प्राप्ताऽद्वैतस्वरूपवृत्तिः ।  
       ९ कैवल्यात्मनि  
       १० सूक्ष्मे देहे  अन्तःकरणदोषनाशं स्थूले स्वास्थ्यं च ।  
       ११ निरतिशयतो माधुर्यप्रसृतिम् ।  
       १२ स्वेष्टदेवे भक्तिमार्गं च । इयं स्तुतिः पाठकानां मनुष्याणाम् ।  
       १३ इह लोके भुक्तिं, परलोके च मुक्तिमाप्नुयात् ॥  
  
  
Proofread by Aruna Narayanan narayanan.aruna at  gmail.com  
  
