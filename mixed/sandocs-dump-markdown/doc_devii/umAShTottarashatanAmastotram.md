---
Category: aShTottarashatanAma, devii, dashamahAvidyA, devI, pArvatI
Description-comments: See corresponding nAmAvalI
File name: umAShTottarashatanAmastotram.itx
Indexextra: (Scan)
Language: Sanskrit
Latest update: April 30, 2017
Location: doc_devii
Proofread by: Gopal Upadhyay
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: umAShTottarashatanAmastotram
Transliterated by: Gopal Upadhyay gopal.j.upadhyay at gmail.com
engtitle: umAShTottarashatanAmastotram
itxtitle: umAShTottarashatanAmastotram
title: उमाष्टोत्तरशतनामस्तोत्रम्

---
  
 उमाऽष्टोत्तरशतनामस्तोत्रम्   
श्रीगणेशाय नमः ।  
श्रीउमामहेश्वराभ्यां नमः ।  
  
पातु नः पार्वती दुर्गा हैमवत्यम्बिका शुभा ।  
शिवा भवानी रुद्राणी शङ्करार्धशरीरिणी ॥ १॥  
  
ॐ उमा कात्यायनी गौरी काली हैमवतीश्वरी ।  
शिवा भवानी रुद्राणी शर्वाणी सर्वमङ्गला ॥ २॥  
  
अपर्णा पार्वती दुर्गा मृडानी चण्डिकाऽम्बिका ।  
आर्या दाक्षायणी चैव गिरिजा मेनकात्मजा ॥ ३॥  
  
स्कन्दामाता दयाशीलासुन्दरी भक्तरक्षका ।  
भक्तवश्या च लावण्यनिधिः सर्वसुखप्रदा ॥ ४॥  
  
महादेवी भक्तमनोह्वलादिनी कठिनस्तनी ।  
कमलाक्षी दयासारा कामाक्षी नित्ययौवना ॥ ५॥  
  
सर्वसम्पत्प्रदा कान्ता सर्वसम्मोहिनी मही ।  
शुभप्रिया कम्बुकण्ठी कल्याणी कमलप्रिया ॥ ६॥  
  
सर्वेश्वरी च कमलहस्ताविष्णुसहोदरी ।  
वीणावादप्रिया सर्वदेवसम्पूजिताङ्घ्रिका ॥ ७॥  
  
कदम्बारण्यनिलया विन्ध्याचलनिवासिनी ।  
हरप्रिया कामकोटिपीठस्था वाञ्छितार्थदा ॥ ८॥  
  
श्यामाङ्गा चन्द्रवदना सर्ववेदस्वरूपिणी ।  
सर्वशास्त्रस्वरूपाच सर्वदेवमयी तथा ॥ ९॥  
  
पुरुहूतस्तुता देवी सर्ववेद्या गुणप्रिया ।  
पुण्यस्वरूपिणी वेद्या पुरुहूतस्वरूपिणी ॥ १०॥  
  
पुण्योदया निराधारा शुनासीरादिपूजिता ।  
नित्यपूर्णा मनोगम्या निर्मलाऽऽनन्दपूरिता ॥ ११॥  
  
वागीश्वरी नीतिमती मञ्जुला मङ्गलप्रदा ।  
वाग्मिनी वञ्जुला वन्द्या वयोऽवस्थाविवर्जिता ॥ १२॥  
  
वाचस्पतिर्महालक्ष्मीर्महामङ्गलनायिका ।  
सिंहासनमयी सृष्टिस्थितिसंहारकारिणी ॥ १३॥  
  
महायज्ञानेत्ररूपा सावित्री ज्ञानरूपिणी ।  
वररूपधरायोगा मनोवाचामगोचरा ॥ १४॥  
  
दयारूपा च कालज्ञा शिवधर्मपरायणा ।  
वज्रशक्तिधरा चैव सूक्ष्माङ्गी प्राणधारिणी ॥ १५॥  
  
हिमशैलकुमारी च शरणागतरक्षिणी ।  
सर्वागमस्वरूपा च दक्षिणा शङ्करप्रिया ॥ १६॥  
  
दयाधारा महानागधारिणी त्रिपुरभैरवी ।  
नवीनचन्द्रचूडस्य प्रिया त्रिपुरसुन्दरी ॥ १७॥  
  
नाम्नामष्टोत्तरशतं उमायाः कीर्तितं सकृत् ।  
शान्तिदं कीर्तिदं लक्ष्मीयशोमेधाप्रदायकम् ॥ १८॥  
  
॥ इति श्रीउमाऽष्टोत्तरशतनामस्तोत्रं सम्पूर्णम् ॥  
  
  
Encoded and proofread by Gopal Upadhyay gopal.j.upadhyay at gmail.com  
  
