---
Category: devii, otherforms, devI, kavacha
File name: indrAkShIkavacham.itx
Indexextra: (Manuscripts 12)
Language: Sanskrit
Latest update: February 22, 2020
Location: doc_devii
Proofread by: Sivakumar Thyagarajan Iyer, Psa Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: otherforms
Subject: philosophy/hinduism/religion
Sublocation: devii
Text title: Indrakshi Kavacham
Transliterated by: Sivakumar Thyagarajan Iyer shivakumar24 at gmail.com
engtitle: indrAkShIkavacham
itxtitle: indrAkShIkavacham
title: इन्द्राक्षीकवचम्

---
  
 श्री इन्द्राक्षीकवचम्   
ॐ श्रीगणेशाय नमः ।  
देव्युवाच -  
भगवान् देवदेवश लोकेश्वर जगत्पते ।  
इन्द्राक्ष्याः कवचं ब्रूहि सर्वतत्त्वनिरूपिणम् ॥ १॥  
  
श्रीभैरव उवाच  
इन्द्राक्ष्याः कवचं पुण्यं सर्वतत्त्वनिरूपिणम् ।  
जगच्चिन्तामणिं नाम सर्वमन्त्रैकसाधनम् ॥ २॥  
  
यं धृत्वा कवचं ब्रह्माविष्णुर्भीमा शचीपतिः ।  
यमोऽपि वरुणश्चैव कुबेरश्च दिगीश्वरः ॥ ३॥  
  
ब्रह्मा सृजति विश्वं च विष्णुर्दैत्यनिषूदनः ।  
शिवः संहरते विश्वं जिष्णुः सुमनसां पतिः ॥ ४॥  
  
दिगीश्वराश्च दिक्पाला यथावदनु भूतले ।  
जगच्चिन्तामणिं वश्ये भोगमोक्षैकसाधनम् ॥ ५॥  
  
सर्वविद्यामयं ब्रह्मविद्यानिधिमनुत्तमम् ।  
जगच्चिन्तामणे देवि कवचस्यास्य कीर्तितः ॥ ६॥  
  
देवीन्द्राक्षी परा प्रोक्ता ह्रीं बीजं शक्तिनी स्मृता ।  
कीलकं प्रणवः प्रोक्तस्त्रिवर्गफलसाधने ॥ ७॥  
  
अस्य श्री इन्द्राक्षीकवचस्य पुरन्दरऋषिः, बृहतीच्छन्दः, इन्द्राक्षी देवता ।  
ह्रीं बीजं, श्रीं शक्तिः, प्रणवः कीलकम् ।  
त्रिवर्गफलसाधने विनियोगः ।  
ॐ ह्रीं श्रीं वज्रहस्ता मे शिरो रक्षतु सर्वदा ।  
ऐं सौंः क्लीं पातु मे भालं वज्रिणी वज्रिसेविता ॥ १॥  
  
फट् स्वाहा वज्रहस्ता च पातु नेत्रे ममानिशम् ।  
ॐ ह्रां कर्णौ सदा पातु ॐ श्रां गण्डौ सदावतु ॥ २॥  
  
ॐ ॐ मे नासिका पातु परमा परमेश्वरी ।  
ॐ ऐं मुखं च मे पातु वीरधीरैकसुन्दरी ॥ ३॥  
  
ॐ क्लीं जिह्वां सदा रक्षेद्देवता शशिसुन्दरी ।  
ॐ क्लां कण्ठं ममाव्याद्वै देवता सूर्यसुन्दरी ॥ ४॥  
  
ॐ सः स्कन्धौ सदा पातु देवी श्रीवह्निसुन्दरी ।  
ॐ ऐं ह्रं मे उरः पातु देवता ऋक्षसुन्दरी ॥ ५॥  
  
ॐ ऐं श्रीं मे स्तनौ पातु देवी कुलिशसुन्दरी ।  
ॐ श्रीं ह्रीं मेऽवतात्पार्श्वे देवी श्रीतिथिसुन्दरी ॥ ६॥  
  
ॐ ह्रां सौंः मेऽवतात्कुक्षिं देवी श्रीयोगसुन्दरी ।  
ॐ श्रीं ह्रौं पातु मे नाभिं देवता पाशसुन्दरी ॥ ७॥  
  
ॐ श्रिं मे पातु जठरं देवी कमलसुन्दरी ।  
ॐ ह्रूं क्रीं पातु मे बाहू देवी खट्वाङ्गसुन्दरी ॥ ८॥  
  
ॐ ह्रां श्रीं पातु मे हस्तौ देवी मार्गणसुन्दरी ।  
ॐ क्रां ह्रां पातु मे ष्टष्ठं देवी भद्राङ्गसुन्दरी ॥ ९॥  
  
ॐ ह्रीं सौंः पातु मे वस्तिं देवी पञ्चास्यसुन्दरी ।  
ॐ श्रूं ह्रां क्रीं कटिं पातु देवता टङ्कसुन्दरी ॥ १०॥  
  
ॐ श्रीं स्रीं पातु मेशिश्नं देवी पीतनसुन्दरी ।  
ॐ ह्रीं ह्रूं मेऽवताद्गुह्यं देवी पातालसुन्दरी ॥ ११॥  
  
ॐ श्रीं क्लौं पातु मामूरू देवी ब्राह्मणसुन्दरी ।  
ॐ ऐं स्तौंः मे रक्षेज्जानुनी देवी ब्रह्मसुन्दरी ॥ १२॥  
  
ॐ श्रींवै पातु मे जङ्घे देवता विष्णुसुन्दरी ।  
ॐ स्रां ह्रां ऐं सदाऽव्यान्मे गुल्फौ गीर्वाणासुन्दरी ॥ १३॥  
  
ॐ ह्रीं श्रीं पातु मे पादौ देवता शिवसुन्दरी ।  
ॐ स्रीं हूं पातु मे पूर्वे देवता यक्षसुन्दरी ॥ १४॥  
  
ॐ जुं सः पातु मे वह्रौ देवता दैत्यसुन्दरी ।  
ॐ ऐं क्लीं पातु मे दक्षे देवता प्रेतसुन्दरी ॥ १५॥  
  
ॐ श्रां पातु मे नैरृत्यां देवी रक्षससुन्दरी ।  
ॐ श्रीं मां पातु वारुण्यां देवी वरुणसुन्दरी ॥ १६॥  
  
ॐ क्रौं हूं पातु वायव्यं देवता वायुसुन्दरी ।  
ॐ हूं पातु कौवीर्यां देवी पिशाचसुन्दरी ॥ १७॥  
  
ॐ ह्रीं श्रीं पातु मामीशे देवतेशानसुन्दरी ।  
ॐ ऐं हुं पातु मामूर्ध्वे देवी गगनसुन्दरी ॥ १८॥  
  
ॐ ह्रीं अधस्तान्मे मायादेवी पन्नगसुन्दरी ।  
ॐ ॐ ह्रीं मे प्रभतेऽव्याद्देवी ब्रह्माण्डसुन्दरी ॥ १९॥  
  
ॐ क्रौं क्लीं पातु मां रात्रौ देवी त्रैलोक्यसुन्दरी ।  
ॐ क्लिं पातु निशीथे मां देवी श्रीकामसुन्दरी ॥ २०॥  
  
ॐ ह्रां क्रूं मां निशान्तेऽव्याद्देवता लोकसुन्दरी ।  
सर्वत्र सर्वदा पातु देवी मां रूपसुन्दरी ॥ २१॥  
  
रणे राजकुले पूजे विवादे रिपुसग्रनि ।  
दावाग्न्यरण्यभीतौ च पोताव्यौ जुररोगतः ॥ २२॥  
  
महाव्याधिषु मां पातु इन्द्राक्षी चेन्द्रसुन्दरी ।  
ॐ ह्रीं श्रीं ऐं सौः क्लीं पायादिन्द्राक्षी मां भवाम्बुधेः ॥ २३॥  
  
शिरसः पादपर्यन्तं पादादिमस्तकान्तकम् ।  
ॐ ह्रीं श्रीं सर्वभीतिभ्यः इन्द्राक्षी पातु मे वपुः ॥ २४॥  
  
फलश्रुतिः -  
इतीदं कवचं पुण्यं सर्वविद्यानिरूपणम् ।  
जगच्चिन्तामणिं नाम त्रिषु लोकेशु दुर्लभम् ॥ १॥  
  
सर्वतत्त्वमयं दिव्यं सर्वतन्त्रैकरूपिणम् ।  
सर्वागममयं तत्त्वं गोप्तव्यं पशुसङ्कटे ॥ २॥  
  
अर्धरात्रौ च मध्याह्ने रवौ कुङ्कुमकेन च ।  
भूर्जत्वचि लिखेद्वर्म धारयेन्मूर्ध्नि वा भुजे ॥ ३॥  
  
रणे सर्वान् रिपून् जित्वा कल्याणी गृहमाविशेत् ।  
वन्ध्या वामभुजे धृत्वा ऋतुस्नात्वाह्नि पञ्चमे ॥ ४॥  
  
धृत्वाऽचिरेण कालेन लभते तनयान् बहून् ।  
ज्वरादयश्च ये रोगाः सत्रिपातादिकुष्ठकाः ॥ ५॥  
  
विद्रवन्ति भयत्रस्ताः कवचस्यास्य धारणात् ।  
सप्तजन्मार्जितं पापं दहत्पग्निरिवेन्धनम् ॥ ६॥  
  
इन्द्रप्रभृतयो देवाः कामक्रोधादयोऽरयः ।  
जीवादयश्च गुरवः शुक्राद्याः कवयस्तथा ॥ ७॥  
  
भूपप्रभृतयो मर्त्या वश्यमेष्यन्ति वर्मणः ।  
धारणात्पठनात्सत्यं सर्वविद्येश्वरो भवेत् ॥ ८॥  
  
धनवान्पुत्रवान् श्रीमान्पठनात्साधको भवेत् ।  
इतीदं कवचं गुह्यं गुह्याद्गुह्यतरं परम् ॥ ९॥  
  
जगच्चिन्तामणिं नाम गोप्तव्यं च दुरात्मभ्यः ।  
इन्द्राक्ष्याः सर्वसर्वस्वं सारात्सारोत्तमोत्तमम् ।  
अदातव्यमवक्तव्यमित्याज्ञापरमेश्चरि ॥ १०॥  
  
॥ इति श्रीरुद्रयामले तन्त्रे इन्द्राक्षीकवचं समाप्तम् ॥  
  
॥ शुभमस्तु ॥  
  
  
  
Encoded by Sivakumar Thyagarajan Iyer  
Proofread by Sivakumar Thyagarajan Iyer, Psa Easwaran psaeaswaran  
  
