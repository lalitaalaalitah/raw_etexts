---
Author: Sachchidananda Shivabhinava Nrisimha Bharati Swamigal
Category: devii, sachchidAnanda-shivAbhinava-nRisiMhabhAratI, devI, pArvatI
File name: shivAstutiH.itx
Indexextra: (Scans 1, 2)
Language: Sanskrit
Latest update: November 9, 2018
Location: doc_devii
Proofread by: PSA Easwaran psawaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: pArvatI
Subject: philosophy/hinduism/religion
Sublocation: devii
Text title: shivAstutiH
engtitle: shivAstutiH
itxtitle: shivAstutiH (shivAbhinavanRisiMhabhAratIvirachitA)
title: शिवास्तुतिः (शिवाभिनवनृइसिंहभारतीविरचिता)

---
  
 श्रीशिवास्तुतिः   
(शिष्याशीर्वचनात्मकस्तवाः)  
कालाहङ्कारनिर्वापणचणहृदयाम्भोजबालारुणाभे  
कायक्लेशादिहीनैरपि सुखसुलभैः सेवनैः प्रीयमाणे ।  
काणादाक्षाङ्घ्रिशेषप्रमुखबुधवरैश्चिन्त्यमानाङ्घ्रिपद्मे  
सर्वज्ञं श्रीनृसिंहं कुरु शिवदयिते सत्वरं मद्विनम्रम् ॥  
  
यत्पादाम्भःप्रभूतप्रणतिरतिजवात्कर्तुमीष्टे जगत्यां  
कादाचित्कापि मूकं सुरगुरुजयिनं वाग्भिरन्यादृशाभिः ।  
सा त्वं वेलाविहीनप्रसृमरकरुणापूरपूर्णैः कटाक्षैः  
सर्वज्ञं श्रीनृसिंहं कुरु शिवदयिते सत्वरं मद्विनम्रम् ॥ २॥  
  
यां बोद्धुं शान्तिदान्तिप्रमुखगुणवरैः संयतन्ते यतीन्द्राः  
यस्याः कारुण्यलेशाज्जगति जनततिर्जन्ममृत्यू जहाति ।  
सा त्वं सच्चित्स्वरूपा शुकमुखमुनिभिश्विन्त्यमाना नितान्तं  
सर्वज्ञं श्रीनृसिंहं कुरु शिवदयिते सत्वरं मद्विनम्रम् ॥ ३॥  
  
विद्यानाथाब्जनेत्रप्रमुखसुरवराराध्यपादारविन्दे  
विद्यादानप्रवीणे प्रणतजनमनोबोधदानव्रताढ्ये ।  
कायश्रीधिक्कृतोद्यद्दिनकरनिकरे चक्रराजासनस्थे  
सर्वज्ञं श्रीनृसिंहं कुरु शिवदयिते सत्वरं मद्विनम्रम् ॥ ४॥  
  
इति शृङ्गेरि श्रीजगद्गुरु श्रीसच्चिदानन्दशिवाभिनवनृसिंह-  
भारतीस्वामिभिः विरचिता श्रीशिवास्तुतिः समाप्ता ।  
  
  
Proofread by PSA Easwaran psaeaswaran at gmail.com  
  
