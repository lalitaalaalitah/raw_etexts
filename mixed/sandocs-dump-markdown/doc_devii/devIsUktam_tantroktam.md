---
Author: Traditional
Category: sUkta, devii, durgA, svara, devI
File name: tantroktadeviisuukta.itx
Language: Sanskrit
Latest update: June 26, 2004, January 31, 2009
Location: doc_devii
Proofread by: Ravin Bhalekar ravibhalekar at hotmail.com, Chetan Pandya pandyacus
  at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: durgA
Subject: philosophy/hinduism/religion
Sublocation: devii
Text title: tantroktadevIsUktam
Texttype: svara
Transliterated by: WebD
engtitle: tantroktadevIsUktam
itxtitle: devIsUktam (tantroktam)
title: देवीसूक्तम् (तन्त्रोक्तम्)

---
  
 अथ तन्त्रोक्तं देवीसूक्तम्   
  
श्रीगणेशाय नमः ।  
नमो देव्यै महादेव्यै शिवायै सततं नमः ।  
नमः प्रकृत्यै भद्रायै नियताः प्रणताः स्म ताम् ॥ १॥  
  
रौद्रायै नमो नित्यायै गौर्यै धात्र्यै नमो नमः ।  
ज्योत्स्नायै चेन्दुरूपिण्यै सुखायै सततं नमः ॥ २॥  
  
कल्याण्यै प्रणतां वृद्ध्यै सिद्ध्यै कुर्मो नमो नमः ।  
नैऋर्त्यै भूभृतां लक्ष्म्यै शर्वाण्यै ते नमो नमः ॥ ३॥  
  
दुर्गायै दुर्गपारायै सारायै सर्वकारिण्यै ।  
ख्यात्यै तथैव कृष्णायै धूम्रायै सततं नमः ॥ ४॥  
  
अतिसौम्यातिरौद्रायै नतास्तस्यै नमो नमः ।  
नमो जगत्प्रतिष्ठायै देव्यै कृत्यै नमो नमः ॥ ५॥  
  
या देवी सर्वभूतेषु विष्णुमायेति शब्दिता ।  
नमस्तस्यै नमस्तस्यै नमस्तस्यै नमो नमः ॥ ६॥  
  
या देवी सर्वभूतेषु चेतनेत्यभिधीयते ।  
नमस्तस्यै नमस्तस्यै नमस्तस्यै नमो नमः ॥ ७॥  
  
या देवी सर्वभूतेषु बुद्धिरूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ ८॥  
  
या देवी सर्वभूतेषु निद्रारूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ ९॥  
  
या देवी सर्वभूतेषु क्षुधारूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ १०॥  
  
या देवी सर्वभूतेषु छायारूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ ११॥  
  
या देवी सर्वभूतेषु शक्तिरूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ १२॥  
  
या देवी सर्वभूतेषु तृष्णारूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ १३॥  
  
या देवी सर्वभूतेषु क्षान्तिरूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ १४॥  
  
या देवी सर्वभूतेषु जातिरूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ १५॥  
  
या देवी सर्वभूतेषु लज्जारूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ १६॥  
  
या देवी सर्वभूतेषु शान्तिरूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ १७॥  
  
या देवी सर्वभूतेषु श्रद्धारूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ १८॥  
  
या देवी सर्वभूतेषु कान्तिरूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ १९॥  
  
या देवी सर्वभूतेषु लक्ष्मीरूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ २०॥  
  
या देवी सर्वभूतेषु वृत्तिरूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ २१॥  
  
या देवी सर्वभूतेषु स्मृतिरूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ २२॥  
  
या देवी सर्वभूतेषु दयारूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ २३॥  
  
या देवी सर्वभूतेषु तुष्टिरूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ २४॥  
  
या देवी सर्वभूतेषु मातृरूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ २५॥  
  
या देवी सर्वभूतेषु भ्रान्तिरूपेण संस्थिता ।  
नमस्तस्यै नमस्तस्यै नमस्तस्यै नमो नमः ॥ २६॥  
  
इन्द्रियाणामधिष्ठात्री भूतानां चाखिलेषु या ।  
भूतेषु सततं तस्यै व्याप्त्यै दैव्यै नमो नमः ॥ २७॥  
  
चित्तिरूपेण या कृत्स्नमेतद्व्याप्य स्थितां जगत् ।  
नमस्तस्यै नमस्तस्यै नमस्तस्यै नमो नमः ॥ २८॥  
  
स्तुता सुरैः पूर्वमभीष्टसंश्रयात्तथा सुरेन्द्रेण दिनेषु सेविता ॥  
  
करोतु सा नः शुभहेतुरीश्वरी शुभानि भद्राण्यभिहन्तु चापदः ॥ २९॥  
  
या साम्प्रतं चोद्धतदैत्यतापितैरस्माभिरीशा च सुरैर्नमस्यते ।  
या च स्मृता तत्क्षणमेव हन्ति नः सर्वापदो  
भक्तिविनम्रमूर्तिभिः ॥ ३०॥  
  
  
Proofread by Ravin Bhalekar ravibhalekar@hotmail.com,  
and Chetan Pandya pandyacus and gmail.com  
  
  
