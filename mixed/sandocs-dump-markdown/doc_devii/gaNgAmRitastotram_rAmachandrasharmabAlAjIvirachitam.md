---
Author: Ramachandra Sharma Balaji
Category: devii, devI, nadI
Description/comments: Ganga Jnana Mahodadhi compiled by Acharya Ramapada Chakravarty
File name: gangAmRRitastotram.itx
Indexextra: (Scan)
Language: Sanskrit
Latest update: December 7, 2019
Location: doc_devii
Proofread by: Anil Kumar Pandey anil.kumar17pandey at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: nadI
Subject: philosophy/hinduism/religion
Sublocation: devii
Text title: Gangamritastotram
Transliterated by: Anil Kumar Pandey anil.kumar17pandey at gmail.com
engtitle: gangAmRRitastotram
itxtitle: gaNgAmRitastotram (rAmachandrasharmabAlAjIvirachitam)
title: गण्गामृइतस्तोत्रम् (रामचन्द्रशर्मबालाजीविरचितम्)

---
  
 गङ्गामृतस्तोत्रम्   
श्रीगणेशाय नमः ।  
श्रीरामचन्द्रशर्मबालाजीविरचितं  
गुञ्जन्ममिलिन्दपुञ्जविलसत्कुम्भद्वयाम्भोरुह  
     द्वन्द्वस्यन्दिमरन्दबिन्दुनिवहं भाले विशाले मुदा ।  
शुक्त्यै वामलयान्तयेन्दुकलया बिभ्रद्भवानीभव  
     स्तन्वन् भव्यमयं भयं विकलयत्रव्यादभव्यात्स नः ॥ १॥  
  
लोलत्कल्लोलमालाकुलबकुलकुलोल्लासिकूलानुकूलो  
     न्मीलन्मल्लीमतल्लीविहितविहृतयश्चञ्चरीका जयन्ति ।  
स्वच्छायाच्छादिताङ्गानमरपुरमहोमत्तमातङ्गवारा ।  
     नारादारोहयन्तः किमुत शिवजलैगौरिगङ्गे ! स्तुतिस्ते ॥ २॥  
  
आलोकालोकलोका विषयविषधरासारसंसारगर्त  
     प्रावर्तप्रोज्झिताशास्त्वदुणनुतिवशादम्ब! सालम्ब्यमीयुः ।  
दृष्ट्वैतत्स्पष्टमङ्के दधदपि गिरिजां केवलं कामगञ्जां  
     मातर्गङ्गे ! वराङ्गे ! वहति पशुपतिस्त्वां परानन्दकन्दाम् ॥ ३॥  
  
भर्गः स्वर्गापवर्गश्रयणचणगुणान्त्वां दधानो विरक्तः  
     कृत्तिक्ष्वेडाहितुण्डान्यवहदवहितः कामदाहे च देहे ।  
गेहे माहेश्वरं हे सुरधुनि ! चरितं वीक्ष्य विष्णुं  विलासैः  
     पैत्रे जैत्रे वसन्ती वशयति कमला म्लानमानेतिजाने ॥ ४॥  
  
प्रातमर्तर्यदान्तर्भवति कतिपयं कालमालोलचेता  
     भूताधीशादिलेखावलिमिलितकले त्वज्जले जन्तुरेषः ।  
कः शेषः को विशेषः सुरवरविभवे का सुधांशोश्च शोभा  
     रम्भासम्भोगभाजां मुहुरिति वदतां सेव्यतामेति कामम् ॥ ५॥  
  
चित्रं यच्छम्भुशैलायितशिरसि समुद्धर्तुमन्धान् धरायां  
     धारां वारामपारां धरशिखरनिभामादधौ ब्रह्मलोकात् ।  
तत्कालेऽकालकोलाहलबहलमिलन्मोहमालिन्यलीनैः  
     शालीनैदेवि ! दैवैरनुदितमुदितं ज्ञानमज्ञस्य सद्यः ॥ ६॥  
  
ब्रह्माण्डस्तम्भदण्डः किमु यमनियमे कालदण्डः प्रचण्डः  
     किम्वा भूमन्थदण्डः किमु पतति दिवः स्वधुनीवारिदण्डः ।  
किम्वाऽऽकाशः सुभाण्डः किमिह हिमगिरिः प्रौढपिण्डः किमित्थं  
     तरुत्प्रेक्ष्यमाणा दिवि भुवि च जनैर्जाह्नवी जन्यमव्यात् ॥ ७॥  
  
कुप्यद्गौरीकटाक्षारुणकिरणगणैर्भाति या शोणशोभा  
     शम्भूत्क्षिप्तेभकृत्तिप्रतिफलिततलैर्याऽतुला श्यामला च ।  
किञ्चोदञ्चच्छरच्चन्द्रितकरनिकराकीर्णमुक्ताच्छगुच्छ  
     च्छायासच्छायचारुः स्वयमियमपरा रातु वाणीस्त्रिवेणी ॥ ८॥  
  
मातर्मातङ्गसङ्गोच्छलदमलजलस्नातनारीस्तनाग्र  
     स्रस्तश्रीखण्डसङ्गोद्धृतधरविहरदूरिपाटीरवृक्षे ।  
वक्ष्ये किं बिन्दुभक्षे तव फलमखिले क्षेममत्राकुलेक्षोऽ  
     हीशोऽधीशोऽपि नेशो भवति हि गदितुं पारमम्भोमहिम्नः ॥ ९॥  
  
पादायोदप्रधाराकृतिरमितचितिर्या पुराऽभून्मुरारेः  
     प्रादुर्भूता पुरारेरपि शिरसि जटाजूटकूटेऽस्ति सैव ।  
पादाग्रादाशिखाग्रादपि हरिहरयोरेकरूपैकरूप्यं  
     जल्पन्ती जहुकन्या जगति विजयते जीवजीवातुरेषा ॥ १०॥  
  
निर्यातां त्वां पदाग्रात् सुरधुनि ! परमां चित्कलां वीक्ष्य जातः  
     श्यामः शेते रमेशः परमधिजलधि प्राप्तुकामः पुनर्याम् ।  
भगों जागर्ति लब्धा विधिरपि विदधे विश्वमाश्वासयन्ती  
     मायान्तीमत्र जाने जगति जनिजुषामैहिकामुष्मिकाय ॥ ११॥  
  
अपर्णाऽऽकीर्णोमपि प्रबलफणिफूत्कारविकलोऽ  
     नलोदीर्णज्वालावलिमलिनहालाहलगलः ।  
स्थितः शैलप्रस्थे सुरधुनि ! तवैवैष महिमा  
     यतः सोऽयं स्थाणुः फलति फलमानन्दमतुलम् ॥ १२॥  
  
साधुसङ्गादिदं गङ्गामृतं येन मुखे धृतम् ।  
तस्य गङ्गापदे सङ्गात् मनोऽनङ्गारिभृद् भवेत् ॥ १३॥  
  
इति श्रीरजाप्यान्वयोत्पत्रधुरन्धरोपनामकत्रीमदात्मारामसूरिसूनुना  
बालाजीत्यपरप्रसिद्धाभिधानेन रामचन्द्रशर्मणा काशान्थेन कृतं  
गङ्गामृतस्तोत्रं सम्पूर्णम् ।  
  
  
Encoded and proofread by Anil Kumar Pandey anil.kumar17pandey at gmail.com   
  
