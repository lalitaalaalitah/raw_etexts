---
Category: devii, panchaka, otherforms, devI
File name: jAnakIcharamasharaNAgatamantra.itx
Indexextra: (booklet)
Language: Sanskrit
Latest update: September 22, 2017
Location: doc_devii
Proofread by: NA
Send corrections to: Sanskrit@cheerful.com
Site access: https://sanskritdocuments.org
SubDeity: otherforms
Subject: philosophy/hinduism/religion
Sublocation: devii
Text title: jAnakIcharamasharaNAgatamantra
engtitle: jAnakIshrIjAnakIsharaNAgatipanchakam jAnakIcharamasharaNAgatamantra
itxtitle: jAnakIsharaNAgatipanchakam athavA jAnakIcharamasharaNAgatamantraH
title: जानकीशरणागतिपञ्चकम् अथवा जानकीचरमशरणागतमन्त्रः

---
  
 श्रीजानकीशरणागतिपञ्चकम्   
  
ॐ कृपारूपिणिकल्याणि रामप्रिये श्री जानकी ।  
कारुण्यपूर्णनयने दयादृष्ट्यावलोकये ॥  
  
व्रतं -  
पापानां वा शुभानां वा वधार्हार्णां प्लवङ्गम ।  
कार्यं कारुण्यमार्येण न कश्चिन्नापराध्यति ॥  
  
अथ शरणागति पञ्चकम् ।  
ॐ सर्वजीव शरण्ये श्रीसीते वात्सल्य सागरे ।  
मातृमैथिलि सौलभ्ये रक्ष मां शरणागतम् ॥ १॥  
  
कोटि कन्दर्प लावण्यां सौन्दर्य्यैक स्वरूपताम् ।  
सर्वमङ्गल माङ्गल्यां भूमिजां शरणं व्रजे ॥ २॥  
  
ॐ शरणागतदीनार्त परित्राणपरायणम् ।  
सर्वस्यार्ति हरेणैक धृतव्रतां शरणं व्रजे ॥ ३॥  
  
ॐ सीतां विदेहतनयां रामस्य दयितां शुभाम् ।  
हनुमता समाश्वस्तां भूमिजां शरणं व्रजे ॥ ४॥  
  
ॐ अस्मिन् कलिमला कीर्णे कालेघोरभवार्णवे ।  
प्रपन्नानां गतिर्नास्ति श्रीमद्रामप्रियां विना ॥ ५॥  
  
॥ इति जानकीचरमशरणागतमन्त्रः ॥  
  
  
  
