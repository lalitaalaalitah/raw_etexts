---
Acknowledge-Permission: Mahaperiaval Trust
Category: shatI, devii, devI, dashamahAvidyA
Description/comments: from Balasaparya, kulAvarNavatantra
File name: bAlAtrishatI.itx
Language: Sanskrit
Latest update: August 19, 2018
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Bala Trishati Stotram
engtitle: bAlAtrishatI
itxtitle: bAlAtrishatI (kulAvarNavatantrAntargatA)
title: बालात्रिशती (कुलावर्णवतन्त्रान्तर्गता)

---
  
 श्रीबालात्रिशतीस्तोत्रम्   
  
अस्य श्रीबालात्रिपुरसुन्दरी त्रिशतनामस्तोत्रमहामन्त्रस्य  
आनन्दभैरव ऋषिः । अनुष्टुप् छन्दः । श्रीबालात्रिपुरसुन्दरी देवता ।  
ऐं बीजं ।  सौः शक्तिः ।  क्लीं कीलकं ।  
श्रीबलात्रिपुरसुन्दरी प्रीत्यर्थं श्रीबालात्रिपुरसुन्दरी  
त्रिशतनामस्तोत्रपारायणे विनियोगः ।  
मूलेन द्विरावृत्त्या करहृदयन्यासः ।  
ध्यानम्-  
रक्ताम्बरां चन्द्रकलावतंसां समुद्यदादित्यनिभां त्रिनेत्राम् ।  
विद्याक्षमालाभयदामहस्तां ध्यायामि बालामरुणाम्बुजस्थाम् ॥  
  
ऐङ्काररूपा ऐङ्कारनिलया ऐम्पदप्रिया ।  
ऐङ्काररूपिणी चैव ऐङ्कारवरवर्णिनी ॥ १॥  
  
ऐङ्कारबीजसर्वस्वा ऐङ्काराकारशोभिता ।  
ऐङ्कारवरदानाढ्या ऐङ्कारवररूपिणी ॥ २॥  
  
ऐङ्कारब्रह्मविद्या च ऐङ्कारप्रचुरेश्वरी ।  
ऐङ्कारजपसन्तुष्टा ऐङ्कारामृतसुन्दरी ॥ ३॥  
  
ऐङ्कारकमलासीना ऐङ्कारगुणरूपिणी ।  
ऐङ्कारब्रह्मसदना ऐङ्कारप्रकटेश्वरी ॥ ४॥  
  
ऐङ्कारशक्तिवरदा ऐङ्काराप्लुतवैभवा ।  
ऐङ्कारामितसम्पन्ना ऐङ्काराच्युतरूपिणी ॥ ५॥  
  
ऐङ्कारजपसुप्रीता ऐङ्कारप्रभवा तथा ।  
ऐङ्कारविश्वजननी ऐङ्कारब्रह्मवन्दिता ॥ ६॥  
  
ऐङ्कारवेद्या ऐङ्कारपूज्या ऐङ्कारपीठिका ।  
ऐङ्कारवाच्या ऐङ्कारचिन्त्या ऐं ऐं शरीरिणी ॥ ७॥  
  
ऐङ्कारामृतरूपा च ऐङ्कारविजयेश्वरी ।  
ऐङ्कारभार्गवीविद्या ऐङ्कारजपवैभवा ॥ ८॥  
  
ऐङ्कारगुणरूपा च ऐङ्कारप्रियरूपिणी ।  
क्लीङ्काररूपा क्लीङ्कारनिलया क्लीम्पदप्रिया ॥ ९॥  
  
क्लीङ्कारकीर्तिचिद्रूपा क्लीङ्कारकीर्तिदायिनी ।  
क्लीङ्कारकिन्नरीपूज्या क्लीङ्कारकिंशुकप्रिया ॥ १०॥  
  
क्लीङ्कारकिल्बिषहरी क्लीङ्कारविश्वरूपिणी ।  
क्लीङ्कारवशिनी चैव क्लीङ्कारानङ्गरूपिणी ॥ ११॥  
  
क्लीङ्कारवदना चैव क्लीङ्काराखिलवश्यदा ।  
क्लीङ्कारमोदिनी चैव क्लीङ्कारहरवन्दिता ॥ १२॥  
  
क्लीङ्कारशम्बररिपुः क्लीङ्कारकीर्तिदा तथा ।  
क्लीङ्कारमन्मथसखी क्लीङ्कारवंशवर्धनी ॥ १३॥  
  
क्लीङ्कारपुष्टिदा चैव क्लीङ्कारकुधरप्रिया ।  
क्लीङ्कारकृष्णसम्पूज्या क्लीं क्लीं किञ्जल्कसन्निभा ॥ १४॥  
  
क्लीङ्कारवशगा चैव क्लीङ्कारनिखिलेश्वरी ।  
क्लीङ्कारधारिणी चैव क्लीङ्कारब्रह्मपूजिता ॥ १५॥  
  
क्लीङ्कारालापवदना क्लीङ्कारनूपुरप्रिया ।  
क्लीङ्कारभवनान्तस्था क्लीं क्लीं कालस्वरूपिणी ॥ १६॥  
  
क्लीङ्कारसौधमध्यस्था क्लीङ्कारकृत्तिवासिनी ।  
क्लीङ्कारचक्रनिलया क्लीं क्लीं किम्पुरुषार्चिता ॥ १७॥  
  
क्लीङ्कारकमलासीना क्लीं क्लीं गन्धर्वपूजिता ।  
क्लीङ्कारवासिनी चैव क्लीङ्कारक्रुद्धनाशिनी ॥ १८॥  
  
क्लीङ्कारतिलकामोदा क्लीङ्कारक्रीडसम्भ्रमा ।  
क्लीङ्कारविश्वसृष्ट्यम्बा क्लीङ्कारविश्वमालिनी ॥ १९॥  
  
क्लीङ्कारकृत्स्नसम्पूर्णा क्लीं क्लीं कृपीठवासिनी ।  
क्लीं मायाक्रीडविद्वेषी क्लीं क्लीङ्कारकृपानिधिः ॥ २०॥  
  
क्लीङ्कारविश्वा क्लीङ्कारविश्वसम्भ्रमकारिणी ।  
क्लीङ्कारविश्वरूपा च क्लीङ्कारविश्वमोहिनी ॥ २१॥  
  
क्लीं माया कृत्तिमदना क्लीं क्लीं वंशविवर्धिनी ।  
क्लीङ्कारसुन्दरी रूपा क्लीङ्कारहरिपूजिता ॥ २२॥  
  
क्लीङ्कारगुणरूपा च क्लीङ्कारकमलप्रिया ।  
सौःकाररूपा सौःकारनिलया सौःपदप्रिया ॥ २३॥  
  
सौःकारसारसदना सौःकारसत्यवादिनी ।  
सौः प्रासादसमासीना सौःकारसाधनप्रिया ॥ २४॥  
  
सौःकारकल्पलतिका सौःकारभक्ततोषिणी ।  
सौःकारसौभरीपूज्या सौःकारप्रियसाधिनी ॥ २५॥  
  
सौःकारपरमाशक्तिः सौःकाररत्नदायिनी ।  
सौःकारसौम्यसुभगा सौःकारवरदायिनी ॥ २६॥  
  
सौःकारसुभगानन्दा सौःकारभगपूजिता ।  
सौःकारसम्भवा चैव सौःकारनिखिलेश्वरी ॥ २७॥  
  
सौःकारविश्वा सौःकारविश्वसम्भ्रमकारिणी ।  
सौःकारविभवानन्दा सौःकारविभवप्रदा ॥ २८॥  
  
सौःकारसम्पदाधारा सौः सौः सौभाग्यवर्धिनी ।  
सौःकारसत्त्वसम्पन्ना सौःकारसर्ववन्दिता ॥ २९॥  
  
सौःकारसर्ववरदा सौःकारसनकार्चिता ।  
सौःकारकौतुकप्रीता सौःकारमोहनाकृतिः ॥ ३०॥  
  
सौःकारसच्चिदानन्दा सौःकाररिपुनाशिनी ।  
सौःकारसान्द्रहृदया सौःकारब्रह्मपूजिता ॥ ३१॥  
  
सौःकारवेद्या सौःकारसाधकाभीष्टदायिनी ।  
सौःकारसाध्यसम्पूज्या सौःकारसुरपूजिता ॥ ३२॥  
  
सौःकारसकलाकारा सौःकारहरिपूजिता ।  
सौःकारमातृचिद्रूपा सौःकारपापनाशिनी ॥ ३३॥  
  
सौःकारयुगलाकारा सौःकारसूर्यवन्दिता ।  
सौःकारसेव्या सौःकारमानसार्चितपादुका ॥ ३४॥  
  
सौःकारवश्या सौःकारसखीजनवरार्चिता ।  
सौःकारसम्प्रदायज्ञा सौः सौः बीजस्वरूपिणी ॥ ३५॥  
  
सौःकारसम्पदाधारा सौःकारसुखरूपिणी ।  
सौःकारसर्वचैतन्या सौः सर्वापद्विनाशिनी ॥ ३६॥  
  
सौःकारसौख्यनिलया सौःकारसकलेश्वरी ।  
सौःकाररूपकल्याणी सौःकारबीजवासिनी ॥ ३७॥  
  
सौःकारविद्रुमाराध्या सौः सौः सद्भिर्निषेविता ।  
सौःकाररससल्लापा सौः सौः सौरमण्डलगा ॥ ३८॥  
  
सौःकाररससम्पूर्णा सौःकारसिन्धुरूपिणी ।  
सौःकारपीठनिलया सौःकारसगुणेश्वरी ॥ ३९॥  
  
सौः सौः पराशक्तिः सौः सौः साम्राज्यविजयप्रदा ।  
ऐं क्लीं सौः बीजनिलया ऐं क्लीं सौः पदभूषिता ॥ ४०॥  
  
ऐं क्लीं सौः ऐन्द्रभवना ऐं क्लीं सौः सफलात्मिका ।  
ऐं क्लीं सौः संसारान्तस्था ऐं क्लीं सौः योगिनीप्रिया ॥ ४१॥  
  
ऐं क्लीं सौः ब्रह्मपूज्या च ऐं क्लीं सौः हरिवन्दिता ।  
ऐं क्लीं सौः शान्तनिर्मुक्ता ऐं क्लीं सौः वश्यमार्गगा ॥ ४२॥  
  
ऐं क्लीं सौः कुलकुम्भस्था ऐं क्लीं सौः पटुपञ्चमी ।  
ऐं क्लीं सौः पैलवंशस्था ऐं क्लीं सौः कल्पकासना ॥ ४३॥  
  
ऐं क्लीं सौः चित्प्रभा चैव ऐं क्लीं सौः चिन्तितार्थदा ।  
ऐं क्लीं सौः कुरुकुल्लाम्बा ऐं क्लीं सौः धर्मचारिणी ॥ ४४॥  
  
ऐं क्लीं सौः कुणपाराध्या ऐं क्लीं सौः सौम्यसुन्दरी ।  
ऐं क्लीं सौः षोडशकला ऐं क्लीं सौः सुकुमारिणी ॥ ४५॥  
  
ऐं क्लीं सौः मन्त्रमहिषी ऐं क्लीं सौः मन्त्रमन्दिरा ।  
ऐं क्लीं सौः मानुषाराध्या ऐं क्लीं सौः मागधेश्वरी ॥ ४६॥  
  
ऐं क्लीं सौः मौनिवरदा ऐं क्लीं सौः मञ्जुभाषिणी ।  
ऐं क्लीं सौः मधुराराध्या ऐं क्लीं सौः शोणितप्रिया ॥ ४७॥  
  
ऐं क्लीं सौः मङ्गलाकारा ऐं क्लीं सौः मदनावती ।  
ऐं क्लीं सौः साध्यगमिता ऐं क्लीं सौः मानसार्चिता ॥ ४८॥  
  
ऐं क्लीं सौः राज्यरसिका ऐं क्लीं सौः रामपूजिता ।  
ऐं क्लीं सौः रात्रिज्योत्स्ना च ऐं क्लीं सौः रात्रिलालिनी ॥ ४९॥  
  
ऐं क्लीं सौः रथमध्यस्था ऐं क्लीं सौः रम्यविग्रहा ।  
ऐं क्लीं सौः पूर्वपुण्येशा ऐं क्लीं सौः पृथुकप्रिया ॥ ५०॥  
  
ऐं क्लीं सौः वटु काराध्या ऐं क्लीं सौः वटुवासिनी ।  
ऐं क्लीं सौः वरदानाढ्या ऐं क्लीं सौः वज्रवल्लकी ॥ ५१॥  
  
ऐं क्लीं सौः नारदनता ऐं क्लीं सौः नन्दिपूजिता ।  
ऐं क्लीं सौः उत्पलाङ्गी च ऐं क्लीं सौः उद्भवेश्वरी ॥ ५२॥  
  
ऐं क्लीं सौः नागगमना ऐं क्लीं सौः नामरूपिणी ।  
ऐं क्लीं सौः सत्यसङ्कल्पा ऐं क्लीं सौः सोमभूषणा ॥ ५३॥  
  
ऐं क्लीं सौः योगपूज्या च ऐं क्लीं सौः योगगोचरा ।  
ऐं क्लीं सौः योगिवन्द्या च ऐं क्लीं सौः योगिपूजिता ॥ ५४॥  
  
ऐं क्लीं सौः ब्रह्मगायत्री ऐं क्लीं सौः ब्रह्मवन्दिता ।  
ऐं क्लीं सौः रत्नभवना ऐं क्लीं सौः रुद्रपूजिता ॥ ५५॥  
  
ऐं क्लीं सौः चित्रवदना ऐं क्लीं सौः चारुहासिनी ।  
ऐं क्लीं सौः चिन्तिताकारा ऐं क्लीं सौः चिन्तितार्थदा ॥ ५६॥  
  
ऐं क्लीं सौः वैश्वदेवेशी ऐं क्लीं सौः विश्वनायिका ।  
ऐं क्लीं सौः ओघवन्द्या च ऐं क्लीं सौः ओघरूपिणी ॥ ५७॥  
  
ऐं क्लीं सौः दण्डिनीपूज्या ऐं क्लीं सौः दुरतिक्रमा ।  
ऐं क्लीं सौः मन्त्रिणीसेव्या ऐं क्लीं सौः मानवर्धिनी ॥ ५८॥  
  
ऐं क्लीं सौः वाणीवन्द्या च ऐं क्लीं सौः वागधीश्वरी ।  
ऐं क्लीं सौः वाममार्गस्था ऐं क्लीं सौः वारुणीप्रिया ॥ ५९॥  
  
ऐं क्लीं सौः लोकसौन्दर्या ऐं क्लीं सौः लोकनायिका ।  
ऐं क्लीं सौः हंसगमना ऐं क्लीं सौः हंसपूजिता ॥ ६०॥  
  
ऐं क्लीं सौः मदिरामोदा ऐं क्लीं सौः महदर्चिता ।  
ऐं क्लीं सौः ज्ञानगम्या ऐं क्लीं सौः ज्ञानवर्धिनी ॥ ६१॥  
  
ऐं क्लीं सौः धनधान्याढ्या ऐं क्लीं सौः धैर्यदायिनी ।  
ऐं क्लीं सौः साध्यवरदा ऐं क्लीं सौः साधुवन्दिता ॥ ६२॥  
  
ऐं क्लीं सौः विजयप्रख्या ऐं क्लीं सौः विजयप्रदा ।  
ऐं क्लीं सौः वीरसंसेव्या ऐं क्लीं सौः वीरपूजिता ॥ ६३॥  
  
ऐं क्लीं सौः वीरमाता च ऐं क्लीं सौः वीरसन्नुता ।  
ऐं क्लीं सौः सच्चिदानन्दा ऐं क्लीं सौः सद्गतिप्रदा ॥ ६४॥  
  
ऐं क्लीं सौः भण्डपुत्रघ्नी ऐं क्लीं सौः दैत्यमर्दिनी ।  
ऐं क्लीं सौः भण्डदर्पघ्नी ऐं क्लीं सौः भण्डनाशिनी ॥ ६५॥  
  
ऐं क्लीं सौः शरभदमना ऐं क्लीं सौः शत्रुमर्दिनी ।  
ऐं क्लीं सौः सत्यसन्तुष्टा ऐं क्लीं सौः सर्वसाक्षिणी ॥ ६६॥  
  
ऐं क्लीं सौः सम्प्रदायज्ञा ऐं क्लीं सौः सकलेष्टदा ।  
ऐं क्लीं सौः सज्जननुता ऐं क्लीं सौः हतदानवा ॥ ६७॥  
  
ऐं क्लीं सौः विश्वजननी ऐं क्लीं सौः विश्वमोहिनी ।  
ऐं क्लीं सौः सर्वदेवेशी ऐं क्लीं सौः सर्वमङ्गला ॥ ६८॥  
  
ऐं क्लीं सौः मारमन्त्रस्था ऐं क्लीं सौः मदनार्चिता ।  
ऐं क्लीं सौः मदघूर्णाङ्गी ऐं क्लीं सौः कामपूजिता ॥ ६९॥  
  
ऐं क्लीं सौः मन्त्रकोशस्था ऐं क्लीं सौः मन्त्रपीठगा ।  
ऐं क्लीं सौः मणिदामाढ्या ऐं क्लीं सौः कुलसुन्दरी ॥ ७०॥  
  
ऐं क्लीं सौः मातृमध्यस्था ऐं क्लीं सौः मोक्षदायिनी ।  
ऐं क्लीं सौः मीननयना ऐं क्लीं सौः दमनपूजिता ॥ ७१॥  
  
ऐं क्लीं सौः कालिकाराध्या ऐं क्लीं सौः कौलिकप्रिया ।  
ऐं क्लीं सौः मोहनाकारा ऐं क्लीं सौः सर्वमोहिनी ॥ ७२॥  
  
ऐं क्लीं सौः त्रिपुरादेवी ऐं क्लीं सौः त्रिपुरेश्वरी ।  
ऐं क्लीं सौः देशिकाराध्या ऐं क्लीं सौः देशिकप्रिया ॥ ७३॥  
  
ऐं क्लीं सौः मातृचक्रेशी ऐं क्लीं सौः वर्णरूपिणी ।  
ऐं क्लीं सौः त्रिबीजात्मकबालात्रिपुरसुन्दरी ॥ ७४॥  
  
इत्येवं त्रिशतीस्तोत्रं पठेन्नित्यं शिवात्मकम् ।  
सर्वसौभाग्यदं चैव सर्वदौर्भाग्यनाशनम् ॥ ७५॥  
  
आयुष्करं पुष्टिकरं आरोग्यं चेप्सितप्रदम् ।  
धर्मज्ञत्व धनेशत्व विश्वाद्यत्व विवेकदम् ॥ ७६॥  
  
विश्वप्रकाशदं चैव विज्ञानविजयप्रदम् ।  
विधातृत्वं वैष्णवत्वं शिवत्वं लभते यतः ॥ ७७॥  
  
सर्वमङ्गलमाङ्गल्यं सर्वमङ्गलदायकम् ।  
सर्वदारिद्र्यशमनं सर्वदा तुष्टिवर्धनम् ॥ ७८॥  
  
पूर्णिमायां दिने शुक्रे उच्चरेच्च विशेषतः ।  
अथो विशेषपूजां च पौष्यस्नानं समाचरेत् ॥ ७९॥  
  
सायाह्नेऽप्यथ मध्याह्ने देवीं ध्यात्वा मनुं जपेत् ।  
जपेत्सूर्यास्तपर्यन्तं मौनी भूत्वा महामनुम् ॥ ८०॥  
  
परेऽहनि तु सन्तर्प्य एलावासितसज्जलैः ।  
जुहुयात्सर्वसामग्र्या पायसान्नफलैस्सुमैः ॥ ८१॥  
  
दध्ना मधुघृतैर्युक्तलाजैः पृथुकसंयुतैः ।  
ब्राह्मणान् भोजयेत्पश्चात् सुवासिन्या समन्वितान् ॥ ८२॥  
  
सम्पूज्य मन्त्रमाराध्य कुलमार्गेण सम्भ्रमैः ।  
एवमाराध्य देवेशीं यं यं काममभीच्छति ॥ ८३॥  
  
तत्तत्सिद्धिमवाप्नोति देव्याज्ञां प्राप्य सर्वदा ।  
त्रिशतीं यः पठेद्भक्त्या पौर्णामास्यां विशेषतः ॥ ८४॥  
  
ग्रहणे सङ्क्रमे चैव शुक्रवारे शुभे दिने ।  
सुन्दरीं चक्रमध्ये तु समाराध्य सदा शुचिः ॥ ८५॥  
  
सुवासिन्यर्चनं कुर्यात्कन्यां वा समवर्णिनीम् ।  
चक्रमध्ये निवेश्याथ घटीं करतले न्यसेत् ॥ ८६॥  
  
सम्पूज्य परया भक्त्या साङ्गैस्सावरणैस्सह ।  
षोडशैरूपचारैश्च पूजयेत्परदेवताम् ॥ ८७॥  
  
सन्तर्प्य कौलमार्गेण त्रिशतीपादपूजने ।  
सर्वसिद्धिमवाप्नोति साधकोऽभीष्टमाप्नुयात् ॥ ८८॥  
  
इति श्रीकुलावर्णवतन्त्रे योगिनीरहस्ये श्रीबालात्रिशतीस्तोत्रं सम्पूर्णम् ।  
  
Proofread by PSA Easwaran psaeaswaran at gmail.com  
  
