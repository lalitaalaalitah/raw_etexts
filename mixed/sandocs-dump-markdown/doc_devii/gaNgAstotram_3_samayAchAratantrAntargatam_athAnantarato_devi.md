---
Category: devii, devI, nadI
Description/comments: Ganga Jnana Mahodadhi compiled by Acharya Ramapada Chakravarty
File name: gangAstotram3.itx
Indexextra: (Scan)
Language: Sanskrit
Latest update: December 7, 2019
Location: doc_devii
Proofread by: Anil Kumar Pandey anil.kumar17pandey at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: nadI
Subject: philosophy/hinduism/religion
Sublocation: devii
Text title: Gangastotram 3
Transliterated by: Anil Kumar Pandey anil.kumar17pandey at gmail.com
engtitle: gangAstotram 3
itxtitle: gaNgAstotram 3 (samayAchAratantrAntargatam athAnantarato devi)
title: गण्गास्तोत्रम् ३ (समयाचारतन्त्रान्तर्गतम् अथानन्तरतो देवि)

---
  
 गङ्गास्तोत्रम् ३   
श्रीगणेशाय नमः ।  
अथानन्तरतो देवि समयास्तोत्रमुत्तमम् ।  
येन स्तुता सिद्धमूली भक्षिता फलदा भवेत् ॥ १॥  
संविदे ब्रह्मसम्भूते ब्रह्मपुत्रि सदानघे ।  
भैरवानन्ददीप्त्यर्थं पवित्रा भव सर्वदा ॥ २॥  
  
नमामि यामिनीनाथलेखालङ्कृतमस्तकाम् ।  
भवानी भवसन्तापनिर्वापण-सुधानिधिम् ॥ ३॥  
  
सिद्धिमूलीं श्रये देवी हीनबोधप्रबोधिनीम् ।  
राजप्रजावशकरी कालकण्ठे त्रिशूलिनि ॥ ४॥  
  
अज्ञानेन्धनदीप्ताग्रे ज्ञानविज्ञानरूपिणि ।  
आनन्दाद्याहुतिप्रीते सम्यग्ज्ञानं प्रयच्छ मे ॥ ५॥  
  
दण्डाधिरूढपरिपूरितभोगमोक्षां  
     मुण्डाक्रमेण मदनां जनकामिनीनाम् ।  
आराधयामि बहुशत्रुपराजयन्ती  
     विश्वेश्वरी त्रिभुवनां विजयेति देवीम् ॥ ६॥  
  
आनन्दनन्दिनीनन्दे सदावन्द्यपदद्वये ।  
उल्लासकदलीकन्दे स्वच्छन्दे बोधरूपिणि ॥ ७॥  
  
कवयः कवितालहरी कुरुते तत्त्वार्थदर्शनं पुंसाम् ।  
अपहरति दुरितनिलयं किं किं न करोति संविदुल्लासः ॥ ८॥  
  
संविदासवयोर्मध्ये संविदेव गरीयसी ।  
संविदाश्रयणादेव तदात्मा पुरुषः स्मृतः ॥ ९॥  
  
श्यामैव रामा कविरेव विद्वान् विद्यैव बन्धुर्धनुरेव शस्त्रम् ।  
गङ्गैव तीर्थ स्मर एव धन्वी मार्गेषु माहेश्वर एव मार्गः ॥ १०॥  
  
कथञ्चिदेषा करुणाकटाक्षैर्निरीक्षते मां परदेवता चेत् ।  
वृथा कथाकल्पमहीरुहाणामलं च चिन्तामणिचिन्तनेन ॥ ११॥  
  
अलिपिशितपुरन्ध्रीभोगपुञ्जारतोऽहं  
     बहुविधकुलमार्गारम्भसम्भावितोऽहम् ।  
पशुजनविमुखोऽहं भैरवीं संश्रितोऽहं  
     गुरुचरणरतोऽहं भैरवोऽहं शिवोऽहम् ॥ १२॥  
  
वामोरुस्ते रमणकुशला दक्षिणे चालिपात्रं  
     तप्ता मुद्राश्चणकवटकाः सौकरं सुष्ठु मांसम् ।  
तन्त्री वीणा सरसकवयः सत्कथा सद्गुरूणां  
     कौलो धर्मः परमगहनो योगिनामप्यगम्यः ॥ १३॥  
  
कौलरहस्ये गलार्णवे । श्रीरस्तु ।  
  
इति समयाचारतन्त्रे गङ्गास्तोत्रं सम्पूर्णम् ।  
  
  
Encoded and proofread by Anil Kumar Pandey anil.kumar17pandey at gmail.com   
  
