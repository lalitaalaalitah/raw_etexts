---
Category: devii, devI, jaina
File name: ambikAdevIstutiH.itx
Indexextra: (Scans 1, 2)
Language: Sanskrit
Latest update: March 30, 2019
Location: doc_devii
Proofread by: DPD
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: ambikAdevIstutiH
engtitle: ambikAdevIstutiH
itxtitle: ambikAdevIstutiH
title: अम्बिकादेवीस्तुतिः

---
  
 श्रीअम्बिकादेवीस्तुतिः   
श्रीजिनेश्वरसूरिविरचिता  
  
देवगन्धर्वविद्याधरौर्वन्दिते जय जयामित्रवित्रासने विश्रुते ।  
नूपुरारावसुनिरुद्धभुवनोदरे मुखरतरकिङ्किणीचारुतारस्वरे ॥ १॥  
  
ॐ ह्रीं मन्त्ररूपे शिवे शङ्करे अम्बिके देवि !  जय जन्तुरक्षाकरे ।  
स्फुरत्तारहारावलीराजितोरःस्थले कर्णताटङ्करुचिरम्यगण्डस्थले ॥ २॥  
  
स्तम्भिनी मोहिनी ईश उच्चाटने क्षुद्रविद्राविणी दोषनिर्णाशिनी ।  
जम्भिनी भ्रान्तिभूतग्रहस्फोटिनी शान्तिधृतिकीत्तिम्मतिसिद्धिसंसाधिनी ॥ ३॥  
  
ॐ महामन्त्रविद्येऽनवद्ये स्वयं ह्रीं समागच्छ मे देवि दुरितक्षयम् ।  
ॐ प्रचण्डे प्रसीद प्रसीद क्षणं (हे) सदानन्दरूपे विधेहि क्षणम् ॥ ४॥  
  
ॐ नमो देवि दिव्येश्वभे भैरवे जयेऽपराजिते तप्तहेमच्छवे !  ।  
ॐ जगज्जननि संहारसम्मार्जनी ह्रीं कूष्माण्डि !  दिव्याधिविध्वंसिनी ॥ ५॥  
  
पिङ्गतारोत्पतद्भीमकण्ठीरवे नाममन्त्रेण निर्णाशितोपद्रवे ।  
अवतरावतर रैवतगिरिनिवासिनि अम्बिके !  जय जय त्वं जगत्स्वामिनी ॥ ६॥  
  
ह्रीं महाविध्नसङ्घातनिर्णाशिनी दुष्टपरमन्त्रविद्याबलच्छेदिनी ।  
हस्तविन्यस्तसहकारफललुम्बिका हरतु दुरितानि देवी !  जगत्यम्बिका ॥ ७॥  
  
इति श्रीजिनेश्वरसूरिभिरम्बिका भगवती शुभमन्त्रपदैः स्तुता ।  
प्रवरपात्रगता शुभसम्पदं वितरतु प्रणिहन्त्वशिवं मम ॥ ८॥  
  
इति श्रीजिनेश्वरसूरिविरचिता श्रीअम्बिकादेवीस्तुतिः सम्पूर्णा  ।  
  
  
Proofread by DPD  
  
