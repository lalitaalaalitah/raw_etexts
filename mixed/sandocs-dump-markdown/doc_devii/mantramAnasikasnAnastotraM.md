---
Category: devii, devI
File name: mantramAnasikasnAnastotram.itx
Indexextra: (Scan)
Language: Sanskrit
Latest update: January 18, 2020
Location: doc_devii
Proofread by: PSA Easwaran
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: Mantramanasikasnana Stotram
Transliterated by: PSA Easwaran
engtitle: mantramAnasikasnAnastotraM
itxtitle: mantramAnasikasnAnastotraM
title: मन्त्रमानसिकस्नानस्तोत्रं

---
  
 मन्त्रमानसिकस्नानस्तोत्रम्   
सङ्कल्पम् ।  
ॐ  
अलिनीलघनश्यामं नलिनायतलोचनम् ।  
स्मरामि पुण्डरीकाक्षं तेन स्नातो भवाम्यहम्  ॥  
  
ध्यानम् ।  
अनन्तादित्य सङ्काशं वासुदेवं चतुर्भुजम् ।  
शङ्खचक्रगदापद्मधारिणं वनमालिनम् ॥  
  
श्यामलं शान्तहृदयं प्रसन्नवदनं शुभम् ।  
दिव्यचन्दनलिप्ताङ्गं चारुहासं सुवीक्षणम् ।  
वनमालापरिवृतं नारदादिभिरर्चितम् ॥  
  
सुवर्णकङ्कणैर्दीप्तं किङ्किणीभिर्विराजितम् ।  
केयूरहारिणं देवं सुवर्णमकुटोज्ज्वलम् ।  
अनेकरत्नसञ्छन्न स्फुरन्मकरकुण्डलम् ॥  
  
पादपद्मसुशोभितम् ।  
तत्पादपङ्कजाद्गङ्गां प्रवहन्तीं स्वमूर्धनि ।  
चिन्तये ब्रह्मरन्ध्रेण प्रविशन्तीं स्वकां तनुम् ॥  
  
तया सङ्क्षालये देहं बाह्यमाभ्यन्तरं मलम् ।  
अन्तर्बहिश्च शुद्ध्यन्तं बाह्यमभ्यन्तराणि च ॥  
  
मन्त्रम् ।  
ॐ -  
नमः शिवायै गङ्गायै शिवदायै नमो नमः ।  
नमस्त्रिपथगामिन्यै मन्त्रमूर्त्यै नमो नमः ॥  
  
अच्युतो हमनन्तो हं गोविन्दो हमहं हरिः ।  
आनादो हमशेषो हं अजो हममृतो स्म्यहम् ॥  
  
नित्यो हं निर्विकल्पो हं निराकारो हमव्ययः ।  
सच्चिदानन्दरूपो हं परिपूर्णो स्म्यहं सदा ॥  
  
परिभाषा -  
इडा भागीरथी गङ्गा पिङ्गला यमुना स्मृता ।  
तयोर्मध्ये गता नाडी सुषुम्नाऽऽख्या सरस्वती ॥  
  
ध्यानह्रदे ज्ञानजले रागद्वेषमलापहे ।  
यो स्नाति मानसे तीर्थे स याति परमां गतिम् ॥  
  
फलश्रुतिः -  
इदं मानसिकस्नानं प्रोक्तं हरिहरादिभिः ।  
सार्धत्रिकोटि तीर्थेषु स्नानात्कोटिगुणाधिकम् ॥  
  
यो नित्यमाचरेदेवं स वै नारायणः स्मृतः ।  
कालमृत्युमतिक्रम्य जीवत्येव न संशयः ॥  
  
इति मन्त्रमानसिकस्नानस्तोत्रं सम्पूर्णम् ।   
  
Encoded and proofread by PSA Easwaran  
  
