---
Acknowledge-Permission: Mahaperiaval Trust
Category: dhyAnam, devii, devI
File name: durgAdhyAnam.itx
Indexextra: (stotramanjari 1)
Language: Sanskrit
Latest update: November 14, 2018
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: durgAdhyAnam
Transliterated by: Shree Devi Kumar
engtitle: durgAdhyAnam
itxtitle: durgAdhyAnam
title: दुर्गाध्यानम्

---
  
 श्रीदुर्गाध्यानम्   
  
 १. सिंहस्था शशिशेखरा मरकतप्रख्यैश्चतुर्भिर्भुजैः ।  
शङ्खं चक्रधनुः शरांश्च दधती नेत्रैस्त्रिभिः शोभिता ॥  
  
आमुक्ताङ्गदहारकङ्कणरणत्काञ्ची रणन्नूपुरा ।  
दुर्गा दुर्गतिहारिणी भवतु नो रत्नेल्लसत्कुण्डला ॥  
  
 २. मातर्मे मधुकैटभघ्नि महिषप्राणापहारोद्यमे ।  
हेलानिर्जितधूम्रलोचनवधे हे चण्डमुण्डार्दिनि ॥  
  
निश्शेषीकृतरक्तबीजदनुजे नित्ये निशुम्भापहे ।  
शुम्भध्वंसिनि संहराशु दुरितं दुर्गे नमस्तेऽम्बिके ॥  
  
 ३. हेमप्रख्यामिन्दुखण्डार्धमौलिम् ।  
शङ्खारिष्टाभीतिहस्तां त्रिणेत्राम् ॥  
  
हेमाब्जस्थां पीतवस्त्रां प्रसन्नाम् ।  
देवीं दुर्गां दिव्यरूपां नमामि ॥  
  
 ४. उद्यद्विद्युत्करालाकुलहरिगलसंस्थारिशङ्खासिखेटे-  
ष्विष्वासाख्यत्रिशूलानरिगणभयदा तर्जनीं सन्दधाना ।  
चर्मास्युत्तीर्णदोर्भिः प्रहरणनिपुणाभिर्वृता कन्यकाभिः  
दद्यात्कार्शानभीष्टान् त्रिणयनललिता चापि कात्यायनी वः ॥  
  
 ५. अरिशङ्खकृपाणखेटबाणान् सुधनुः शूलककर्तरीं तर्जनीं दधाना ।  
भजतां महिषोत्तमाङ्गसंस्था नवदूर्वासदृशीश्रियेऽस्तु दुर्गा ॥  
  
इति श्रीदुर्गाध्यानम् ॥  
  
 Additional   
 ६. घस्राधीशघटागभस्तिघटिता व्याघ्रासना शीघ्रगा  
सुघ्राणातिघृणाग्रणी घनकचा विघ्नौघनिघ्नात्मिका ।  
घोराघातविघातिनी घनरवा घण्टास्वनैर्घर्घरा  
दीर्घाक्षा घुसृणान्विताङ्घ्रिरुधिरा दुर्गाघसङ्घं द्यतु ॥ (६. श्रीव्रजकिशोरः)  
  
  
Proofread by PSA Easwaran psaeaswaran at gmail.com  
  
