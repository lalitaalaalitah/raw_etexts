---
Category: devii, pArvatI, aShTaka, devI
File name: shivAstotram.itx
Indexextra: (Scan)
Language: Sanskrit
Latest update: June 8, 2018
Location: doc_devii
Proofread by: NA
Send corrections to: Sanskrit@cheerful.com
Site access: https://sanskritdocuments.org
Source: Mahakalasamhita Kamakalakhanda (uttara) Patal 4, Verses 111-118
SubDeity: pArvatI
Subject: philosophy/hinduism/religion
Sublocation: devii
Text title: shivAstotram
Transliterated by: NA
engtitle: shivAstotram
itxtitle: shivAstotram (mAhAkAlasaMhitAyAM kAmakalAkhaNDAntargatam)
title: शिवास्तोत्रम् (माहाकालसंहितायां कामकलाखण्डान्तर्गतम्)

---
  
 शिवास्तोत्रम्   
शिवारूपधरे देवि कामकालि नमोऽस्तु ते ।  
उल्कामुखि ललज्जिह्वे घोररावे शृगालिनि ॥ १॥  
  
श्मशानवासिनि प्रेते शवमांसप्रियेऽनघे ।  
अरण्यचारिणि शिवे फेरो जम्बूकरूपिणि ॥ २॥  
  
नमोऽस्तु ते महामाये जगत्तारिणि कालिके ।  
मातङ्गि कुक्कुटे रौद्रि कालकालि नमोऽस्तु ते ॥ ३॥  var  कालिकालि  
  
सर्वसिद्धिप्रदे देवि भयङ्करि भयावहे ।  var  सर्वसिद्धिप्रदे भीमे  
प्रसन्ना भव देवेशि मम भक्तस्य कालिके ॥ ४॥  
  
संसारतारिणि जये जय सर्वशुभङ्करि ।  
विस्रस्तचिकुरे चण्डे चामुण्डे मुण्डमालिनि ॥ ५॥  
  
संहारकारिणि क्रुद्धे सर्वसिद्धिं प्रयच्छ मे ।  
दुर्गे किराति शवरि प्रेतासनगतेऽभये ॥ ६॥  
  
अनुग्रहं कुरु सदा कृपया मां विलोकय ।  
राज्यं प्रयच्छ विकटे वित्तमायुः सुतान् स्त्रियम् ॥ ७॥  
  
शिवाबलिविधानेन प्रसन्ना भव फेरवे ।  
नमस्तेऽस्तु नमस्तेऽस्तु नमस्तेऽस्तु नमो नमः ॥ ८॥  
  
इत्येतैरष्टभिः श्लोकैः शिवास्तोत्रमुदीरयेत् ।  
  
इत्यादिनाथविरचितायां महाकालसंहितायां कामकलाखण्ड्यां  
उत्तरीभागे शिवाबलिप्रयोगो नामे चतुर्थपटलान्तर्गतं  
शिवास्तोत्रं सम्पूर्णम् ।  
  
Verses 111-118 Mahakalasamhita Kamakalakhanda (uttara) Patal 4  
  
NA  
  
