---
Category: devii, dashamahAvidyA, devI, kavacha
Description-comments: In shAktapramoda and mantramahArNava
File name: dhUmAvatIkavacham.itx
Indexextra: (Mahavidya Chatushtayam)
Language: Sanskrit
Latest update: June 10, 2018
Location: doc_devii
Proofread by: Ravi S. Ramphal rramphal at gmail.com, NA
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: dhUmAvatI kavacham
engtitle: dhUmAvatIkavacham
itxtitle: dhUmAvatIkavacham
title: धूमावतीकवचम्

---
  
 श्रीधूमावतीकवचम्   
श्रीगणेशाय नमः ।  
अथ धूमावती कवचम् ।  
श्रीपार्वत्युवाच -  
धूमावत्यर्चनं शम्भो श्रुतं विस्तरतोमया ।  
कवचं श्रोतुमिच्छामि तस्या देव वदस्व मे ॥ १॥  
  
श्रीभैरव उवाच -  
शृणुदेवि परं गुह्यं न प्रकाश्यं कलौयुगे ।  
कवचं श्रीधूमावत्याश्शत्रुनिग्रहकारकम् ॥ २॥  
  
ब्रह्माद्यादेवि सततं यद्वशादरिघातिनः ।  
योगिनोभवछत्रुघ्ना यस्याध्यान प्रभावतः ॥ ३॥  
  
ॐ अस्य श्रीधूमावतीकवचस्य पिप्पलाद ऋषिः  
अनुष्टुप्छन्दः श्रीधूमावती देवता धूं बीजम् स्वाहाशक्तिः  
धूमावती कीलकम् शत्रुहनने पाठे विनियोगः ।  
  
ॐ धूं बीजं मे शिरः पातु धूं ललाटं सदावतु ।  
धूमानेत्रयुगं पातु वती कर्णौसदावतु ॥ ४॥  
  
दीर्घातूदरमध्ये तु नाभिं मे मलिनाम्बरा ।  
शूर्पहस्ता पातु गुह्यं रूक्षारक्षतु जानुनी ॥ ५॥  
  
मुखं मे पातु भीमाख्या स्वाहा रक्षतु नासिकाम् ।  
सर्वं विद्यावतु कष्टं विवर्णा बाहुयुग्मकम् ॥ ६॥  
  
चञ्चला हृदयं पातु दुष्टा पार्श्वं सदावतु ।  
धूतहस्ता सदा पातु पादौ पातु भयावहा ॥ ७॥  
  
प्रवृद्धरोमा तु भृशं कुटिला कुटिलेक्षणा ।  
क्षृत्पिपासार्दिता देवी भयदा कलहप्रिया ॥ ८॥  
  
सर्वाङ्गं पातु मे देवी सर्वशत्रुविनाशिनी ।  
इति ते कवचं पुण्यं कथितं भुवि दुर्लभम् ॥ ९॥  
  
न प्रकाश्यं न प्रकाश्यं न प्रकाश्यं कलौ युगे ।  
पठनीयं महादेवि त्रिसन्ध्यं ध्यानतत्परैः ।  
दुष्टाभिचारो देवेशि तद्गात्रं नैव संस्पृशेत् ॥ १०॥  
  
इति भैरवी भैरव संवादे धूमावती तत्त्वे धूमावती कवचं सम्पूर्णम् ।  
  
Encoded and proofread by Ravi S. Ramphal rramphal at gmail.com, NA  
  
