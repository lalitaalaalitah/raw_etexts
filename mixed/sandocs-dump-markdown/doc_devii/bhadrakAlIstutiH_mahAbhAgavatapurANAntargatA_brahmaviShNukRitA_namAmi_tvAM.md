---
Category: devii, dashamahAvidyA, aShTaka, devI
Description/comments: from devIstotraratnAkara
File name: bhadrakAlIstutiH.itx
Language: Sanskrit
Latest update: April 20, 2019
Location: doc_devii
Proofread by: Aruna Narayanan narayanan.aruna at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: bhadrakAlIstutiH
engtitle: bhadrakAlIstutiH
itxtitle: bhadrakAlIstutiH (mahAbhAgavatapurANAntargatA brahmaviShNukRitA namAmi tvAM)
title: भद्रकालीस्तुतिः (महाभागवतपुराणान्तर्गता ब्रह्मविष्णुकृइता नमामि त्वां)

---
  
 भद्रकालीस्तुतिः   
ब्रह्मविष्णु ऊचतुः -  
नमामि त्वां विश्वकर्त्रीं परेशीं  
      नित्यामाद्यां सत्यविज्ञानरूपाम् ।  
वाचातीतां निर्गुणां चातिसूक्ष्मां  
      ज्ञानातीतां शुद्धविज्ञानगम्याम् ॥ १॥  
  
पूर्णां शुद्धां विश्वरूपां सुरूपां  
      देवीं वन्द्यां विश्ववन्द्यामपि त्वाम् ।  
सर्वान्तःस्थामुत्तमस्थानसंस्था-  
      मीडे कालीं विश्वसम्पालयित्रीम् ॥ २॥  
  
मायातीतां मायिनीं वापि मायां  
      भीमां श्यामां भीमनेत्रां सुरेशीम् ।  
विद्यां सिद्धां सर्वभूताशयस्था-  
      मीडे कालीं विश्वसंहारकर्त्रीम् ॥ ३॥  
  
नो ते रूपं वेत्ति शीलं न धाम  
      नो वा ध्यानं नापि मन्त्रं महेशि ।  
सत्तारूपे त्वां प्रपद्ये शरण्ये  
      विश्वाराध्ये सर्वलोकैकहेतुम् ॥ ४॥  
  
द्यौस्ते शीर्षं नाभिदेशो नभश्च  
      चक्षूंषि ते चन्द्रसूर्यानलास्ते ।  
उन्मेषास्ते सुप्रबोधो दिवा च  
      रात्रिर्मातश्चक्षुषोस्ते निमेषम् ॥ ५॥  
  
वाक्यं देवा भूमिरेषा नितम्बं  
      पादौ गुल्फं जानुजङ्घस्त्वधस्ते ।  
प्रीतिर्धर्मोऽधर्मकार्यं हि कोपः  
      सृष्टिर्बोधः संहृतिस्ते तु निद्रा ॥ ६॥  
  
अग्निर्जिह्वा ब्राह्मणास्ते मुखाब्जं  
      सन्ध्ये द्वे ते भ्रूयुगं विश्वमूर्तिः ।  
श्वासो वायुर्बाहवो लोकपालाः  
      क्रीडा सृष्टिः संस्थितिः संहृतिस्ते ॥ ७॥  
  
एवम्भूतां देवि विश्वात्मिकां त्वां  
      कालीं वन्दे ब्रह्मविद्यास्वरूपाम् ।  
मातः पूर्णे ब्रह्मविज्ञानगम्ये  
      दुर्गेऽपारे साररूपे प्रसीद ॥ ८॥   
इति श्रीमहाभागवते महापुराणे ब्रह्मविष्णुकृता भद्रकालीस्तुतिः सम्पूर्णा ।  
  
हिन्दी भावार्थ -  
ब्रह्मा और विष्णु बोले--सर्वसृष्टिकारिणी, परमेश्वरी,  
सत्यविज्ञान- रूपा, नित्या, आद्याशक्ति ! आपको हम प्रणाम करते  
हैं । आप वाणीसे परे हैं, निर्गुण और अति सूक्ष्म हैं, ज्ञानसे  
परे और शुद्ध विज्ञान से प्राप्य हैं ॥ १॥   
आप पूर्णा, शुद्धा, विश्वरूपा, सुरूपा वन्दनीया तथा विश्ववन्द्या  
हैं । आप सबके अन्तःकरणमें वास करती हैं एवं सारे संसारका  
पालन करती हैं । दिव्य स्थाननिवासिनी आप भगवती महाकालीको  
हमारा प्रणाम है ॥ २॥   
महामायास्वरूपा आप मायामयी तथा मायासे अतीत हैं, आप भीषण,  
श्यामवर्णवाली, भयङ्कर नेत्रोंवाली परमेश्वरी हैं ।  
आप सिद्धियों से सम्पन्न, विद्यास्वरूपा, समस्त प्राणियोङ्के  
हृदयप्रदेशमें निवास करनेवाली तथा सृष्टिका संहार  
करनेवाली हैं, आप महाकाली को हमारा नमस्कार है ॥ ३॥   
महेश्वरी ! हम आपके रूप, शील, दिव्य धाम, ध्यान अथवा  
मन्त्रको नहीं जानते । शरण्ये !  विश्वाराध्ये! हम सारी सृष्टिकी  
कारणभूता और सत्तास्वरूपा आपकी शरण में हैं ॥ ४॥   
मातः ! द्युलोक आपक सिर है, नभोमण्डल आपका नाभिप्रदेश है ।  
चन्द्र, सूर्य और अग्नि आपके त्रिनेत्र हैं, आपका जगना ही सृष्टि  
के लिये दिन और जागरण का हेतु है और आपका आँखें मूँद लेना  
ही सृष्टिके लिये रात्रि है ॥ ५॥   
देवता आपकी वाणि हैं, यह पृथ्वी आपका नितम्बप्रदेश तथा  
पाताल आदि नीचे के भाग आपके जङ्घा, जानु, गुल्फ और चरण  
हैं । धर्म आपकी प्रसन्नता और अधर्मकार्य आपके कोपके लिये  
है । आपका जागारण ही इस संसारकी सृष्टि है और आपकी निद्रा  
ही इसका प्रलय है ॥ ६॥   
अग्नि आपकी जिह्वा है, ब्राह्मण आपके मुखकमल हैं । दोनों  
सन्ध्याएँ आपकी दोनों  भ्रूकुटियाँ हैं, आप विश्वरूपा हैं,  
वायु आपका श्वास है, लोकपाल आपके बाहु हैं और इस संसारकी  
सृष्टि, स्थिति तथा संहार आपकी लीला है ॥ ७॥   
पूर्णे! ऐसी सर्वस्वरूपा आप महाकालीको हमारा प्रणाम है । आप  
ब्रह्मविद्यास्वरूपा हैं । ब्रह्मविज्ञानसे ही आपकी प्राप्ति सम्भव  
है । सर्वसाररूपा, अनन्तस्वरूपिणी माता दुर्गे! आप हमपर प्रसन्न  
हों ॥ ८॥   
इस प्रकार श्रीमहाभागवतपुराण के अन्तर्गत ब्रह्मा और विष्णुद्वारा   
की गयी भद्रकालीस्तुति सम्पूर्ण हुई ।  
  
  
Proofread by Aruna Narayanan narayanan.aruna at gmail.com  
  
