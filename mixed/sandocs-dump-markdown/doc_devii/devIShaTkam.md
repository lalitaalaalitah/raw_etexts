---
Author: Traditional
Category: ShaTkam, devii, pArvatI, stotra, devI
File name: devI6.itx
Language: Sanskrit
Latest update: January 28, 2005
Location: doc_devii
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: pArvatI
Subject: philosophy/hinduism/religion
Sublocation: devii
Text title: devI ShaTkam
Texttype: stotra
Transliterated by: mp
engtitle: devI ShaTkam
itxtitle: devIShaTkam
title: देवीषट्कम्

---
  
 श्रीदेवीषट्कं अथवा मातङ्गीषट्कम्   
  
श्रीगणेशाय नमः ।  
अम्ब शशिबिम्बवदने कम्बुग्रीवे कठोरकुचकुम्भे ।  
अम्बरसमानमध्ये शम्बररिपुवैरिदेवि मां पाहि ॥ १॥  
  
कुन्दमुकुलाग्रदन्तां कुङ्कुमपङ्केन लिप्तकुचभारां ।  
आनीलनीलदेहामम्बामखिलाण्डनायकीं वन्दे ॥ २॥  
  
सरिगमपधनिसतान्तां वीणासङ्क्रान्तचारुहस्तां ताम् ।  
शान्तां मृदुलस्वान्तां कुचभरतान्तां नमामि शिवकान्तां ॥ ३॥  
  
अरटतटघटिकजूटीताडिततालीकपालताटङ्कां ।  
वीणावादनवेलाकम्पितशिरसं नमामि मातङ्गीम् ॥ ४॥  
  
वीणारसानुषङ्गं विकचमदामोदमाधुरीभृङ्गम् ।  
करुणापूरितरङ्गं कलये मातङ्गकन्यकापाङ्गम् ॥ ५॥  
  
दयमानदीर्घनयनां देशिकरूपेण दर्शिताभ्युदयाम् ।  
वामकुचनिहितवीणां वरदां सङ्गीत मातृकां वन्दे ॥ ६॥  
  
माणिक्यवीणा मुपलालयन्तीं मदालसां मञ्जुलवाग्विलासाम् ।  
महेन्द्रनीलद्युतिकोमलाङ्गीं मातङ्गकन्यां मनसा स्मरामि ॥ ७॥  
  
॥ इति श्रीकालिकापुराणे देवीषट्कं अथवा मातङ्गीषट्कं समाप्तम् ॥  
  
  
Proofread by Ravin Bhalekar ravibhalekar@hotmail.com  
  
