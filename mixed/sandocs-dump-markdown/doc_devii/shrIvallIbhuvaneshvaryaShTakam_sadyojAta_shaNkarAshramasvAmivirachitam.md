---
Acknowledge-Permission: Shri Chitrapur Math - Publications Committee https://chitrapurmath.net/
Author: Shri Sadyojata Shankarashrama Swami (Mathadhipati 1996-,ChitrapurMath,Shirali-Karnataka)
Category: aShTaka, devii, dashamahAvidyA, devI
Description-comments: Shrivalli, distorted from Shirali, the Chitrapur Math village
File name: shrIvallIbhuvaneshvaryaShTakam.itx
Language: Sanskrit
Latest update: February 10, 2018
Location: doc_devii
Proofread by: DPD
Send corrections to: Sanskrit@cheerful.com
Site access: https://sanskritdocuments.org
Source: Shri chitrapura Stuti Manjari,3rd ed. 2008
SubDeity: dashamahAvidyA
Subject: philosophy/hinduism/religion
Sublocation: devii
Text title: shrIvallIbhuvaneshvaryaShTakam
Transliterated by: DPD
engtitle: shrIvallIbhuvaneshvaryaShTakam
itxtitle: shrIvallIbhuvaneshvaryaShTakam (sadyojAta shaNkarAshramasvAmivirachitam)
title: श्रीवल्लीभुवनेश्वर्यष्टकम् (सद्योजात शण्कराश्रमस्वामिविरचितम्)

---
  
 श्रीवल्लीभुवनेश्वर्यष्टकम्   
  
श्रीचित्रापुरवासिनीं वरभवानीशङ्करत्वप्रदां  
ओतप्रोतशिवान्वितां गुरुमयीं  गाम्भीर्यसन्तोषधाम् ।  
हृद्गुह्याङ्कुरकल्पितं गुरुमतं स्रोतायते तां सुधां  
श्रीवल्लीं भुवनेश्वरीं शिवमयीमैश्वर्यदां तां भजे  ॥ १॥  
  
चिन्मुद्राङ्कितदक्षिणास्यनिहितां श्रीभाष्यकारश्रियं  
तां हस्तामलकप्रबोधनकरीं क्षेत्रे स्थितां मातृकाम् ।  
श्रीवल्ल्युद्भवपुष्पगन्धलहरीं सारस्वतत्रायिकां  
श्रीवल्लीं भुवनेश्वरीं शिवमयीमैश्वर्यदां तां भजे  ॥ २॥  
  
श्रीविद्योदितकौमुदीरसभरां कारुण्यरूपात्मिकां  
मूर्तीभूय सदा स्थितां गुरुपरिज्ञानाश्रमाश्वासनाम्  ।  
सान्निध्याङ्गणशिष्यरक्षणकरीं वात्सल्यसारास्पदां  
श्रीवल्लीं भुवनेश्वरीं शिवमयीमैश्वर्यदां तां भजे  ॥ ३॥  
  
तन्वीं रक्तनवार्कवर्णसदृशीं खण्डेन्दुसम्मण्डितां  
पीनोत्तुङ्गकुचद्वयीं कुटिकटीं त्र्यक्षां सदा सुस्मिताम्  ।  
पाशाभीतिवरैश्वराङ्कुशधरां श्रीपर्णपादां परां  
श्रीवल्लीं भुवनेश्वरीं शिवमयीमैश्वर्यदां तां भजे  ॥ ४॥  
  
श्रीमच्छङ्करसद्गुरुर्गणपतिर्वातात्मजः क्षेत्रपः   
प्रासादे विलसन्ति भूरि सदये  नित्यस्थिते  ह्रीम्मयि ।  
युष्मत्स्नेहकटाक्षसौम्यकिरणा रक्षन्ति दोग्ध्रीकुलं  
श्रीवल्लीं भुवनेश्वरीं शिवमयीमैश्वर्यदां तां भजे  ॥ ५॥  
  
गोप्त्रीं वत्ससुरक्षिणीं मठगृहे भक्तप्रजाकर्षिणीं  
यात्रादिव्यकरीं विमर्शकलया तां साधके संस्थिताम् ।  
प्रायश्चित्तजपादिकर्मकनितां ज्ञानेश्वरीमम्बिकां  
श्रीवल्लीं भुवनेश्वरीं शिवमयीमैश्वर्यदां तां भजे  ॥ ६॥  
  
श्रीसारस्वतगेयपेयजननीं ज्ञानादिविद्याप्रदां  
लोके भक्तसुगुप्तितारणकरीं कार्पण्यदोषापहाम् ।  
आर्यत्वप्रविकासलासनकरीं हृत्पद्मविद्युत्प्रभां  
श्रीवल्लीं भुवनेश्वरीं शिवमयीमैश्वर्यदां तां भजे  ॥ ७॥  
  
क्षुद्रा मे भुवनेश्वरि स्तुतिकथा किं वा मुखे ते स्मितं  
याऽसि त्वं पदवर्णवाक्यजननी वर्णैः कथं वर्ण्यताम् ।  
वासस्ते मम मानसे गुरुकृपे नित्यम् भवेत् पावनि  
नान्या मे भुवनेश्वरि प्रशमिका नान्या गतिर्ह्रीम्मयि  ॥ ८॥  
  
इति श्रीसद्योजात शङ्कराश्रमस्वामिविरचितं  
श्रीवल्लीभुवनेश्वर्यष्टकं सम्पूर्णम् ।  
  
  
Encoded and proofread by DPD  
  
