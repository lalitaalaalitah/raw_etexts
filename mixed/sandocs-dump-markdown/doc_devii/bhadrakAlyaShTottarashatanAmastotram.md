---
Category: devii, dashamahAvidyA, aShTottarashatanAma, devI
File name: bhadrakAlyaShTottarashatanAmastotram.itx
Language: Sanskrit
Latest update: December 20, 2018
Location: doc_devii
Proofread by: Gowri Sanker Rupakula gowrishankerr at gmail.com, NA
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: bhadrakAlyaShTottarashatanAmastotram
Transliterated by: Gowri Sanker Rupakula gowrishankerr at gmail.com
engtitle: bhadrakAlyaShTottarashatanAmastotram
itxtitle: bhadrakAlyaShTottarashatanAmastotram
title: भद्रकाल्यष्टोत्तरशतनामस्तोत्रम्

---
  
 श्रीभद्रकाल्यष्टोत्तरशतनामस्तोत्रम्   
श्रीनन्दिकेश्वर उवाच -  
भद्रकाली कामरूपा महाविद्या यशस्विनी ।  
महाश्रया महाभागा दक्षयागविभेदिनी ॥ १॥  
  
रुद्रकोपसमुद्भूता भद्रा मुद्रा शिवङ्करी ।  
चन्द्रिका चन्द्रवदना रोषताम्राक्षशोभिनी ॥ २॥  
  
इन्द्रादिदमनी शान्ता चन्द्रलेखाविभूषिता ।  
भक्तार्तिहारिणी मुक्ता चण्डिकानन्ददायिनी ॥ ३॥  
  
सौदामिनी सुधामूर्तिः दिव्यालङ्कारभूषिता ।  
सुवासिनी सुनासा च त्रिकालज्ञा धुरन्धरा ॥ ४॥  
  
सर्वज्ञा सर्वलोकेशी देवयोनिरयोनिजा ।  
निर्गुणा निरहङ्कारा लोककल्याणकारिणी ॥ ५॥  
  
सर्वलोकप्रिया गौरी सर्वगर्वविमर्दिनी ।  
तेजोवती महामाता कोटिसूर्यसमप्रभा ॥ ६॥  
  
वीरभद्रकृतानन्दभोगिनी वीरसेविता ।  
नारदादिमुनिस्तुत्या नित्या सत्या तपस्विनी ॥ ७॥  
  
ज्ञानरूपा कलातीता भक्ताभीष्टफलप्रदा ।  
कैलासनिलया शुभ्रा क्षमा श्रीः सर्वमङ्गला ॥ ८॥  
  
सिद्धविद्या महाशक्तिः कामिनी पद्मलोचना ॥  
  
देवप्रिया दैत्यहन्त्री दक्षगर्वापहारिणी ॥ ९॥  
  
शिवशासनकर्त्री च शैवानन्दविधायिनी ।  
भवपाशनिहन्त्री च सवनाङ्गसुकारिणी ॥ १०॥  
  
लम्बोदरी महाकाली भीषणास्या सुरेश्वरी ।  
महानिद्रा योगनिद्रा प्रज्ञा वार्ता क्रियावती ॥ ११॥  
  
पुत्रपौत्रप्रदा साध्वी सेनायुद्धसुकाङ्क्षिणी ॥१२॥  (missing line)  
इच्छा भगवती माया दुर्गा नीला मनोगतिः ।  
खेचरी खड्गिनी चक्रहस्ता शुलविधारिणी ॥ १३॥  
  
सुबाणा शक्तिहस्ता च पादसञ्चारिणी परा ।  
तपःसिद्धिप्रदा देवी वीरभद्रसहायिनी ॥ १४॥  
  
धनधान्यकरी विश्वा मनोमालिन्यहारिणी ।  
सुनक्षत्रोद्भवकरी वंशवृद्धिप्रदायिनी ॥ १५॥  
  
ब्रह्मादिसुरसंसेव्या शाङ्करी प्रियभाषिणी ।  
भूतप्रेतपिशाचादिहारिणी सुमनस्विनी ॥ १६॥  
  
पुण्यक्षेत्रकृतावासा प्रत्यक्षपरमेश्वरी ।  
एवं नाम्नां भद्रकाल्याः शतमष्टोत्तरं विदुः ॥ १७॥  
  
पुण्यं यशो दीर्घमायुः पुत्रपौत्रं धनं बहु ।  
ददाति देवी तस्याशु यः पठेत् स्तोत्रमुत्तमम् ॥ १८॥  
  
भौमवारे भृगौ चैव पौर्णमास्यां विशेषतः ।  
प्रातः स्नात्वा नित्यकर्म विधाय च सुभक्तिमान् ॥ १९॥  
  
वीरभद्रालये भद्रां सम्पूज्य सुरसेविताम् ।  
पठेत् स्तोत्रमिदं दिव्यं नाना भोगप्रदं शुभम् ॥ २०॥  
  
अभीष्टसिद्धिं प्राप्नोति शीघ्रं विद्वान् परन्तप ।  
अथवा स्वगृहे वीरभद्रपत्नीं समर्चयेत् ॥ २१॥  
  
स्तोत्रेणानेन विधिवत् सर्वान् कामानवाप्नुयात् ।  
रोगा नश्यन्ति तस्याशु योगसिद्धिं च विन्दति ॥ २२॥  
  
सनत्कुमारभक्तानामिदं स्तोत्रं प्रबोधय ॥  
  
रहस्यं सारभूतं च सर्वज्ञः सम्भविष्यसि ॥ २३॥  
  
इति श्रीभद्रकाल्यष्टोत्तरशतनामस्तोत्रं सम्पूर्णम् ।  
  
Encoded and proofread by Gowri Sanker Rupakula gowrishankerr at gmail.com  
  
