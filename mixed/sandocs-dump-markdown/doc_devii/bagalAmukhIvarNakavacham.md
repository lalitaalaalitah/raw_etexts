---
Author: Traditional
Category: kavacha, devii, dashamahAvidyA, devI
Description-comments: Ishvara pArvati sa.nvAde
File name: bagalAmukhIvarNakavach.itx
Language: Sanskrit
Latest update: February 28, 2006
Location: doc_devii
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: bagalAmukhIvarNakavacha
Transliterated by: Ravin Bhalekar ravibhalekar at hotmail.com
engtitle: bagalAmukhIvarNakavacha
itxtitle: bagalAmukhIvarNakavacham
title: बगलामुखीवर्णकवचम्

---
  
 बगलामुखीवर्णकवच   
  
श्रीगणेशाय नमः ।  
अस्यश्रीबगलामुखीवर्णकवचस्य श्रीपरमेश्वरऋषिः ,  
अनुष्टुप् छन्दः , श्रीबगलामुखीदेवता ,  
ॐ बीजं , ह्लीं शक्तिः , स्वाहा कीलकं ,  
बगलाप्रसादसिद्ध्यर्थे जपे विनियोगः ।  
अथ ध्यानम् ।  
जिह्वाग्रमादाय करेण देवीं वामेन शत्रून् परिपीडयन्तीम् ।  
गदाभि घातेन च दक्षिणेन पीताम्बराढ्यां द्विभुजां नमामि ॥  
  
प्रणवो मे शिरः पातु ललाटे ह्लीं सदाऽवतु ।  
बकारो भ्रूयुगं पातु गकारः पातु लोचने ॥ १॥  
  
लकारः पातु मे जिह्वां मुकारं पातु मे श्रुतिम् ।  
खीकारं पातु मे तालु सकारं चिबुकं तथा ॥ २॥  
  
वकारः पातु मे कण्ठं स्कन्धौ पातु दकारकः ।  
बाहू ष्टकारकः पातु करौ पातु नकारकः ॥ ३॥  
  
स्तनौ वकारकः पातु चकारो हृदयं मम ।  
मकारः पातु मे नाभौ खकारो जठरं मम ॥ ४॥  
  
कुक्षिं पकारकः पातु दकारः पातु मे कटिम् ।  
स्तकारो जघनं पातु भकारः पातु मे गुदं ॥ ५॥  
  
गुह्यं यकारकः पातु जकारोऽवतु जानुनी ।  
उरू ह्वकारकः पातु गुल्फौ पातु ककारकः ॥ ६॥  
  
पादौ लकारकः पातु यकारो स्छिति सर्वदा ।  
बुकारः पातु रोमाणि धिकाररस्तु त्वचं तथा ॥ ७॥  
  
विकारः पातु सर्वाङ्गे नकारः पातु सर्वदा ।  
प्राच्यां शकारकः पातु दक्षिणाशां यकारकः ॥ ८॥  
  
वारुणीं ह्लीं सदा पातु कौबेर्यां प्रणवेन तु ।  
भूमौ स्वकारकः पातु हकारोर्ध्वं सदाऽवतु ॥ ९॥  
  
ब्रह्मास्त्रदेवता पातु सर्वाङ्गे सर्वसन्धिषु ।  
इतिते कथितं देवि दिव्यमङ्घपञ्जरम् ॥ १०॥  
  
आयुरारोग्य सिद्ध्यर्थं महदैश्वर्यदायकम् ।  
लिखित्वा ताडपत्रे तु कण्ठे बाहौ च धारयेत् ॥ ११॥  
  
देवासुरपिशाचेभ्यो भयं तस्य नहि क्वचित् ।  
कर्मणेन सन्द्दर्शो त्रिषुलोकेशु सिद्ध्यते ॥ १२॥  
  
महाभये राजे तु शतवारं पठेद्यहम् ।  
गृहे रणे विवादे च सर्वापत्ति विमुच्यते ॥ १३॥  
  
एतत्कवचमज्ञात्वा यो ब्रह्मास्त्रमुपासते ।  
न तस्य सिध्यते मन्त्रः कल्पकोटिशतैरपि ॥ १४॥  
  
॥ इति श्री ईश्वरपार्वतिसंवादे बगलावर्णकवचं सम्पूर्णम् ॥  
  
  
Encoded and Proofread by Ravin Bhalekar ravibhalekar at hotmail.com  
