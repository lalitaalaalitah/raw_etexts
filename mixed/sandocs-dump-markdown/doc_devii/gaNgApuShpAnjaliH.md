---
Category: devii, devI, nadI
Description/comments: Ganga Jnana Mahodadhi compiled by Acharya Ramapada Chakravarty
File name: gangApuShpAnjaliH.itx
Indexextra: (Scan)
Language: Sanskrit
Latest update: December 7, 2019
Location: doc_devii
Proofread by: Anil Kumar Pandey anil.kumar17pandey at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: nadI
Subject: philosophy/hinduism/religion
Sublocation: devii
Text title: Gangapushpanjalih
Transliterated by: Anil Kumar Pandey anil.kumar17pandey at gmail.com
engtitle: gangApuShpAnjaliH
itxtitle: gaNgApuShpAnjaliH
title: गण्गापुष्पाञ्जलिः

---
  
 गङ्गापुष्पाञ्जलिः   
श्रीगणेशाय नमः ।  
स्वयं शुक्ला शुक्लाभरणवसना जह्नुतनये  
     द्युतिं वाचां देवी तव न कलयाप्तुं प्रभुरभूत् ।  
अतो रूपं लब्धुं  सुकविवदनाम्भोजजनितै  
     विर्धत्ते वाग्गुम्फैर्जननि ! पदपुष्पाञ्जलिमसौ ॥ १॥  
  
कदाचित्केनापि क्वचिदपि समानीत्तममलं  
     पिबन्तः पानीयं तव जननि ! मीनासनगते ! ।  
वहन्तस्त्वां गङ्गे! शिरसि किल हालाहलभुजो  
     लभन्ते ते लोके शमनदमनान्नात्र शमनम् ॥ २॥  
  
सदावृत्तास्तुङ्गान् भुवि वियति धारागतिधरान्  
     तरङ्गान् गङ्गायाः सुतरलतुरङ्गाकृतिधरान् ।  
विचित्रा वीक्ष्यैते विषयगतयो वृत्तिनिवहा  
     स्त्रपाधीना पीना अपि जहति दीनाश्चपलताम् ॥ ३॥  
  
कृपासिन्धुः सिन्धुं किमुत भवतीमत्र भवती  
     प्रपां पीयूषस्य प्रतिदिनमुमेशो वितनुते ।  
अथो रूपं कृत्वा जगति जनतातारणपटुः  
     स्वयं मायोत्तीर्णा सुरनदि ! सुधाधामशिरसः ॥ ४॥  
  
पुरा धृत्वा पात्रे त्रिभुवन-विधाता विधिरभू  
     दिति ज्ञात्वा पाथः शिरसि पशुनाथस्तव दधौ ।  
᳚दे जाने ज्ञानात्सुरनदि ! पुराणस्तु पुरुषः  
     शरत्पाथोनष्टा सुमतिरिति तथ्यं जनवचः ॥ ५॥  
  
अरित्रं नो यस्यां नहि गुणधरो नाविकगणः  
     परं पारं नारं नयति न पुनर्याति ननु या ।  
असारे संसारे जलधिवदपारे निपतितान्  
     जनानुद्धर्तुं सा तरिरियमपूर्वा विजयते ॥ ६॥  
  
विशेषाच्छेषस्ते गुणगणमशेषं निगदितुं  
     प्रभुर्वक्तुं दोषान् सदसि बहुरोषान्मुहुरहम् ।  
ब्रुवे मज्जज्जन्तोर्जननि ! जयति व्यालपटली  
     विशाली कण्ठे च स्थितिरपि सदा भूतभुवने ॥ ७॥  
  
समायाता कस्मात्क्क च जगति यातीयमधुना  
     कथङ्कारं पारं तव जननि ! जानन्ति विबुधाः ।  
न तेषां हानिः स्यात्सुरनदि ! तवापारविदुषां  
     जना मूढाः किं ये भुवि शशविषाणं न हि विदुः ॥ ८॥  
  
त्वदन्ये मन्येऽहं दधति विबुधाः सिद्धिनिचयं  
     प्रसन्ना भक्तेभ्यो निजजपरतेभ्योऽपि निखिलाः ।  
पिबन्तं पानीयं तपनकरतप्तं तनुभृतं  
     विधत्से सिद्धीशं सुरनदि ! गिरीशं च कृपया ॥ ९॥  
  
पूर्णेन्दोर्दत्तभङ्गाःसुरपुरललनोद्वर्त्तनैश्चापि पिङ्गाः  
     शम्भुं गन्तुं तुरङ्गा हरिपदगमने वैनतेयो विहङ्गाः ।  
वित्ताशादत्तचित्तानुदरभृतिपरान्तीरगान्भुक्तभोगान्  
     भुक्तेशानप्रसङ्गाज्जगति कलियुगात्पान्तु गङ्गातरङ्गाः ॥ १०॥  
  
इति श्रीमद्गुरुणा विरचितः गङ्गापुष्पाञ्जलिः सम्पूर्णः ।  
  
  
Encoded and proofread by Anil Kumar Pandey anil.kumar17pandey at gmail.com   
  
