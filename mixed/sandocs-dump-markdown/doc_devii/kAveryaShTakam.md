---
Category: aShTaka, devii, nadI, devI
Description-comments: Kaveri Rahasyam
File name: kAveryaShTakam.itx
Language: Sanskrit
Latest update: December 31, 2016
Location: doc_devii
Proofread by: Suresh Pitre, PR Kannan
Send corrections to: Sanskrit@cheerful.com
Site access: https://sanskritdocuments.org
SubDeity: nadI
Subject: philosophy/hinduism/religion
Sublocation: devii
Text title: kAveryaShTakam
Transliterated by: Suresh Pitre suresh.pitre at gmail.com
engtitle: kAveryaShTakam
itxtitle: kAveryaShTakam
title: कावेर्यष्टकम्

---
  
 कावेर्यष्टकम्   
  
मरुद्वृधे मान्यजलप्रवाहे  
कवेरकन्ये नमतां शरण्ये ।  
मान्ये विधेर्मानसपुत्रि सौम्ये  
कावेरि कावेरि मम प्रसीद ॥ १॥  
  
देवेशवन्द्ये विमले नदीशि  
परात्परे पावनि नित्यपूर्णे ।  
समस्तलोकोत्तमतीर्थपादे  
कावेरि कावेरि मम प्रसीद ॥ २॥  
  
वेदानुवेद्ये विमलप्रवाहे  
विशुद्धयोगीन्द्रनिवासयोग्ये ।  
रङ्गेशभोगायतनात्तपारे  
कावेरि कावेरि मम प्रसीद ॥ ३॥  
  
भक्तानुकम्पे ह्यतिभाग्यलब्धे  
नित्ये जगन्मङ्गलदानशीले ।  
निरञ्जने दक्षिणदेशगङ्गे  
कावेरि कावेरि मम प्रसीद ॥ ४॥  
  
कलिप्रमादाखिलदोषनाशे  
कारुण्यपूर्णे कमलायताक्षे ।  
कदम्बकल्हारसुगन्धिपूरे  
कावेरि कावेरि मम प्रसीद ॥ ५॥  
  
अनन्तदिव्यामलमोक्षदात्रि  
दुरन्तसंसारविमोचनाङ्घ्र्ये  
सह्याचलोत्पन्नविश्वस्वरूपे  
कावेरि कावेरि मम प्रसीद ॥ ६॥  
  
देवालयापूरितदिव्यतीरे  
समस्तलोकोत्तमतीर्थमूर्धे  
काश्मीरभूःकल्पितचोलदेशे  
कावेरि कावेरि मम प्रसीद ॥ ७॥  
  
प्रसीद कल्याणगुणाभिरामे  
प्रसीद कावेरि मम प्रसीद  
प्रसीद कामादिहरे पवित्रे  
कावेरि कावेरि मम प्रसीद ॥ ८॥  
  
काकारो कल्मषं हन्ति  
वेकारो वाञ्छितप्रदः  
रीकारो मोक्षदो नॄणां  
कावेरीत्युच्यते बुधैः ॥ ९॥  
  
॥ इति कावेर्यष्टकं सम्पूर्णम्  ॥  
  
  
Encoded by Suresh Pitre suresh.pitre at gmail.com  
Proofread by Suresh Pitre, PR Kannan, PSA Easwaran  
  
