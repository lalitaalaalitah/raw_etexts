---
Author: Traditional
Category: kavacha, devii, durgA, devI
Description-comments: kubjikAtantre
File name: durgAkavach.itx
Language: Sanskrit
Latest update: April 11, 2020
Location: doc_devii
Proofread by: Ravin Bhalekar ravibhalekar at hotmail.com, Partha Pratim Gogoi
Send corrections to: Sanskrit@cheerful.com
Site access: https://sanskritdocuments.org
SubDeity: durgA
Subject: philosophy/hinduism/religion
Sublocation: devii
Text title: durgAdevi kavacham
engtitle: durgAdevi kavacham
itxtitle: durgAdevikavacham
title: दुर्गादेविकवचम्

---
  
 श्रीदुर्गादेविकवचम्   
श्रीगणेशाय नमः ।  
ईश्वर उवाच ।  
शृणु देवि प्रवक्ष्यामि कवचं सर्वसिद्धिदम् ।  
पठित्वा पाठयित्वा च नरो मुच्येत सङ्कटात् ॥ १॥ पठित्वा धारयित्वा  
  
अज्ञात्वा कवचं देवि दुर्गामन्त्रं च यो जपेत् ।  
स नाप्नोति फलं तस्य परं च नरकं व्रजेत् ॥ २॥  
  
इदं गुह्यतमं देवि कवचं तव कथ्यते ।  
गोपनीयं प्रयत्नेन सावधानवधारय ॥ ३॥  
  
उमादेवी शिरः पातु ललाटे शूलधारिणी ।  
चक्षुषी खेचरी पातु कर्णौ चत्वरवासिनी ॥ ४॥ च द्वारवासिनी  
  
सुगन्धा नासिके पातु वदनं सर्वधारिणी । सर्वसाधिनी  
जिह्वां च चण्डिकादेवी ग्रीवां सौभद्रिका तथा ॥ ५॥  
  
अशोकवासिनी चेतो द्वौ बाहू वज्रधारिणी ।  
कण्ठं पातु महावाणी जगनाता स्तनद्वयम् ॥ ६॥  
  
हृदयं ललितादेवी उदरं सिंहवाहिनी ।  
कटिं भगवती देवी द्वावूरू विन्ध्यवासिनी ॥ ७॥  
  
महाबला च जङ्घे द्वे पादौ भूतलवासिनी ।  
एवं स्थिताऽसि देवि त्वं त्रैलोक्ये रक्षणात्मिका । त्रैलोक्यरक्षणात्मिके  
रक्ष मां सर्वगात्रेषु दुर्गे देवि नमोऽस्तुते ॥ ८॥  
  
इत्येतत्कवचं देवि महाविद्या फलप्रद ।  
यः पठेत्प्रातरुत्थाय स हि तीर्थफलं लभेत् ॥ ९॥  
  
यो न्यसेत् कवचं देहे तस्य विघ्नं न क्वचित् ।  
भूतप्रेतपिशाचेभ्यो भयं तस्य न विद्यते ॥ १०॥  
  
॥ इति श्रीकुब्जिकातन्त्रे दुर्गाकवचम् सम्पूर्णम् ॥  
  
  
Proofread by Ravin Bhalekar ravibhalekar@hotmail.com,  
and Partha Pratim Gogoi  
  
