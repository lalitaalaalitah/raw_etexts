---
Category: devii, dashamahAvidyA, chAlisA, devI
File name: shAkambharIchAlisA1.itx
Indexextra: (Text 1, 2)
Language: Hindi
Latest update: August 18, 2018
Location: doc_devii
Proofread by: NA
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Shakambhari Chalisa 1 with Arati
engtitle: shAkambharI chAlisA 1
itxtitle: shAkambharI chAlisA 1 AratI sahita (Hindi)
title: शाकम्भरी चालिसा १ आरती सहित (ःइन्दि)

---
  
 श्रीशाकम्भरी चालिसा १ आरती सहित   
॥ दोहा ॥  
  
बन्दउ माँ शाकम्भरी चरणगुरू का धरकर ध्यान,  
शाकम्भरी माँ चालीसा का करे प्रख्यान ॥  
  
आनन्दमयी जगदम्बिका अनन्तरूप भण्डार,  
माँ शाकम्भरी की कृपा बनी रहे हर बार ॥  
  
॥ चालीसा ॥  
  
शाकम्भरी माँ अति सुखकारी, पूर्ण ब्रह्म सदा दुःखहारी ॥  
  
कारण करण जगत की दाता, आन्नद चेतन विश्वविधाता ॥  
  
अमर जोत है मात तुम्हारी, तुम ही सदा भगतन हितकारी ॥  
  
महिमा अमित अथाह अपर्णा, ब्रह्म हरी हर मात अपर्णा ॥  
  
ज्ञान राशि हो दीन दयाली, शरणागत घर भरती खुशहाली ॥  
  
नारायणी तुम ब्रह्म प्रकाशी, जल-थल-नभ हो अविनाशी ॥  
  
कमल कान्तिमय शान्ति अनपा, जोतमन मर्यादा जोत स्वरूपा ॥  
  
जब जब भक्तों ने है ध्याई, जोत अपनी प्रकट हो आई ॥  
  
प्यारी बहन के सङ्ग विराजे, मात शताक्षि सङ्ग ही साजे ॥  
  
भीम भयङ्कर रूप कराली, तीसरी बहन की जोत निराली ॥  
  
चौथी बहन भ्रामरी तेरी, अद्भुत चञ्चल चित्त चितेरी ॥  
  
सम्मुख भैरव वीर खड़ा है, दानव दल से खूब लड़ा है ॥  
  
शिव शङ्कर प्रभु भोले भण्डारी, सदा रहे सन्तन हितकारी ॥  
  
हनुमत माता लौकड़ा तेरा, सदा शाकम्भरी माँ का चेरा ॥  
  
हाथ ध्वजा हनुमान विराजे, युद्ध भूमि में माँ सङ्ग साजे ॥  
  
कालरात्रि धारे कराली, बहिन मात की अति विकराली ॥  
  
दश विद्या नव दुर्गा आदि, ध्याते तुम्हें परमार्थ वादि ॥  
  
अष्ट सिद्धि गणपति जी दाता, बाल रूप शरणागत माता ॥  
  
माँ भण्डारे के रखवारी, प्रथम पूजने की अधिकारी ॥  
  
जग की एक भ्रमण की कारण, शिव शक्ति हो दुष्ट विदारण ॥  
  
भूरा देव लौकडा दूजा, जिसकी होती पहली पूजा ॥  
  
बली बजरङ्गी तेरा चेरा, चले सङ्ग यश गाता तेरा ॥  
  
पाञ्च कोस की खोल तुम्हारी, तेरी लीला अति विस्तारी ॥  
  
रक्त दन्तिका तुम्हीं बनी हो, रक्त पान कर असुर हनी हो ॥  
  
रक्तबीज का नाश किया था, छिन्न मस्तिका रूप लिया था ॥  
  
सिद्ध योगिनी सहस्या राजे, सात कुण्ड में आप विराजे ॥  
  
रूप मराल का तुमने धारा, भोजन दे दे जन जन तारा ॥  
  
शोक पात से मुनि जन तारे, शोक पात जन दुःख निवारे ॥  
  
भद्र काली कमलेश्वर आई, कान्त शिवा भगतन सुखदाई ॥  
  
भोग भण्डार हलवा पूरी, ध्वजा नारियल तिलक सिन्दूरी ॥  
  
लाल चुनरी लगती प्यारी, ये ही भेण्ट ले दुःख निवारी ॥  
  
अन्धे को तुम नयन दिखाती, कोढ़ी काया सफल बनाती ॥  
  
बाँझन के घर बाल खिलाती, निर्धन को धन खूब दिलाती ॥  
  
सुख दे दे भगत को तारे, साधु सज्जन काज संवारे ॥  
  
भूमण्डल से जोत प्रकाशी, शाकम्भरी माँ दुःख की नाशी ॥  
  
मधुर मधुर मुस्कान तुम्हारी, जन्म जन्म पहचान हमारी ॥  
  
चरण कमल तेरे बलिहारी, जै जै जै जग जननी तुम्हारी ॥  
  
कान्ता चालीसा अति सुखकारी, सङ्कट दुःख दुविधा टारी ॥  
  
जो कोई जन चालीसा गावे, मात कृपा अति सुख पावे ॥  
  
कान्ता प्रसाद जगाधरी वासी, भाव शाकम्भरी तत्व प्रकाशी ॥  
  
बार बार कहें कर जोरी, विनिती सुन शाकम्भरी मोरी ॥  
  
मैं सेवक हूँ दास तुम्हारा, जननी करना भव निस्तारा ॥  
  
यह सौ बार पाठ करे कोई, मातु कृपा अधिकारी सोई ॥  
  
सङ्कट कष्ट को मात निवारे, शोक मोह शत्रुन संहारे ॥  
  
निर्धन धन सुख सम्पत्ति पावे, श्रद्धा भक्ति से चालीसा गावे ॥  
  
नौ रात्रों तक दीप जगावे, सपरिवार मगन हो गावे ॥  
  
प्रेम से पाठ करे मन लाई, कान्त शाकम्भरी अति सुखदाई ॥  
  
॥ दोहा ॥  
  
दुर्गासुर संहारणी करणि जग के काज,  
शाकम्भरी जननि शिवे रखना मेरी लाज ॥  
  
युग युग तक व्रत तेरा करे भक्त उद्धार,  
वो ही तेरा लाड़ला आवे तेरे द्वार ॥  
  
जय शाकम्भरी माँ की जय ।  
  
Shri Shakambhari Ji Ki Arti  
श्री शाकम्भरी जी की अरती  
  
शाकम्भर अम्बाजी की आरती कीजो ॥  
  
ऐसा अदभुत रूप हृदय धर लीजो,  
     शताक्षी दयालु की आरती कीजो ॥  
  
तुम परिपूर्ण आदि भवानी माँ,  
     सब घट तुम आप बखानी माँ ॥  
  
तुम्ही हो शाकम्भर, तुम ही हो शताक्षी माँ ॥  
  
शिवमूर्ति माया, तुम ही हो प्रकाशी माँ ॥  
  
नित जो नर नारी अम्बे आरती गावे, माँ ॥  
  
इच्छा पूरण कीजो, शाकम्भर दर्शन पावे, माँ ॥  
  
जो नर आरती पढे पढावे माँ ॥  
  
जो नर आरती सुने सुनावे माँ ॥  
  
बसे बैकुण्ठ शाकम्भर दर्शन पावे ॥  
  
जय शाकम्भरी मात की जय ।  
  
NA  
  
