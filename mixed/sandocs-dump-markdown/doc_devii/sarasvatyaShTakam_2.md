---
Category: aShTaka, devii, sarasvatI, devI
Description-comments: Devi book stall, Kodumgallur, Kerala
File name: sarasvatyaShTakam2.itx
Language: Sanskrit
Latest update: August 6, 2016
Location: doc_devii
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Source: Sthothra Rathnaakaram, edited by N. Bappuravu, 2010
SubDeity: sarasvatI
Subject: philosophy/hinduism/religion
Sublocation: devii
Text title: sarasvatyaShTakam 2
Transliterated by: PSA Easwaran psaeaswaran at gmail.com
engtitle: sarasvatyaShTakam 2
itxtitle: sarasvatyaShTakam 2
title: सरस्वत्यष्टकम् २

---
  
 श्रीसरस्वत्यष्टकम्   
  
अमला विश्ववन्द्या सा कमलाकरमालिनी ।  
विमलाभ्रनिभा वोऽव्यात्कमला या सरस्वती ॥ १॥  
  
वार्णसंस्थाङ्गरूपा या स्वर्णरत्नविभूषिता ।  
निर्णया भारति श्वेतवर्णा वोऽव्यात्सरस्वती ॥ २॥  
  
वरदाभयरुद्राक्षवरपुस्तकधारिणी ।  
सरसा सा सरोजस्था सारा वोऽव्यात्सरास्वती ॥ ३॥  
  
सुन्दरी सुमुखी पद्ममन्दिरा मधुरा च सा ।  
कुन्दभासा सदा वोऽव्याद्वन्दिता या सरस्वती  ॥ ४॥  
  
रुद्राक्षलिपिता कुम्भमुद्राधृतकराम्बुजा ।  
भद्रार्थदायिनी साव्याद्भद्राब्जाक्षी सरस्वती ॥ ५॥  
  
रक्तकौशेयरत्नाढ्या व्यक्तभाषणभूषणा ।  
भक्तहृत्पद्मसंस्था सा शक्ता वोऽव्यात्सरस्वती ॥ ६॥  
  
चतुर्मुखस्य जाया या चतुर्वेदस्वरूपिणी ।  
चतुर्भुजा च  सा वोऽव्याच्चतुर्वर्गा सरस्वती  ॥ ७॥  
  
सर्वलोकप्रपूज्या या पर्वचन्द्रनिभानना ।  
सर्वजिह्वाग्रसंस्था सा सदा वोऽव्यात्सरस्वती  ॥ ८॥  
  
सरस्वत्यष्टकं नित्यं सकृत्प्रातर्जपेन्नरः।  
अज्ञैर्विमुच्यते सोऽयं प्राज्ञैरिष्टश्च लभ्यते  ॥ ९॥  
  
इति श्रीसरस्वत्यष्टकं समाप्तम् ।  
  
Proofread by PSA Easwaran psaeaswaran at gmail.com  
  
