---
Category: devii, dashamahAvidyA, dhyAnam, devI
File name: shAkambharIdhyAnam.itx
Indexextra: (Information)
Language: Sanskrit
Latest update: August 18, 2018
Location: doc_devii
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: shAkambharI dhyAnaM
engtitle: shAkambharI dhyAnaM
itxtitle: shAkambharIdhyAnam
title: शाकम्भरीध्यानम्

---
  
 श्री शाकम्भरीध्यानम्   
ध्यानम् ।  
शान्ता शारदचन्द्रसुन्दरमुखी शाल्यन्नभोज्यप्रिया  
     शाकैः पालितविष्टपा शतदृशा शाकोल्लसद्विग्रहा ।  
श्यामाङ्गी शरणागतार्तिशमनी शक्रादिभिः शंसिता  
     शङ्कर्यष्टफलप्रदा भगवती शाकम्भरी पातु माम् ॥ १॥  
  
शूलं पाशकपालचापकुलिशान्बाणान्सृणिं खेटकां  
     शङ्कं चक्रगदाहिखड्गमभयं खट्वाङ्गदण्डान्धराम् ।  
वर्षाभाववशाद्धतान्मुनिगणान्शाकेन या रक्षति  
     लोकानां जननीं महेशदयितां तां नौमि शाकम्भरीम् ॥ २॥  
  
सौवर्णसिंहासनसंस्थितां शिवां त्रिलोचना चन्द्रकलावतंसिकाम् ।  
शूलं कपालं निजवामहस्तयोस्तदन्ययोः खड्गमभीतिमुद्रिकाम् ॥ ३॥  
  
पाण्योर्दधानां मणिभूषणाज्ज्वलां सुवाससं माल्यविलेपनाञ्चिताम् ।  
प्रसन्नावक्त्रां परदेवता मुदा ध्यायामि भक्त्या वनशङ्करीं हृदि ॥ ४॥  
  
खड्गं घण्टां त्रिशूलं लिपिविशदतरं बिभ्रतीं दक्ष हस्तैः  
पात्रं शीर्षं सुखेटं डमरुकमनिशं वामहस्तैस्त्रिनेत्राम् ।  
सिंहस्थां तारहारां गदमणिमुकुटां द्योतयन्तीं प्रसन्नां  
वन्दे पूर्णेन्दुबिम्बां प्रतिरुचिरमुखीं शङ्करीं शङ्करेष्टाम् ॥ ५॥  
  
शूलं खड्गं च डमरुं दधानामभयप्रदम् ।  
सिंहासनस्थां ध्यायामि देवी शाकम्भरीमहम् ॥ ६॥  
  
ॐ शताक्श्यै नमः ।  
ॐ शाकम्भर्यै नमः ।  
ॐ वनश्ङ्करी नमः ॥  
  
  
  
