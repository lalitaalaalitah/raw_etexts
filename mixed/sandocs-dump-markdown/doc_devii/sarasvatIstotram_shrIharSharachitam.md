---
Author: harSha
Category: devii, sarasvatI, stotra, devI
Description-comments: http://stotram.lalitaalaalitah.com/2013/05/sri-saraswati-stotram-3.html
File name: sarasvatistotra.itx
Language: Sanskrit
Latest update: December 14, 2013
Location: doc_devii
Proofread by: P R Ramamurthy, Sunder Hattangadi
Send corrections to: Sanskrit@cheerful.com
Site access: https://sanskritdocuments.org
SubDeity: sarasvatI
Subject: philosophy/hinduism/religion
Sublocation: devii
Text title: sarasvatistotra
Texttype: stotra
Transliterated by: P R Ramamurthy
engtitle: Sarasvatistotra
itxtitle: sarasvatIstotram (shrIharSharachitam)
title: सरस्वतीस्तोत्रम् (श्रीहर्षरचितम्)

---
  
 श्रीसरस्वतीस्तोत्रम्   
  
रविरुद्रपितामहविष्णुनुतं  
      हरिचन्दनकुङ्कुमपङ्कयुतम्   
मुनिवृन्दगजेन्द्रसमानयुतं  
      तव नौमि सरस्वति पादयुगम् ॥ १॥  
  
शशिशुद्धसुधाहिमधामयुतं  
      शरदम्बरबिम्बसमानकरम् ।  
बहुरत्नमनोहरकान्तियुतं  
      तव नौमि सरस्वति पादयुगम् ॥ २॥  
  
कनकाब्जविभूषितभूतिभवं  
      भवभावविभावितभिन्नपदम् ।  
प्रभुचित्तसमाहितसाधुपदं  
      तव नौमि सरस्वति पादयुगम् ॥ ३॥  
  
भवसागरमज्जनभीतिनुतं  
      प्रतिपादितसन्ततिकारमिदम् ।  
विमलादिकशुद्धविशुद्धपदं  
      तव नौमि सरस्वति पादयुगम् ॥ ४॥  
  
मतिहीनजनाश्रयपारमिदं  
      सकलागमभाषितभिन्नपदम् ।  
परिपूरितविश्वमनेकभवं  
      तव नौमि सरस्वति पादयुगम् ॥ ५॥  
  
परिपूर्णमनोरथधामनिधिं  
      परमार्थविचारविवेकविधिम् ।  
सुरयोषितसेवितपादतलं  
      तव नौमि सरस्वति पादयुगम् ॥ ६॥  
  
सुरमौलिमणिद्युतिशुभ्रकरं  
      विषयादिमहाभयवर्णहरम् ।  
निजकान्तिविलोमितचन्द्रशिवं  
      तव नौमि सरस्वति पादयुगम् ॥ ७॥  
  
गुणनैककुलं स्थितिभीतिपदं  
      गुणगौरवगर्वितसत्यपदम् ।  
कमलोदरकोमलपादतलं  
      तव नौमि सरस्वति पादयुगम् ॥ ८॥  
  
इदं स्तवं महापुण्यं ब्रह्मणा च प्रकीर्तितम् ।  
यः पठेत् प्रातरुत्थाय तस्य कण्ठे सरस्वती  ॥   
  
  
P R Ramurthy, Sunder Hattangadi  
  
The meter is jagatI group (12 syllables in each pAda)  
subtype  vaMshastha.  The last shloka is in anuShTup meter.  
  
