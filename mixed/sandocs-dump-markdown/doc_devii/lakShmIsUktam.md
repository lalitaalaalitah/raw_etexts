---
Author: Traditional
Category: sUkta, devii, lakShmI, svara, devI
File name: laxmiisuukta.itx
Indexextra: (Hindi)
Language: Sanskrit
Latest update: September 11, 2005
Location: doc_devii
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: lakShmI
Subject: philosophy/hinduism/religion
Sublocation: devii
Text title: lakShmIsUkta
Texttype: svara
Transliterated by: WebD
engtitle: lakShmIsUkta
itxtitle: lakShmIsUktam
title: लक्ष्मीसूक्तम्

---
  
 श्रीलक्ष्मीसूक्त   
  
श्री गणेशाय नमः ।  
ॐ पद्मानने पद्मिनि पद्मपत्रे पद्मप्रिये पद्मदलायताक्षि ।  
विश्वप्रिये विश्वमनोऽनुकूले त्वत्पादपद्मं मयि सन्निधत्स्व ॥  
  
पद्मानने पद्मऊरु पद्माश्री पद्मसम्भवे ।  
तन्मे भजसिं पद्माक्षि येन सौख्यं लभाम्यहम् ॥  
  
अश्वदायै गोदायै धनदायै महाधने ।  
धनं मे जुषतां देवि सर्वकामांश्च देहि मे ॥  
  
पुत्रपौत्रं धनं धान्यं हस्त्यश्वादिगवेरथम् ।  
प्रजानां भवसि माता आयुष्मन्तं करोतु मे ॥  
  
धनमग्निर्धनं वायुर्धनं सूर्योधनं वसुः ।  
धनमिन्द्रो बृहस्पतिर्वरुणो धनमस्तु मे ॥  
  
वैनतेय सोमं पिब सोमं पिबतु वृत्रहा ।  
सोमं धनस्य सोमिनो मह्यं ददातु सोमिनः ॥  
  
न क्रोधो न च मात्सर्यं न लोभो नाशुभा मतिः ।  
भवन्ति कृतपुण्यानां भक्तानां श्रीसूक्तं जापिनाम् ॥  
  
सरसिजनिलये सरोजहस्ते धवलतरांशुक गन्धमाल्यशोभे ।  
भगवति हरिवल्लभे मनोज्ञे त्रिभुवनभूतिकरि प्रसीद मह्यम् ॥  
  
श्रीर्वर्चस्वमायुष्यमारोग्यमाविधाच्छोभमानं महीयते ।  
धान्य धनं पशुं बहुपुत्रलाभं शतसंवत्सरं दीर्घमायुः ॥  
  
ॐ महादेव्यै च विद्महे विष्णुपत्न्यै च धीमहि ।  
तन्नो लक्ष्मीः प्रचोदयात् ॥  
  
ॐ महालक्ष्म्यै च विद्महे महश्रियै च धीमहि ।  
तन्नः श्रीः प्रचोदयात् ॥  
  
विष्णुपत्नीं क्षमां देवीं माधवीं माधवप्रियाम् ।  
लक्ष्मीं प्रियसखीं देवीं नमाम्यच्युतवल्लभाम् ॥  
  
चन्द्रप्रभां लक्ष्मीमैशानीं सूर्याभांलक्ष्मीमैश्वरीम् ।  
चन्द्र सूर्याग्निसङ्काशां श्रियं देवीमुपास्महे ॥  
  
॥ इति श्रीलक्ष्मी सूक्तम् सम्पूर्णम् ॥  
  
  
Proofread by Ravin Bhalekar ravibhalekar@hotmail.com  
  
