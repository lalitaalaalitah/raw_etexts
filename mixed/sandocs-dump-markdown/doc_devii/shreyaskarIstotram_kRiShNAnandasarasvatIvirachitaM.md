---
Author: kRiShNAnandasarasvatIvirachitaM
Category: devii, otherforms, kRiShNAnandasarasvatI, devI
Description-comments: From Brihatstotraratnakara with 408 stotras
File name: shreyaskarIstotram.itx
Language: Sanskrit
Latest update: June 10, 2016
Location: doc_devii
Proofread by: Nat Natarajan nat.natarajan at gmail.com, NA
Send corrections to: Sanskrit@cheerful.com
Site access: https://sanskritdocuments.org
SubDeity: otherforms
Subject: philosophy/hinduism/religion
Sublocation: devii
Text title: shreyaskarIstotram
engtitle: shreyaskarIstotram
itxtitle: shreyaskarIstotram (kRiShNAnandasarasvatIvirachitaM)
title: श्रेयस्करीस्तोत्रम् (कृइष्णानन्दसरस्वतीविरचितं)

---
  
 श्रेयस्करीस्तोत्रम्   
श्रीः ।  
श्रेयस्करि श्रमनिवारिणि सिद्धविद्ये  
    स्वानन्दपूर्णहृदये करुणातनो मे ।  
चित्ते वस प्रियतमेन शिवेन सार्धं  
    माङ्गल्यमातनु सदैव मुदैव मातः ॥ १॥  
  
श्रेयस्करि श्रितजनोद्धरणैकदक्षे  
    दाक्षायणि क्षपितपातकतूलराशे ।  
शर्मण्यपादयुगले जलजप्रमोदे  
    मित्रे त्रयीप्रसृमरे रमतां मनो मे ॥ २॥  
  
श्रेयस्करि प्रणतपामरपारदान-  
    ज्ञानप्रदानसरणिश्रितपादपीठे ।  
श्रेयांसि सन्ति निखिलानि सुमङ्गलानि  
    तत्रैव मे वसतु मानसराजहंसः ॥ ३॥  
  
श्रेयस्करीति तव नाम गृणाति भक्त्या  
    श्रेयांसि तस्य सदने च करी पुरस्तात् ।  
किं किं न सिद्ध्यति सुमङ्गलनाममालां  
    धृत्वा सुखं स्वपिति शेषतनौ रमेशः ॥ ४॥  
  
श्रेयस्करीति वरदेति दयापरेति  
    वेदोदरेति विधिशङ्करपूजितोति ।  
वाणीति शम्भुरमणीति च तारिणीति  
    श्रीदेशिकेन्द्रकरुणेति गृणामि नित्यम् ॥ ५॥  
  
श्रेयस्करि प्रकटमेव तवाभिधानं  
    यत्रास्ति तत्र रविवत्प्रथमानवीर्यम् ।  
ब्रह्मेन्द्ररुद्रमरुतादिगृहाणि सौख्यैः  
    पूर्णानि नाममहिमा प्रथितस्त्रिलोक्याम् ॥ ६॥  
  
श्रेयस्करि प्रणतवत्सलता त्वयीति  
    वाचं शृणुष्व सरलां सरसां च सत्याम् ।  
भक्त्या नतोऽस्मि विनतोऽस्मि सुमङ्गले त्वत्-  
    पादाम्बुजे प्रणिहिते मयि सन्निधत्स्व ॥ ७॥  
  
श्रेयस्करीचरणसेवनतत्परेण  
    कृष्णेन भिक्षुवपुषा रचितं पठेद्यः ।  
तस्य प्रसीदति सुरारिविमर्दनीयम्-  
    अम्बा तनोति सदनेषु सुमङ्गलानि ॥ ८॥  
  
यथामतिकृतस्तुतौ मुदमुपैति माता न किं  
    यथाविभवदानतो मुदभुपैति पात्रं न किम् ।  
भवानि तव संस्तुतिं विरचितुं न चाहं क्षमस्-  
तथापि मुदभेष्यसि प्रदिशसीष्टमम्ब त्वरात् ॥ ९॥  
  
इति श्रीमत्परमहंसपरिव्राजकाचार्यकृष्णानन्दसरस्वतीविरचितं  
श्रेयस्करीसुमङ्गलस्तोत्रं समाप्तम् ।  
  
Proofread by Nat Natarajan nat.natarajan at gmail.com, NA  
  
