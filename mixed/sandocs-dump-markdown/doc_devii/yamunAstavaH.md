---
Category: devii, nadI, devI
File name: yamunAstavaH.itx
Language: Sanskrit
Latest update: January 15, 2019
Location: doc_devii
Proofread by: NA
Send corrections to: sanskrit@cheerful.com
Site access: https://sanskritdocuments.org
SubDeity: nadI
Subject: philosophy/hinduism/religion
Sublocation: devii
Text title: yamunAstavaH
engtitle: yamunAstavaH
itxtitle: yamunAstavaH
title: यमुनास्तवः

---
  
 श्रीयमुनास्तवः   
कलिन्दतनये देवि परमानन्दवर्धिनि ।  
स्नामि ते सलिले सर्वापराधान् मां विमोचय ॥  
  
चिदानन्दभानोः सदा नन्दसूनोः  
     परप्रेमपात्री द्रवब्रह्मगात्री ।  
अघानां लवित्री जगत्क्षेमदात्री  
     पवित्रीक्रियान् नो वपुर्मित्रपुत्री ॥  
  
जयति तरणिपुत्री धर्मराजस्वसा या  
     कलयति मथुरायाः सख्यमत्येति गङ्गाम् ।  
मुरहरदयिता तत्पादपद्मप्रसूतं  
     वहति च मकरन्दं नीरपूरच्छलेन ॥  
  
गङ्गादितीर्थपरिसेवितपादपद्मां  
     गोलोकसौख्यरसपूरमहिं महिम्ना ।  
आप्लाविताखिलसुधासु जलां सुखाब्धौ  
     राधामुकुन्दमुदितां यमुनां नमामि ॥  
  
इति श्रीयमुनास्तवः सम्पूर्णः ।  
  
  
