---
Category: devii, mangala, durgA, devI
File name: chAmuNDeshvarImangalam.itx
Language: Sanskrit
Latest update: January 4, 2019
Location: doc_devii
Proofread by: NA
Send corrections to: sanskrit@cheerful.com
Site access: https://sanskritdocuments.org
SubDeity: durgA
Subject: philosophy/hinduism/religion
Sublocation: devii
Text title: Chamundeshvari Mangalam
engtitle: chAmuNDeshvarImangalam
itxtitle: chAmuNDeshvarImaNgalam
title: चामुण्डेश्वरीमण्गलम्

---
  
 श्रीचामुण्डेश्वरीमङ्गलम्   
श्रीशैलराजतनये चण्डमुण्डनिषूदिनी ।  
मृगेन्द्रवाहने तुभ्यं चामुण्डायै सुमङ्गलम् ॥ १॥  
  
पञ्चविंशति सालाढ्य श्रीचक्रपुरनिवासिनी ।  
बिन्दुपीठस्थिते तुभ्यं चामुण्डायै सुमङ्गलम् ॥ २॥  
  
राजराजेश्वरी श्रीमद्कामेश्वरकुटुम्बिनीम् ।  
युगनाथ तते तुभ्यं चामुण्डायै सुमङ्गलम् ॥ ३॥  
  
महाकाली महालक्ष्मी महावाणी मनोन्मणी ।  
योगनिद्रात्मके तुभ्यं चामुण्डायै सुमङ्गलम् ॥ ४॥  
  
मन्त्रिणी दण्डिनी मुख्ययोगिनी गणसेविते ।  
भण्डदैत्यहरे तुभ्यं चामुण्डायै सुमङ्गलम् ॥ ५॥  
  
निशुम्भमहिषाशुम्भेरक्तबीजादिमर्दिनी ।  
महामाये शिवेतुभ्यं चामुण्डायै सुमङ्गलम् ॥ ६॥  
  
कालरात्रि महादुर्गे नारायणसहोदरी ।  
विन्ध्यवासिनी तुभ्यं चामुण्डायै सुमङ्गलम् ॥ ७॥  
  
चन्द्रलेखालसत्पाले श्रीमद्सिंहासनेश्वरी ।  
कामेश्वरी नमस्तुभ्यं चामुण्डायै सुमङ्गलम् ॥ ८॥  
  
प्रपञ्चसृष्टिरक्षादि पञ्चकार्यधुरन्धरे ।  
पञ्चप्रेतासने तुभ्यं चामुण्डायै सुमङ्गलम् ॥ ९॥  
  
मधुकैटभसंहर्त्री कदम्बवनवासिनी ।  
महेन्द्रवरदे तुभ्यं चामुण्डायै सुमङ्गलम् ॥ १०॥  
  
निगमागमसंवेद्ये श्रीदेवी ललिताम्बिके ।  
ओढ्याण पीठगदे तुभ्यं चामुण्डायै सुमङ्गलम् ॥ ११॥  
  
पुण्ड्रेषु खण्डकोदण्ड पुष्पकण्ठलसत्करे ।  
सदाशिवकले तुभ्यं चामुण्डायै सुमङ्गलम् ॥ १२॥  
  
कामेशभक्तमाङ्गल्य श्रीमद्त्रिपुरसुन्दरी ।  
सूर्याग्नीन्दुत्रिलोचनी तुभ्यं चामुण्डायै सुमङ्गलम् ॥ १३॥  
  
चिदग्नीकुण्डसम्भूते मूलप्रकृतिस्वरूपिणी ।  
कन्दर्पदीपके तुभ्यं चामुण्डायै सुमङ्गलम् ॥ १४॥  
  
महापद्माटवीमध्ये सदानन्दद्विहारिणी ।  
पाशाङ्कुशधरे तुभ्यं चामुण्डायै सुमङ्गलम् ॥ १५॥  
  
सर्वदोषप्रशमनी सर्वसौभाग्यदायिनी ।  
सर्वसिद्धिप्रदे तुभ्यं चामुण्डायै सुमङ्गलम् ॥ १६॥  
  
सर्वमन्त्रात्मिके प्राज्ञे सर्वयन्त्रस्वरूपिणी ।  
सर्वतन्त्रात्मिके तुभ्यं चामुण्डायै सुमङ्गलम् ॥ १७॥  
  
सर्वप्राणिसृतेवासे सर्वशक्तिस्वरूपिणी ।  
सर्वाभिष्टप्रदे तुभ्यं चामुण्डायै सुमङ्गलम् ॥ १८॥  
  
वेदमाता महाराज्ञी लक्ष्मी वाणी वशप्रिये ।  
त्रैलोक्यवन्दिते तुभ्यं चामुण्डायै सुमङ्गलम् ॥ १९॥  
  
ब्रह्मोपेन्द्रसुरेन्द्रादि सम्पूजित पदाम्बुजे ।  
सर्वायुधकरे तुभ्यं चामुण्डायै सुमङ्गलम् ॥ २०॥  
  
महाविद्या सम्प्रदायै संवेद्येनिजवैभवे ।  
सर्वमुद्राकरे तुभ्यं चामुण्डायै सुमङ्गलम् ॥ २१॥  
  
एकपञ्चाशते पीठे निवासात्मविलासिनी ।  
अपारमहिमे तुभ्यं चामुण्डायै सुमङ्गलम् ॥ २२॥  
  
तेजोमयी दयापूर्णे सच्चिदानन्दरूपिणी ।  
सर्ववर्णात्मिके तुभ्यं चामुण्डायै सुमङ्गलम् ॥ २३॥  
  
हंसारूढे चतुर्वक्त्रे ब्राह्मीरूपसमन्विते ।  
धूम्राक्षसहन्त्रिके तुभ्यं चामुण्डायै सुमङ्गलम् ॥ २४॥  
  
माहेस्वरीस्वरूपायै पञ्चास्यै वृषभवाहने ।  
सुग्रीवपञ्चिके तुभ्यं चामुण्डायै सुमङ्गलम् ॥ २५॥  
  
मयूरवाहे षट्वक्त्रे कौमारीरूपशोभिते ।  
शक्तियुक्तकरे तुभ्यं चामुण्डायै सुमङ्गलम् ॥ २६॥  
  
पक्षिराजसमारूढे शङ्खचक्रलसत्करे ।  
वैष्णवीसञ्ज्ञिके तुभ्यं चामुण्डायै सुमङ्गलम् ॥ २७॥  
  
वाराही महिषारूढे घोररूपसमन्विते ।  
दंष्ट्रायुधधरे तुभ्यं चामुण्डायै सुमङ्गलम् ॥ २८॥  
  
गजेन्द्रवाहनारुढे इन्द्राणीरूपवासुरे ।  
वज्रायुधकरे तुभ्यं चामुण्डायै सुमङ्गलम् ॥ २९॥  
  
चतुर्भुजे सिंहवाहे जटामण्डिलमण्डिते ।  
चण्डिके शुभगे तुभ्यं चामुण्डायै सुमङ्गलम् ॥ ३०॥  
  
दंष्ट्राकरालवदने सिंहवक्त्रे चतुर्भुजे ।  
नारसिंही सदा तुभ्यं चामुण्डायै सुमङ्गलम् ॥ ३१॥  
  
ज्वलजिह्वाकरालास्ये चण्डकोपसमन्विते ।  
ज्वालामालिनी तुभ्यं चामुण्डायै सुमङ्गलम् ॥ ३२॥  
  
भृङ्गिणे दर्शितात्मीय प्रभावे परमेश्वरी ।  
नानारूपधरे तुभ्यं चामुण्डायै सुमङ्गलम् ॥ ३३॥  
  
गणेशस्कन्दजननी मातङ्गी भुवनेश्वरी ।  
भद्रकाली सदा तुभ्यं चामुण्डायै सुमङ्गलम् ॥ ३४॥  
  
अगस्त्याय हयग्रीव प्रकटीकृतवैभवे ।  
अनन्ताख्यसुते तुभ्यं चामुण्डायै सुमङ्गलम् ॥ ३५॥  
  
   
॥ इति श्रीचामुण्डेश्वरीमङ्गलं सम्पूर्णम् ॥  
  
  
  
