---
Author: Ramadas
Category: devii, sarasvatI, devI
File name: sarasvatIbhaktidhArAstotram.itx
Language: Sanskrit
Latest update: January 4, 2020
Location: doc_devii
Proofread by: Malleswara Rao Yellapragada, PSA Easwaran
Send corrections to: Sanskrit@cheerful.com
Site access: https://sanskritdocuments.org
SubDeity: sarasvatI
Subject: philosophy/hinduism/religion
Sublocation: devii
Text title: sarasvatIbhaktidhArAstotram
Transliterated by: Malleswara Rao Yellapragada malleswararaoy at yahoo.com
engtitle: sarasvatIbhaktidhArAstotram
itxtitle: sarasvatIbhaktidhArAstotram (rAmadAsavirachitam)
title: सरस्वतीभक्तिधारास्तोत्रम् (रामदासविरचितम्)

---
  
 श्रीज्ञानसरस्वती(बासर) भक्तिधारास्तोत्रम्   
विहितनमस्कारशरण्यां सुखप्रदां  
    ॐकारपूरितनामार्चनां शुभप्रदाम् ।  
पुरस्कारसहितदर्शनां फलप्रदां  
    बासरक्षेत्रदेवीं भज सरस्वतीं मातरम् ॥ १॥    
पञ्चामृताभिषेकेन कामितफलदायिकां  
    नैवेद्यनिवेदनेन सकलार्थसाधिकाम् ।   
नीराजनदर्शनेन सकलार्थसाधिकां  
    बासरक्षेत्रदेवीं भज सरस्वतीं मातरम् ॥ २॥   
तव पादाब्जस्पर्शनं पापहरणं  
    तव कटाक्षवीक्षणं रोगनिवारणम् ।   
तव मन्त्राक्षतरक्षणं शुभकरं  
    बासरक्षेत्रदेवीं भज सरस्वतीं मातरम् ॥ ३॥   
नमोऽस्तु वेदव्यासनिर्मितप्रतिष्टितायै  
    नमोऽस्तु महालक्ष्मीमहाकाळीसमेतायै ।   
नमोऽस्तु अष्टतीर्थजलमहिमान्वितायै  
    नमोऽस्तु बासरक्षेत्रे विलसितायै ॥ ४॥   
नमोऽस्तु गोदावरीतटनिवासिन्यै  
    नमोऽस्तु कृपाकटाक्षस्वरूपायै ।   
नमोऽस्तु स्मृतिमात्रप्रसन्नायै  
    नमोऽस्तु बासरक्षेत्रे विलसितायै ॥ ५॥   
नमोऽस्तु मनोहरपुष्पालङ्कृतायै  
    नमोऽस्तु ज्ञानमूलायै ज्ञानगम्यायै ।   
नमोऽस्तु गुरुभक्तिरहस्यप्रकटितायै  
    नमोऽस्तु बासरक्षेत्रे विलसितायै ॥ ६॥   
नमोऽस्तु मण्डलदीक्षाभिक्षामहादात्र्यै  
    नमोऽस्तु महामन्त्रतन्त्रप्रवीणायै ।   
नमोऽस्तु सहस्रारचक्रनिलयायै  
    नमोऽस्तु बासरक्षेत्रे विलसितायै ॥ ७॥   
नमोऽस्तु सर्वपापसंहारिकायै  
    नमोऽस्तु योगियोगिनीगणसंसेवितायै ।   
नमोऽस्तु सकलकल्याणशुभदायै  
    नमोऽस्तु बासरक्षेत्रे विलसितायै ॥ ८॥   
रामदासेन विरचितमिदं पठते भक्तिमान्नरः  
विद्यां श्रेयो विपुलसौख्यं प्राप्नोति ॥  
  
  
Encoded by Malleswara Rao Yellapragada malleswararaoy at yahoo.com  
Proofread by Malleswara Rao Yellapragada, PSA Easwaran  
  
