---
Category: devii, dashamahAvidyA, devI
Description/comments: bAlAsaparyA saparyAkrama-nAmAvalI-stotrAdisaNgrahaH
File name: bAlAstotram3.itx
Indexextra: (Scan)
Language: Sanskrit
Latest update: March 21, 2020
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Shri Bala Stotram  3
engtitle: bAlAstotram 3
itxtitle: bAlAstotram 3 (udanchaddinesha)
title: बालास्तोत्रम् ३ (उदञ्चद्दिनेश)

---
  
 श्रीबालास्तोत्रम् ३   
उदञ्चद्दिनेशप्रपञ्चप्रकाशां  
     उदूढेन्दुरेखामुदारां त्रिणेत्राम् ।  
वहन्तीं वराभीतिकोशाक्षमालाः  
     वसन्तीं स्फुटे पद्मके नौमि बालाम् ॥ १॥  
  
नतानां जनानां समस्तर्धिदात्रीं  
     सुयोन्याख्यमुद्राभिगम्यां शरण्याम् ।  
सुवाक्कामशक्त्याख्यबीजत्रयान्तः-  
     स्थितां बालिकां त्वां नमामि स्मरामि ॥ २॥  
  
लसद्रक्तसिन्दूरवर्णां कराब्जैः  
     वराभीतिपुस्ताक्षमाला दधानाम् ।  
सितार्धेन्दुफालां वरेण्यां त्रिनेत्रां  
     शिवां बालिकां त्वां नमामि स्मरामि ॥ ३॥  
  
कुन्दमुकुलाग्रदन्तां कुङ्कुमपङ्केन लिप्ततनुमध्याम् ।  
आरक्तदेहकान्तिं बालामखिलाण्डनायिकां वन्दे ॥ ४॥  
  
मालासृणीपुस्तकपाशाहस्तां बालां भजेऽहं ललिताकुमारीम् ।  
कुमारकामेश्वर केलिलोलां नमामि गौरीं नववर्षदेश्याम् ॥ ५॥  
  
साक्षस्रजं च वरदाभय पुस्तकोद्यद् -  
     बाहामयुग्मनयनाममलाब्जसंस्थाम् ।  
अच्छाङ्गरागवसनापघनां नमामि  
     बालेन्दुमौलिमनिशं वचसामधीशाम् ॥ ६॥  
  
इति श्रीबालास्तोत्रम् (३) सम्पूर्णम् ।  
  
  
Proofread by PSA Easwaran   
  
