---
Category: devii, dashamahAvidyA, devI, kavacha
File name: mAtangIkavacha.itx
Indexextra: (Mahavidya Chatushtayam)
Language: Sanskrit
Latest update: May 21, 2018
Location: doc_devii
Proofread by: Lalitha Parameswari, NA
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Matangi Kavacha
Transliterated by: Lalitha Parameswari parameswari.lalitha at gmail.com
engtitle: mAtangI kavacha
itxtitle: mAtaNgI kavacham
title: मातण्गी कवचम्

---
  
 श्रीमातङ्गी कवचम्   
अस्य श्रीमातङ्गीकवचमन्त्रस्य महायोगीश्वरऋषिः  
अनुष्टुप् छन्दः श्रीराजमातङ्गी देवता पाठे विनियोगः ॥  
  
नीलोत्पल प्रतीकाशा मञ्जनाद्रि समप्रभाम् ।  
विनाहस्ताङ्ग निरतां मधुपात्रं च बिभ्रतीम् ॥ १॥  
  
सर्वालङ्कार संयुक्तां श्यामलां मदशालिनीम् ।  
नमामि राजमातङ्गीं भक्तानामिष्टदायिनीम् ॥ २॥  
  
एवं ध्यात्वा जपेन्नित्यं कवचं सर्वकामदम् ।  
शिखां मे श्यामला पातु मातङ्गी मे शिरोऽवतु ॥ ३॥  
  
ललाटं पातु चण्डाली भ्रुवौ मे मदशालिनी ।  
कर्णौ पातु मातङ्गी शङ्खौ कुण्डल शोभिता ॥ ४॥  
  
नेत्रे पातु रक्ताक्षी नासिकां पातु मे शिवा ।  
गण्डौ मे पातु देवेशी ओष्ठौ बिम्बफलाधरा ॥ ५॥  
  
जिह्वां मे पातु वागीशी दन्तान् कल्याणकारिणी ।  
पातु मे राजमातङ्गी वदनं सर्वसिद्धिदा ॥ ६॥  
  
कण्ठं मे पातु हृद्याङ्गी वीणाहस्ता करौ मम ।  
हृदयं पातु मे लक्ष्मी नाभिं मे विशवनायिका ॥ ७॥  
  
मम पार्श्वद्वयं पातु सूक्ष्म मध्या महेश्वरी ।  
शुकश्यामा कटिं पातु गुह्यं मे लोकमोहिनी ॥ ८॥  
  
ऊरू मे पातु भद्राङ्गी जानुनी पातु शाङ्करी ।  
जङ्घाद्वयं मे लोकेशी पादौ मे परमेश्वरी ॥ ९॥  
  
प्रागादिदिक्षु मां पातु सर्वैश्वर्य प्रदायिनी ।  
रोमाणि पातु मे कृष्णा भार्यां मे भववल्लभा ॥ १०॥  
  
शरीरं सर्वतः पातु  मम सर्ववशङ्करी ।  
महालक्ष्मीर्मम धनं विश्वमाता सुता मम ॥ ११॥  
  
श्रीमातङ्गीश्वरी नित्यं मां पातु जगदीश्वरी ।  
मातङ्गी कवचं नित्यं य एतत्प्रपठेन्नरः ॥ १२॥  
  
सखित्वं सकलान् लोकान् दासीभूतान्करोत्यसौ ।  
प्राप्नोति महतीं कान्तिं भवेत्काम शतप्रभः ॥ १३॥  
  
लभते महतीं लक्ष्मीं त्रैलोक्ये नापि दुर्लभाम् ।  
अणिमाद्यष्ट सम्प्राप्य सञ्चरत्येष मानवः ॥ १४॥  
  
सर्वविद्या निधिरयं भवेद्वागीश्वरेश्वरः ।  
ब्रह्मराक्षस वेताल भूतप्रेत पिशाचकैः ॥ १५॥  
  
ज्वलन्वह्निरिव शस्यैर्वेश्यते भूतपूर्वकैः ।  
परमं योगमाप्नोति दिव्यज्ञानं समश्नुते ॥ १६॥  
  
पुत्रान् पौत्रानवाप्नोति श्रीर्विद्याकान्ति संयुतान् ।  
तद्भार्या दुर्भगा चापि कान्त्या रतिसमाभवेत् ॥ १७॥  
  
सर्वान् कामानवाप्नोति महाभोगांश्च दुर्लभान् ।  
भुक्तिमन्ते समाप्नोति साक्षात्परशिवो भवेत् ॥ १८॥  
  
इति श्रीमातङ्गी कवचम् सम्पूर्णः ।  
  
Encoded and proofread by Lalitha Parameswari parameswari.lalitha at gmail.com, NA  
  
