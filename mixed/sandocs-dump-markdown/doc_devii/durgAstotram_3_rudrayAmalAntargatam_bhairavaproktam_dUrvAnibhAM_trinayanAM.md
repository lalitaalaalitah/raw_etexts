---
Category: devii, durgA, devI
File name: durgAstotramrudrayAmala.itx
Language: Sanskrit
Latest update: December 9, 2016
Location: doc_devii
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: durgA
Subject: philosophy/hinduism/religion
Sublocation: devii
Text title: durgAstotram 3 from rudrayAmala
engtitle: durgAstotram 3 from rudrayAmala
itxtitle: durgAstotram 3 (rudrayAmalAntargatam bhairavaproktam dUrvAnibhAM trinayanAM)
title: दुर्गास्तोत्रम् ३ (रुद्रयामलान्तर्गतम् भैरवप्रोक्तम् दूर्वानिभां त्रिनयनां)

---
  
 श्रीदुर्गास्तोत्रम् रुद्रयामलान्तर्गतम्   
  
अथ दुर्गास्तोत्रम् ।  
श्रीभैरव उवाच  
अधुना देवि वक्ष्यामि दुर्गास्तोत्रं मनोहरम् ।  
मूलमन्त्रमयं दिव्यं सर्वसारस्वतप्रदम् ॥ १॥  
  
दुर्गार्तिशमनं पुण्यं साधकानां जयप्रदम् ।  
दुर्गाया अङ्गभूतं तु स्तोत्रराजं परात्परम् ॥ २॥  
  
श्रीदुर्गास्तोत्रराजस्य ऋषिर्देवो महेश्वरः ।  
छन्दोऽनुष्टुप् देवतापि श्रीदुर्गाष्टाक्षरा शिवे ॥ ३॥  
  
दुं बीजञ्च परा शक्तिः नमः कीलकमीश्वरि ।  
धर्मार्थकाममोक्षार्थे श्रीदुर्गास्तोत्रपाठे विनियोगः ॥ ४॥  
  
अथ ध्यानम्  
दूर्वानिभां त्रिनयनां विलसत्किरीटां  
     शङ्खाब्जखड्गशरखेटकशूलचापाम् ।  
सन्तर्जनीं च दधतीं महिषासनस्थां  
     दुर्गान्तवारकुलपीठगतां भजेऽहम् ॥ १॥  
  
तारं हारं मन्त्रमाला सुबीजं ध्यायेदन्तर्यो बलं बालकान्तः ।  
तस्य स्मारं स्मारमङ्घ्रिद्वयं च रम्यायाति स्वर्गता कामवश्या ॥ २॥  
  
मायां जपेद्यस्तव मन्त्रमध्ये दुर्गे सदा दुर्गतिखेदखिन्नः ।  
भवेच्च भूमौ नृपमालिमालामाणिक्यनिर्धृष्टपदारविन्दः ॥ ३॥  
  
चाक्रियं यदि जपेत्तवाऽङ्घ्रिके चक्रमध्यगत ईश्वरीश्वरि ।  
साधको भवति चक्रवर्तिनां नायको मम विलासकोविदः ॥ ४॥  
  
चक्रिबीजमपरं स्मरेच्छिवे योऽरिवर्गविहितादतव्ययः ।  
आनिमेऽलगते जपेद्रिपून् वाजिवारणरथाश्रितो नरः ॥ ५॥  
  
दुर्गाबीजं यो जपेत् प्रेतभूमौ सायं माया भस्मनाऽऽलिप्तकायः ।  
त्रिर्वारणानां नायको देवि ।  
मन्त्री भुक्त्वा राज्यं प्राज्यमाज्यं करोति ॥ ६॥  
  
वायव्यबीजं यदि साधको जपेत् प्रियाकुचद्वन्द्वविमर्दनक्षमः ।  
समस्तकान्ताजननेत्रवागुरो विलासहंसो भविता स पार्वति ॥ ७॥  
  
विश्वे विश्वेश्वरि यदि जपेत् कामवेलाकलार्तौ  
     रात्रौ मात्राक्षरविलसितं मास ईशानि नाम ।  
तस्य स्मेराननसरसिजा भ्राजमानाङ्गलक्ष्मी  
     वश्यावश्यं सूरपूरवघूमौलि माला वशामा ॥ ८॥  
  
भूगेहाश्चित वह्निवृत्तविलसन्नागारवृत्तार्चित-  
     व्यग्रारोल्ल सिताग्निकोण विलसच्छ्री बिन्दु पीठस्थिताम् ।  
ध्यायेच्चेतसि शर्वपत्नि भवतीं माध्वीरसाधृर्णितां  
     यो मन्त्री स भविष्यति स्मरसमः स्त्रीणां धरण्यां दिवि ॥ ९॥  
  
दुर्गास्तवं मनुमयं मनुराजमौलि-  
     र्माणिक्यमुत्तमशिवाङ्गरहस्यभूतम् ।  
प्रातः पठेद्यदि जपावसरेऽर्यमायां  
     भूमौ भवेत् स नृपतिर्दिवि देवनाथः ॥ १०॥  
  
इदं स्तोत्रं महापुण्यं पञ्चाङ्गैकशिरोमणिम् ।  
यः पठेदर्धरात्रे तु तस्य वश्यं जगत्त्रयम् ॥ ११॥  
  
इदं पञ्चाङ्गमखिलं श्रीदुर्गाया रहस्यकम् ।  
सर्वसिद्धिप्रदं गुह्यं सर्वदा परिपूरकम् ॥ १२॥ सर्वाशा  
गुह्यं मन्त्ररहस्यं तु तव भक्त्या प्रकाशितम् ।  
अभक्ताय न दातव्यमित्याज्ञा पारमेश्वरी ॥ १३॥  
  
श्रीदेव्युवाच  
भगवन् भवता तेन कथनेन महेश्वर ।  
श्रीपञ्चाङ्गस्य दुर्गाया अथ प्रीतास्म्यहं परम् ॥ १४॥  
  
श्रीभैरव उवाच  
इदं रहस्यं परमं दुर्गासर्वस्वमुत्तमम् ।  
पञ्चाङ्गं वर्णितं गोप्यं गोपनीयं स्वयोनिवत् ॥ १५॥  
  
इति श्रीरुद्रयामलेतन्त्रे देवीरहस्ये दुर्गास्तोत्रं सम्पूर्णम् ॥  
  
  
  
Proofread by PSA Easwaran psaeaswaran at gmail.com  
  
