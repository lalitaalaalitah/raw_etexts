---
Category: devii, dashamahAvidyA, devI, bhujanga
Description/comments: bAlAsaparyA saparyAkrama-nAmAvalI-stotrAdisaNgrahaH
File name: bAlAbhujangastotram.itx
Indexextra: (Scan)
Language: Sanskrit
Latest update: March 21, 2020
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Shri Bala Bhujanga Stotram
engtitle: bAlAbhujangastotram
itxtitle: bAlAbhujaNgastotram
title: बालाभुजण्गस्तोत्रम्

---
  
 श्रीबालाभुजङ्गस्तोत्रम्   
श्रीनीललोहित उवाच-  
जगद्योनिरूपां सुवेशीं च रक्तां गुणातीतसञ्ज्ञां महागुह्यगुह्याम् ।  
महासर्पभूषां भवेशादिपूज्यां महात्युग्रबालां भजेऽहं हि नित्याम् ॥ १॥  
  
महास्वर्णवर्णां शिवपृष्ठसंस्थां महामुण्डमालां गले शोभमानाम् ।  
महाचर्मवस्त्रां महाशङ्खःहस्तां महात्युग्रबालां  
         भजेऽहं हि नित्याम् ॥ २॥  
  
सदा सुप्रसन्नां भृतासूक्ष्मसूक्ष्मां वराभीतिहस्तां धृतावक्षपुस्ताम् ।  
महाकिन्नरेशीं भगाकारविद्यां महाट्युग्रबालां भजेऽहं हि नित्याम् ॥ ३॥  
  
तिनीं तीकिनीनां रवां किङ्किःणीनां हहाहा हहाहा महालापशब्दाम् ।  
तथैथै तथैथै महानृत्यनृत्यां महाट्युग्रबालां  
         भजेऽहं हि नित्याम् ॥ ४॥  
  
ननाना रिरीरी महागीश शम्बू हुहूवू हुहूवू पशो रक्तपानाम् ।  
धिमिन्धीं धिमिन्धीं मृदङ्गस्य शब्दां महात्युग्रबालां  
         भजेऽहं हि नित्याम् ॥ ५॥  
  
महाचक्रसंस्थां त्रिमात्रास्वरूपां शिवार्धाङ्गभूतां महापुष्पमालाम् ।  
महादुःखहर्त्रीं महाप्रेतसंस्थां महात्युग्रबालां  
         भजेऽहं हि नित्याम् ॥ ६॥  
  
स्फुरत्पद्मवक्त्रां हिमांशोः कलापां महाकोमलाङ्गीं सुरेशेन मान्याम् ।  
जगत्पालनैकाग्रचित्तां सुपुष्टां महात्युग्रबालां भजेऽहं हि नित्याम् ॥ ७॥  
  
महादैत्यनाशीं सुरान्नित्यपालीं महाबुद्धिराशिं कवीनां मुखस्थाम् ।  
जटीनां हृदिस्थां मनूनां शिरःस्थां महात्युग्रबालां  
         भजेऽहं हि नित्याम् ॥ ८॥  
  
भुजङ्गाख्यं महास्तोत्रं त्रिषु लोकेषु दुर्लभम् ।  
महासिद्धिप्रदं दिव्यं चतुर्वर्गफलप्रदम् ॥ ९॥  
  
सर्वक्रतुफलं भद्रे सर्वव्रतफलं तथा ।  
सर्वदानोद्भवं पुण्यं लभते नात्र संशयः ॥ १०॥  
  
विवादे कलहे घोरे महादुःखे पराजये ।  
ग्रहदोषे महारोगे पठेत्स्तोत्रं विचक्षणः ॥ ११॥  
  
सर्वदोषा विनश्यन्ति लभते वाञ्छितं फलम् ।  
दूतीयागे पठेद्देवि सर्वशत्रुक्षयो भवत् ॥ १२॥  
  
महाचक्रे पठेद्देवि लभते परमं पदम् ।  
पूजान्ते पठते भक्त्या महाबलिफलप्रदम् ॥ १३॥  
  
पितृगेहे तुर्यपथे शून्यागारे शिवालये ।  
बिल्वमूले चैकवृक्षे रतौ मधुसमागमे ॥ १४॥  
  
पठेत्स्तोत्रं महेशानि जीवन्मुक्तस्स उच्यते ।  
त्रिकालं पठते नित्यं देवीपुत्रत्वमाप्नुयात् ॥ १५॥  
  
इति श्रीकालानलतन्त्रतः श्रीबालाभुजङ्गस्तोत्रं सम्पूर्णम् ।  
  
  
Proofread by PSA Easwaran   
  
