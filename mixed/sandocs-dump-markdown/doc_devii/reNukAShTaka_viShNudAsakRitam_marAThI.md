---
Author: Vishnudas
Category: aShTaka, devii, reNukA, devI
Description-comments: http://www.youtube.com/watch?v=j9_GT6tIs3s
File name: reNukAaShTakaVishnudasMarathi.itx
Indexextra: (Vishnudas)
Language: Marathi
Latest update: June 22, 2013
Location: doc_devii
Proofread by: Kaushal S. Kaloo kaushalskaloo at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: reNukA
Subject: philosophy/hinduism/religion
Sublocation: devii
Text title: viShNudAsakRita reNukAShTaka marAThI
Transliterated by: Kaushal S. Kaloo kaushalskaloo at gmail.com
engtitle: Renuka Ashtakam by Vishnudas in Marathi
itxtitle: reNukAShTaka (viShNudAsakRitam marAThI)
title: रेणुकाष्टक (विष्णुदासकृइतम् मराठी)

---
  
 रेणुकाष्टक मराठी श्रीविष्णुदासकृत   
  
श्रीगणेशाय नमः ।  
  
लक्ष-कोटि-चण्डकीर्ण-सुप्रचण्ड विलपती ।  
अम्ब  चन्द्रवदनबिम्ब दीप्तीमाजि लोपती ।  
सिंह-शिखर-अचलवासि मूळपीठ नायिका ।  
धर्म-अर्थ-काम-मोक्ष कल्पवृक्ष रेणुका ॥ १॥  
  
आकर्ण अरुणवर्ण नेत्र श्रवणीं दिव्य कुण्डले ।  
डोलताति पुष्पहार भार फार दाटले ।  
अष्टदण्डि बाजुबन्दि कङ्कणादि मुद्रिका ।  
धर्म-अर्थ-काम-मोक्ष कल्पवृक्ष रेणुका ॥ २॥  
  
इन्द्रनीळ-पद्मराग-पाचहीर वेगळा ।  
पायघोळ-बोरमाळ-चन्द्रहार वेगळा ।  
पैञ्जणादि भूषणेच लोपल्याति पादुका ।  
धर्म-अर्थ-काम-मोक्ष कल्पवृक्ष रेणुका ॥ ३॥  
  
इन्द्र-चन्द्र-विष्णु-ब्रह्म-नारदादि वन्दिती ।  
आदि-अन्त ठावहीन आदिशक्ति भगवती ।  
प्रचण्ड चण्डमुण्ड खण्डविखण्डकारि अम्बिका ।  
धर्म-अर्थ-काम-मोक्ष कल्पवृक्ष रेणुका ॥ ४॥  
  
पर्वताग्रवासि पक्षि अम्ब ! अम्ब ! बोलती ।  
विशाल शालवृक्ष रानीं भवानि ध्यानि डोलती ।  
अवतार कृत्यासार जड-मुडादि तारका ।  
धर्म-अर्थ-काम-मोक्ष कल्पवृक्ष रेणुका ॥ ५॥  
  
अनन्त ब्रह्माण्ड पोटि पूर्वमुखां बैसली ।  
अनन्तगुण अनन्तशक्ति विश्वजननि भासली ।  
सव्यभागि दत्त-अत्रि वामभागि कालिका ।  
धर्म-अर्थ-काम-मोक्ष कल्पवृक्ष रेणुका ॥ ६॥  
  
पवित्र मातृक्षेत्र धन्य वास पुण्य आश्रमीं ।  
अम्बदर्शनास भक्त अभक्त येति आश्रमीं ।  
म्हणूनि विष्णुदास निजलाभ पावला फुका ॥  
  
धर्म-अर्थ-काम-मोक्ष कल्पवृक्ष रेणुका ॥ ७॥  
  
             ॥ श्रीरेणुकार्पणमस्तु ॥   
  
   
  
http://www.youtube.com/watch?v=j9\_GT6tIs3s  
  
Encoded and proofread by Kaushal S. Kaloo  kaushalskaloo at  gmail.com  
  
  
