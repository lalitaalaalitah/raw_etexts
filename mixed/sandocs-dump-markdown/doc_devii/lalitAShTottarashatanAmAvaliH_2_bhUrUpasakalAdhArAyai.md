---
Category: aShTottarashatanAmAvalI, devii, lalitA, dashamahAvidyA, nAmAvalI, devI
File name: lalitAShTottarashatanAmAvalI2.itx
Language: Sanskrit
Latest update: May 6, 2018
Location: doc_devii
Proofread by: Ajit Krishnan ajit.krishnan at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: lalitAShTottarashatanAmAvalI 2
Transliterated by: Ajit Krishnan ajit.krishnan at gmail.com
engtitle: lalitAShTottarashatanAmAvalI 2
itxtitle: lalitAShTottarashatanAmAvaliH 2 (bhUrUpasakalAdhArAyai)
title: ललिताष्टोत्तरशतनामावलिः २ (भूरूपसकलाधारायै)

---
  
 श्रीललिताष्टोत्तरशतनामावलिः २   
  
सिन्दूरारुणविग्रहां त्रिनयनां माणिक्यमौलिस्फुरत्-  
    तारानायकशेखरां स्मितममुखीम् आपीनवक्षोरुहाम् ।  
पाणिभ्यामलिपूर्णरत्नचषकं रक्तोत्पलं विभ्रतीम्  
    सौम्यां रत्नघटस्थरक्तचरणां ध्यायेत् परामम्बिकाम् ॥  
  
अरुणां करुणातरङ्गिताक्षीं धृतपाशाङ्कुशपुष्पबाणचापाम् ।  
अणिमादिभिरावृतां मयूखैरहमित्येव विभावये भवानीम् ॥  
  
ध्यायेत् पद्मासनस्थां विकसितवदनां पद्मपत्रायताक्षीम्  
    हेमाभां पीतवस्त्रां करकलितलसद्धेमपद्मां वराङ्गीम् ।  
सर्वालङ्कार-युक्तां सततमभयदां भक्तनम्रां भवानीम्  
    श्रीविद्यां शान्तमूर्तिं सकलसुरनुतां सर्वसम्पत्प्रदात्रीम् ॥  
  
ॐ भूरूपसकलाधारायै नमः  
ॐ बीजौषध्यन्नरूपिण्यै नमः ।  
ॐ जरायुजाण्डजोद्भिज्ज-  
    स्वेदजादिशरीरिण्यै नमः ।  
ॐ क्षेत्ररूपायै नमः ।  
ॐ तीर्थरूपायै नमः ।  
ॐ गिरिकाननरूपिण्यै नमः ।  
ॐ जलरूपाखिलाप्यायायै नमः ।  
ॐ तेजःपुञ्जस्वरूपिण्यै नमः ।  
ॐ जगत्प्रकाशिकायै नमः ।  
ॐ अज्ञानतमोहृद्भानुरूपिण्यै नमः । १०  
ॐ वायुरूपायै नमः ।  
ॐ अखिलव्याप्तायै नमः ।  
ॐ उत्पत्यादिविधायिन्यै नमः ।  
ॐ नभोरूपायै नमः ।  
ॐ इन्दुसूर्यादि-  
    ज्योतिर्भूतावकाशदायै नमः ।  
ॐ घ्राणरूपायै नमः ।  
ॐ गन्धरूपायै नमः ।  
ॐ गन्धग्रहणकारिण्यै नमः ।  
ॐ रसनायै नमः ।  
ॐ रसरूपायै नमः । २०  
ॐ रसग्रहणकारिण्यै नमः ।  
ॐ चक्षुरूपायै नमः ।  
ॐ रूपरूपायै नमः ।  
ॐ रूपग्रहणकारिण्यै नमः ।  
ॐ त्वग्रूपायै नमः ।  
ॐ स्पर्शरूपायै नमः ।  
ॐ स्पर्शग्रहणकारिण्यै नमः ।  
ॐ श्रोत्ररूपायै नमः ।  
ॐ शब्दरूपायै नमः ।  
ॐ शब्दग्रहणकारिण्यै नमः । ३०  
ॐ वागिन्द्रियस्वरूपायै नमः ।  
ॐ वाचावृत्तिप्रदायिन्यै नमः ।  
ॐ पाणीन्द्रियस्वरूपायै नमः ।  
ॐ क्रियावृत्तिप्रदायिन्यै नमः ।  
ॐ पादेन्द्रियस्वरूपायै नमः ।  
ॐ गतिवृत्तिप्रदायिन्यै नमः ।  
ॐ पाय्विन्द्रियस्वरूपायै नमः ।  
ॐ विसर्गार्थैककारिण्यै नमः ।  
ॐ रहस्येन्द्रियरूपायै नमः ।  
ॐ विषयानन्ददायिन्यै नमः । ४०  
ॐ मनोरूपायै नमः ।  
ॐ सङ्कल्पविकल्पादि-  
    स्वरूपिण्यै नमः ।  
ॐ सर्वोपलब्धिहेतवे नमः ।  
ॐ बुद्धिनिश्चयरूपिण्यै नमः ।  
ॐ अहङ्कारस्वरूपायै नमः ।  
ॐ अहङ्कर्तव्यवृत्तिदायै नमः ।  
ॐ चेतनाचित्तरूपायै नमः ।  
ॐ सर्वचैतन्यदायिन्यै नमः ।  
ॐ गुणवैषम्यरूपाढ्य-  
    महत्तत्त्वाभिमानिन्यै नमः ।  
ॐ गुणसाम्याव्यक्तमायामूल-  
    प्रकृतिसञ्चिकायै नमः । ५०  
ॐ पञ्चीकृतमहाभूत-  
    सूक्ष्मभूतस्वरूपिण्यै नमः ।  
ॐ विद्याऽविद्यात्मिकायै नमः ।  
ॐ मायाबन्धमोचनकारिण्यै नमः ।  
ॐ ईश्वरेच्छारागरूपायै नमः ।  
ॐ प्रकृतिक्षोभकारिण्यै नमः ।  
ॐ कालशक्त्यै नमः ।  
ॐ कालरूपायै नमः ।  
ॐ नियत्यादिनियामिकायै नमः ।  
ॐ धूम्रादिपञ्चव्योमाख्यायै नमः ।  
ॐ यन्त्रमन्त्रकलात्मिकायै नमः । ६०  
ॐ ब्रह्मरूपायै नमः ।  
ॐ विष्णुरूपायै नमः ।  
ॐ रुद्ररूपायै नमः ।  
ॐ महेश्वर्यै नमः ।  
ॐ सदाशिवस्वरूपायै नमः ।  
ॐ सर्वजीवमय्यै नमः ।  
ॐ शिवायै नमः ।  
ॐ श्रीवाणीलक्ष्म्युमारूपायै नमः ।  
ॐ सदाख्यायै नमः ।  
ॐ चित्कलात्मिकायै नमः । ७०  
ॐ प्राज्ञतैजसविश्वाख्य-  
    विराट्सूत्रेश्वरात्मिकायै नमः ।  
ॐ स्थूलदेहस्वरूपायै नमः ।  
ॐ सूक्ष्मदेहस्वरूपिण्यै नमः ।  
ॐ वाच्यवाचकरूपायै नमः ।  
ॐ ज्ञानज्ञेयस्वरूपिण्यै नमः ।  
ॐ कार्यकारणरूपायै नमः ।  
ॐ तत्तत्तत्वाधिदेवतायै नमः ।  
ॐ दशनादस्वरूपायै नमः ।  
ॐ नाडीरूपाढ्यकुण्डल्यै नमः ।  
ॐ अकारादिक्षकारान्तवैखरी-  
    वाक्स्वरूपिण्यै नमः । ८०  
ॐ वेदवेदाङ्गरूपायै नमः ।  
ॐ सूत्रशास्त्रादिरूपिण्यै नमः ।  
ॐ पुराणरूपायै नमः ।  
ॐ सद्धर्मशात्ररूपायै नमः ।  
ॐ परात्परस्यै नमः ।  
ॐ आयुर्वेदस्वरूपायै नमः ।  
ॐ धनुर्वेदस्वरूपिण्यै नमः ।  
ॐ गान्धर्वविद्यारूपायै नमः ।  
ॐ अर्थशास्त्रादिरूपिण्यै नमः ।  
ॐ चतुष्षष्टिकलारूपायै नमः । ९०  
ॐ निगमागमरूपिण्यै नमः ।  
ॐ काव्येतिहासरूपायै नमः ।  
ॐ गानविद्यादिरूपिण्यै नमः ।  
ॐ पदवाक्यस्वरूपायै नमः ।  
ॐ सर्वभाषास्वरूपिण्यै नमः ।  
ॐ पदवाक्यस्फोटरूपायै नमः ।  
ॐ ज्ञानज्ञेयक्रियात्मिकायै नमः ।  
ॐ सर्वतन्त्रमय्यै नमः ।  
ॐ सर्वयन्त्रतन्त्रादिरूपिण्यै नमः ।  
ॐ वेदमात्रे नमः । १००  
ॐ ललितायै नमः ।  
ॐ महाव्याहृतिरूपिण्यै नमः ।  
ॐ अव्याकृतपदानाद्यचिन्त्य-  
    शक्त्यै नमः ।  
ॐ तमोमय्यै नमः ।  
ॐ परस्मै ज्योतिषे नमः ।  
ॐ परब्रह्मसाक्षात्कार-  
    स्वरूपिण्यै नमः ।  
ॐ परब्रह्ममय्यै नमः ।  
ॐ सत्यासत्यज्ञानसुधात्मिकायै नमः । १०८  
  
इति श्रीललिताष्टोत्तरशतनामावलिः समाप्ता ।  
  
Encoded and proofread by Ajit Krishnan ajit.krishnan at gmail.com  
  
