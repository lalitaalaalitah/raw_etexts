---
Category: devii, aShTottarashatanAma, devI
Description/comments: See corresponding Namavali
File name: indirAShTottarashatanAmastotram.itx
Indexextra: (Scan, , nAmAvalI)
Language: Sanskrit
Latest update: January 18, 2020
Location: doc_devii
Proofread by: PSA Easwaran
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: Indira Ashtottarashatanama Stotram
Transliterated by: PSA Easwaran
engtitle: indirAShTottarashatanAmastotram
itxtitle: indirAShTottarashatanAmastotram
title: इन्दिराष्टोत्तरशतनामस्तोत्रम्

---
  
 इन्दिराष्टोत्तरशतनामस्तोत्रम्   
इन्दिरा विष्णहृदयमन्दिरा पद्मसुन्दरा ।  
नन्दिताखिलभक्ता श्रर्नन्दिकेश्वरवन्दिता ॥ १॥  
  
केशवप्रियचारित्रा केवलानन्दरूपिणी ।  
केयूरहारमञ्जीरा केतकीपुष्पधारणी ॥ २॥  
  
कारुण्यकवितापाङ्गी कामितार्थप्रदायनी ।  
कामधुक्सदृशा शक्तिः कालकर्मविधायिनी ॥ ३॥  
  
जितदारिद्र्यसन्दोहा धृतपङ्केरुहद्वयी ।  
कृतविद्ध्यण्डसंरक्षा नतापत्परिहारिणी ॥ ४॥  
  
नीलाभ्राङ्गसरोनेत्रा नीलोत्पलसुचन्द्रिका ।  
नीलकण्ठमुखाराध्या नीलाम्बरमुखस्तुता ॥ ५॥  
  
सर्ववेदान्तसन्दोहशुक्तिमुक्ताफलायिता ।  
समुद्रतनया सर्वसुरकान्तोपसेविता ॥ ६॥  
  
भार्गवी भानुमत्यादिभाविता भार्गवात्मजा ।  
भास्वत्कनकताटङ्का भानुकोट्यधिकप्रभा ॥ ७॥  
  
पद्मसद्मपवित्राङ्गी पद्मास्या च परात्परा ।  
पद्मनाभप्रियसती पद्मभूस्तन्यदायिनी ॥ ८॥  
  
भक्तदारिद्र्यशमनी मुक्तिसाधकदायिनी ।  
भुक्तिभोग्यप्रदा भव्यशक्तिमदीश्वरी ॥ ९॥  
  
जन्ममृत्युज्वरत्रस्तजनजीवातुलोचना ।  
जगन्माता जयकरी जयशीला सुखप्रदा ॥ १०॥  
  
चारुसौभाग्यसद्विद्या चामरद्वयशोभिता ।  
चामीकरप्रभा सर्वचातुर्यफलरूपिणी ॥ ११॥  
  
राजीवनयना रम्या रामणीयकजन्मभूः ।  
राजराजार्चितपदा राजमुद्रास्वरूपिणी ॥ १२॥  
  
तारुण्यवनसारङ्गी तापसार्चितपादुका ।  
तात्त्विकी तारकेशार्कताटकद्वयमण्डिता ॥ १३॥  
  
भव्यविश्राणनोद्युक्ता सव्यक्तसुखविग्रहा ।  
दिव्यवैभवसम्पूर्णा नव्यभक्तिशुभोदया ॥ १४॥  
  
तरुणादितायताम्रश्रीः करुणारसवाहिनी ।  
शरणागतसन्त्राणचरणा करुणेक्षणा ॥ १५॥  
  
वित्तदारिद्र्यशमनी वित्तक्लेशनिवारिणी ।  
मत्तहंसगतिस्सर्वसत्तासामान्यरूपिणी ॥ १६॥  
  
वाल्मीकिव्यासदुर्वासो वालखिल्यादिवाञ्छिता ।  
वारिजेषणहृत्केकिवारिदायितविग्रहा ॥ १७॥  
  
दृष्ट्याऽऽसादितविद्ध्यण्डा सृष्ट्यादिमहिमोच्छ्रया ।  
आस्तिक्यपुष्पभृङ्गी च नास्तिकोन्मूलनक्षमा ॥ १८॥  
  
कृतसद्भक्तिसन्तोषा कृत्तदुर्जनपौरुषा ।  
सञ्जीविताशेषभाषा सर्वाकर्षमतिस्नुषा ॥ १९॥  
  
नित्या शुद्धा परा बुद्धा सत्या संविदनामया ।  
विजया विष्णुरमणी विमला विजयप्रदा ॥ २०॥  
  
श्रीङ्कारकामदोग्धी च ह्रीङ्कारतरुकोकिला ।  
ऐङ्कारपद्मलोलम्बा क्लीङ्कारामृतनिम्नगा ॥ २१॥  
  
तपनीयाभसुतनुः कमनीयस्मितानना ।  
गणनीयगुणग्रामा शयनीयोरगेश्वरा ॥ २२॥  
  
रमणियसुवेषाढ्या करणीयक्रियेश्वरी ।  
स्मरणीयचरित्रा च तरुणी यज्ञारूपिणी ॥ २३॥  
  
श्रीवृक्षवासिनी योगिधीवृत्तिपरिभाविता ।  
प्रावूड् भार्गववारार्च्या संवृतामरभामिनी ॥ २४॥  
  
तनुमद्ध्या भगवतीमनुजापिवरप्रदा ।  
लक्ष्मी विल्वाश्रिता पातु सोऽष्टोत्तरशतस्तुता ॥ २५॥  
  
इति इन्दिराष्टोत्तरशतनामस्तोत्रं समाप्तम् ।   
  
  
Encoded and proofread by PSA Easwaran  
  
