---
Author: rAjAnaka vidyAdhara
Category: devii, dashamahAvidyA, aShTaka, devI
File name: rAjarAjeshvaryaShTakam.itx
Indexextra: (Scan)
Language: Sanskrit
Latest update: November 30, 2019
Location: doc_devii
Proofread by: Girdhari Lal koul glkoul.18 at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Shri Rajarajeshvari Stuti or Rajarajeshvaryashtakam
Transliterated by: Girdhari Lal koul glkoul.18 at gmail.com
engtitle: rAjarAjeshvaryaShTakam 2
itxtitle: rAjarAjeshvaryaShTakam 2 rAjarAjeshvaryAH stutiH (AdikShAnta samastavarNavibhavA)
title: राजराजेश्वर्यष्टकम् २ राजराजेश्वर्याः स्तुतिः (आदिक्षान्त समस्तवर्णविभवा)

---
  
 श्रीराजराजेश्वर्याः स्तुतिः अथवा राजराजेश्वर्यष्टकम्   
ॐ नमः पराशक्तये ।  
आदिक्षान्त समस्तवर्णविभवा यामातृकारूपिणी  
     मन्त्रवीर्य परामृतरसा स्वादात्सुखदायिनी ।  
भावव्रात समुद्रगर्भलहरी शब्दार्थतत्त्वव्यापिनी  
     सा मां पातु सरस्वती भगवती श्रीराजराजेश्वरी ॥ १॥  
  
वाच्य वाचक सारपूर्ण विभवा देवी षडध्वाश्रया  
     श्रीचक्रान्तरवह्णिकोण निलयाया बिन्दुमात्रात्मिका ।  
सूक्ष्मात्सूक्ष्मतरा परामृतमयी नित्यं जगत्तर्पिनी  
     सा मां पातु सरस्वती भगवती श्रीराजराजेश्वरी ॥ २॥  
  
पूर्णाहन्त्वविमर्श पावनकरी नित्यं मलक्षालिनी  
     भक्तानां भवभीति भञ्जनकरी हृत्पङ्कजे संस्थिता ।  
बाह्याभ्यन्तरचारिणी सुरसतो हंसेनया सेविता  
     सा मां पातु सरस्वती भगवती श्रीराजराजेश्वरी ॥ ३॥  
  
उर्ध्वाधः स्थितनाडिवृन्दविभवे सञ्जीविकामध्यमा  
     स्वात्मामर्शन तत्परैश्च सततं भक्तैः खलु प्राप्यते ।  
मूलाद् ब्रह्मबिलावधितडिदिवया ब्रह्मनाडी स्मृता  
     सा मां पातु सरस्वती भगवती श्रीराजराजेश्वरी ॥ ४॥  
  
वर्णावर्णनिवर्ण भेद निवहातत्राप्यभेदात्मिका  
     वेदान्तागमतन्त्र सार महिमाषड्दर्शनोल्लङ्घिनी ।  
सर्वाचार विचार पालन परायानिर्गता चारका  
     सा मां पातु सरस्वती भगवती श्रीराजराजेश्वरी ॥ ५॥  
  
ॐ तत्सदितिनामभिर्निगदिता सर्वागमे योगिभिः  
     तत्प्राणान्त विचार्यभक्त निबहैः ह्रीतमिव शष्पवत् ।  
ऐन्द्रं-धाम विहाय क्षीणकलुषैर्मोक्षाय या स्वीकृता  
     सा मां पातु सरस्वती भगवती श्रीराजराजेश्वरी ॥ ६॥  
  
सौरं ज्योतिरिदमपि परिमितंह्रीतं तथा यत्पदात्  
     ॐइत्येतद्विमर्शनेन सततं सर्वमिदं स्वात्मनि ।  
रक्तेस्तत्पद प्रेप्सुभिञ्च मुनिभिःस्वस्थै सदास्वीकृतं  
     सा मां पातु सरस्वती भगवती श्रीराजराजेश्वेरी ॥ ७॥  
  
तैस्त्तैर्योगिवरैः सदा कवियशोनक्रं दिनं यत्पद-  
     ध्यानावस्थित तद् गतेन मनसा प्राप्तं महत् निर्मलम ।  
मोक्षं भोगं ददाति या प्रभुदिता विद्याधरैर्वन्दिता  
     सा मां पातु सरस्वती भगवती श्रीराजराजेश्वरी ॥ ८॥  
  
इति श्रीराजराजेश्वर्याः स्तुतिः राजानक विद्याधर विरचिता शुभायास्तु ।  
इति शिवम् ।  
  
Encoded and proofread by Girdhari Lal koul glkoul.18 at gmail.com  
Send corrections to sanskrit@cheerful.com  
  
