---
Category: devii, lakShmI, stotra, devI
Description-comments: lakShmInarAyaNasaMhitA
File name: lakShmIstotralopAmudrA.itx
Language: Sanskrit
Latest update: May 5, 2013
Location: doc_devii
Proofread by: pranav.tendulkar and vrushaliagarkar at gmail dotcom
Send corrections to: Sanskrit@cheerful.com
Site access: https://sanskritdocuments.org
SubDeity: lakShmI
Subject: philosophy/hinduism/religion
Sublocation: devii
Text title: lakShmIstotralopAmudrAkRita lakShmInarAyaNasaMhitAyAM
Texttype: stotra
Transliterated by: pranav.tendulkar and vrushali
engtitle: Shri LakShmistotra by LopAmudra
itxtitle: lakShmIstotraM lopAmudrAproktam
title: लक्ष्मीस्तोत्रं लोपामुद्राप्रोक्तम्

---
  
 श्रीलक्ष्मीस्तोत्रं लोपामुद्रा   
  
॥ पूर्व पीठिका ॥  
  
लोपामुद्रा श्रियाः पादौ धृत्वाननाम सादरम् ।  
ववन्दे स्तवनं चक्रे तव लक्ष्मि सदा सती ॥ १॥  
  
श्रुणु तत् स्तवनं येन स्तावकाः स्युर्धनाश्रयाः ।  
नैकसम्पत् समायुक्ताः त्वया प्रसन्नयेक्षिताः ॥ २॥  
  
॥ मूलपाठ श्रीलोपामुद्रा उवाच ॥  
  
मातर्नमामि कमले पद्मायतसुलोचने ।  
श्रीविष्णुहृत्कमलस्थे विश्वमातर्नमोऽस्तु ते ॥ १॥  
  
क्षीरसागरसत्पुत्रि पद्मगर्भाभसुन्दरि ।  
लक्ष्मि प्रसीद सततं विश्वमातर्नमोऽस्तु ते ॥ २॥  
  
महेन्द्रसदने त्वं श्रीः रुक्मिणि कृष्णभामिनि ।  
चन्द्रे ज्योत्स्ना प्रभा सूर्ये विश्वमातर्नमोऽस्तु ते ॥ ३॥  
  
स्मितानने जगध्दात्रि शरण्ये सुखवर्द्धिनि ।  
जातवेदसि दहने विश्वमातर्नमोऽस्तु ते ॥ ४॥  
  
ब्रह्माणि त्वं सर्जनाऽसि विष्णौ त्वं पोषिका सदा ।  
शिवौ संहारिका शक्तिः विश्वमातर्नमोऽस्तु ते ॥ ५॥  
  
त्वया शूरागुणीविज्ञा धन्यामान्याकुलीनका ।  
कलाशीलकलापाढ्यै विश्वमातर्नमोऽस्तु ते ॥ ६॥  
  
त्वया गजस्तुरङ्गश्च स्त्रैणस्तृर्णं सरः सदः ।  
देवो गृहं कणः श्रेष्ठा विश्वमातर्नमोऽस्तु ते ॥ ७॥  
  
त्वया पक्षीपशुः शय्या रत्नं पृथ्वी नरो वधूः ।  
श्रेष्ठा शुध्दा महालक्ष्मि विश्वमातर्नमोऽस्तु ते ॥ ८॥  
  
लक्ष्मि श्रि कमले पद्मे रमे पद्मोद्भवे सति ।  
अब्धिजे विष्णुपत्नि त्वं प्रसीद सततं प्रिये ॥ ९॥  
  
॥ फल श्रुतिः ॥  
  
इति स्तुता प्रसन्ना च श्रीरुवाच पतिव्रताम् ।  
लोपामुद्रे मुने जाने वां यत हृत्तापकारणम् ॥ १॥  
  
सुचेतनं दुनोत्येव काशीविश्लेषजोऽनलः ।  
युवां वाराणसीं प्राप्य सिध्दिं प्रप्यस्थ ईप्सिताम् ॥ २॥  
  
ये पठिष्यन्ति मत्स्तोत्रं तापदारिद्र्यनाशकम् ।  
इष्टसम्पत्प्रदं तेषां जयसन्ततिकारकम् ॥ ३॥  
  
मम सान्निध्यदं बालग्रहादिव्यधिनाशनम् ।  
भविष्यति मम सारुप्यादिप्रमोक्षणं तथा ॥ ४॥  
  
॥ श्रीलक्ष्मीनरायणसंहितायां श्रीलोपामुद्राकृत श्रीलक्ष्मीस्तोत्रम् ॥  
  
  
Encoded and proofread by  
Pranav and Vrushali Tendulkar pranav.tendulkar at gmail.com  
  
