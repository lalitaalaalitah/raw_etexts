---
Author: DaraphaKhaM
Category: devii, devI, nadI
Description/comments: Ganga Jnana Mahodadhi compiled by Acharya Ramapada Chakravarty
File name: gangAstavaH3.itx
Indexextra: (Scan)
Language: Sanskrit
Latest update: December 7, 2019
Location: doc_devii
Proofread by: Anil Kumar Pandey anil.kumar17pandey at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: nadI
Subject: philosophy/hinduism/religion
Sublocation: devii
Text title: Gangastavah 3
Transliterated by: Anil Kumar Pandey anil.kumar17pandey at gmail.com
engtitle: gangAstavaH 3
itxtitle: gaNgAstavaH 3 (darAphakhAMvirchitaH yattyaktaM jananIgaNairyadapi)
title: गण्गास्तवः ३ (दराफखांविर्चितः यत्त्यक्तं जननीगणैर्यदपि)

---
  
 गङ्गास्तवः ३   
श्रीगणेशाय नमः ।  
           शार्दूलविक्रीडितं छन्दः  
यत्त्यक्तं जननीगणैर्यदपि न स्पृष्टं सुहद्वान्धवै  
     यस्मिन् पान्थदृगन्तसन्निपतिते तैः स्मर्यते श्रीहरिः ।  
स्वाङ्के न्यस्ततदीदृशं वपुरहो स्वीकुर्वती पौरुषं  
     त्वं तावत् करुणापरायणपरा माताऽसि भागीरथि ? ॥ १॥  
  
           आर्याछन्द  
अच्युतचरणतरङ्गिणि शशिशेखरमौलिमालतीमाले ।  
त्वयि तनुवितरणसमये देया हरता न मे हरिता ॥ २॥  
  
           मन्दाक्रान्ता  
शून्यीभूता शमननगरी नीरवा रौरवाद्या  
यातायातैः प्रतिदिनमहो भिद्यमाना विमानाः ।  
सिद्धैः सार्द्ध दिवि दिविषदः सार्घ्यपात्रैकहस्ता  
मातर्गङ्गे! यदवधि तव प्रादुरासीत् प्रवाहः ॥ ३॥  
  
           उपजातिः  
पयो हि गाङ्गं त्यजतामिहाङ्ग पुनर्न चाङ्गं यदि यान्ति चाङ्गम् ।  
करे ग्थाङ्ग शयने भुजङ्ग याने विहङ्ग चरणे च गाङ्गम् ॥ ४॥  
  
           शार्दूलविक्रीडितं  
कल्मक्षौणिकरोटयः कति कति द्वीपिद्विपानां त्वचः  
     काकोलाः कति पन्नगाः कति सधाधाम्नश्च खण्डाः कति ।  
किञ्च त्वञ्च कति त्रिलोकजननि ! त्वद्वारिपूरोदरे  
     मज्जज्जन्तुकदम्बकं समुदयत्येकैकपादाय यत् ॥ ५॥  
  
           शिखरिणी  
कुतोऽवीचिर्वीचिस्तव यदि गता लोचनपथं  
     त्वमापीता पीताम्बरपुरनिवासं वितरसि ।  
त्वदुत्सङ्गे गङ्गे ! यदि पतति कायस्तनुभृतां  
     तदा मातः ! शातक्रतवपदलाभोऽप्यतिलघुः ॥ ६॥  
  
त्वमम्भो लोकानामखिलदुरितान्येव दहसि  
     प्रगन्त्री निम्नानामपि नयसि सर्वोपरि नतान् ।  
स्वयं जाता विष्णोर्जनयसि मुरारातिनिवहान्  
     अहो मातर्गङ्गे ! किमिह चरितं ते विजयते ॥ ७॥  
  
           मालिनीछन्दः  
सुरधुनि ! मुनिकन्ये ! तारयेः पुण्यवन्तं  
     स तरति निजपुण्यैस्तत्र किन्ते महत्त्वम् ।  
यदि च गतिविहीनं तारयेः पापिनं मां  
     तदिह तव महत्त्वं तन्महत्त्वं महत्त्वम् ॥ ८॥  
  
(रचनाकाल ः १६१९ ई० रङ्गून स्वसमुद्र, पृ० १७६  
रचनास्थलं- दक्षिणेवरभागोरचितटः ।)  
  
इति दराफखांविरचितः गङ्गास्तवः सम्पूर्णः ।  
  
  
Encoded and proofread by Anil Kumar Pandey anil.kumar17pandey at gmail.com   
  
