---
Acknowledge-Permission: Mahaperiaval Trust
Category: devii, tulasI, devI
File name: tulasIstutiH.itx
Indexextra: (TulasiPuja scanned)
Language: Sanskrit
Latest update: June 12, 2017
Location: doc_devii
Proofread by: Shree Devi Kumar
Send corrections to: Sanskrit@cheerful.com
Site access: https://sanskritdocuments.org
SubDeity: tulasI
Subject: philosophy/hinduism/religion
Sublocation: devii
Text title: tulasIstutiH
Transliterated by: Shree Devi Kumar
engtitle: tulasIstutiH
itxtitle: tulasIstutiH
title: तुलसीस्तुतिः

---
  
 तुलसीस्तुतिः   
  
तुलसि श्रीसखि शुभे पापहारिणि पुण्यदे ।  
नमस्ते नारदनुते नारायणमनःप्रिये ॥ १॥  
  
मनः प्रसादजननि सुखसौभाग्यदायिनि ।  
आधिव्याधिहरे देवि तुलसि त्वां नमाम्यहम् ॥ २॥  
  
यन्मूले सर्वतीर्थानि यन्मध्ये सर्वदेवताः ।  
यदग्रे सर्व वेदाश्च तुलसि त्वां नमाम्यहम् ॥ ३॥  
  
अमृतां सर्वकल्याणीं शोकसन्तापनाशिनीम् ।  
आधिव्याधिहरीं नॄणां तुलसि त्वां नम्राम्यहम् ॥ ४॥  
  
देवैस्त्चं निर्मिता पूर्वं अर्चितासि मुनीश्वरैः ।  
नमो नमस्ते तुलसि पापं हर हरिप्रिये ॥ ५॥  
  
सौभाग्यं सन्ततिं देवि धनं धान्यं च सर्वदा ।  
आरोग्यं शोकशमनं कुरु मे माधवप्रिये ॥ ६॥  
  
तुलसी पातु मां नित्यं सर्वापद्भयोऽपि सर्वदा ।  
कीर्तिताऽपि स्मृता वाऽपि पवित्रयति मानवम् ॥ ७॥  
  
या दृष्टा निखिलाघसङ्घशमनी स्पृष्टा वपुःपावनी  
रोगाणामभिवन्दिता निरसनी सिक्ताऽन्तकत्रासिनी ।  
प्रत्यासत्तिविधायिनी भगवतः कृष्णस्य संरोपिता  
न्यस्ता तच्चरणे विमुक्तिफलदा तस्यै तुलस्यै नमः ॥ ८॥  
  
इति तुलसीस्तुतिः समाप्ता ।  
  
Encoded and proofread by Shree Devi Kumar  
  
