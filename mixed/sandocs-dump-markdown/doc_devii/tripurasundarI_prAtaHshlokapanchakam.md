---
Category: devii, suprabhAta, devI, dashamahAvidyA, panchaka
File name: tripurasundarIprAtaHshlokapanchakam.itx
Language: Sanskrit
Latest update: December 24, 2018
Location: doc_devii
Proofread by: Ramaprakasha ramaprakashak at gmail.com , NA
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Tripurasundari Pratah Shloka Panchakam
Transliterated by: Ramaprakasha ramaprakashak at gmail.com, Nidhish Aaryan nidhish.184@gmail.com
engtitle: Tripurasundari Pratah Shloka Panchakam
itxtitle: tripurasundarI prAtaHshlokapanchakam
title: त्रिपुरसुन्दरी प्रातःश्लोकपञ्चकम्

---
  
 श्रीत्रिपुरसुन्दरी प्रातःश्लोकपञ्चकम्   
प्रातर्नमामि जगतां जनन्याश्चरणाम्बुजम् ।  
श्रीमत्त्रिपुरसुन्दर्या नमिता या हरादिभिः ॥ १॥  var  प्रणताया   
प्रातस्त्रिपुरसुन्दर्या नमामि पदपङ्कजम् ।  
हरिर्हरो विरिञ्चिश्च सृष्ट्यादीन् कुरुते यथा ॥ २॥  
  
प्रातस्त्रिपुरसुन्दर्या नमामि चरणाम्बुजम् ।  
यत्पादमम्बु शिरसि भाति गङ्गा महेशितुः ॥ ३॥  
  
प्रातः पाशाङ्कुशशराञ्चापहस्तां नमाम्यहम् ।  
उदयादित्यसङ्काशां श्रीमत्त्रिपुरसुन्दरीम् ॥ ४॥  
  
प्रातर्नमामि पादाब्जं ययेदं धार्यते जगत् ।  var  भासते जगत्  
तस्यास्त्रिपुरसुन्दर्या यत्प्रसादान्निवर्तते ॥ ५॥  
  
यः श्लोकपञ्चकमिदं प्रातर्नित्यं पठेन्नरः ।  
तस्मै ददात्यात्मपदं श्रीमत्त्रिपुरसुन्दरी ॥ ६॥  
  
इति श्रीत्रिपुरसुन्दरीप्रातःश्लोकपञ्चकं सम्पूर्णम् ।  
  
Encoded and proofread by Ramaprakasha ramaprakashak at gmail.com ,  
Nidhish Aaryan nidhish.184 at gmail.com, NA  
  
