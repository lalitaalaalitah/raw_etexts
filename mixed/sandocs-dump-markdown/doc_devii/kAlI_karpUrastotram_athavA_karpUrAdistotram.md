---
Author: Traditional
Category: devii, dashamahAvidyA, stotra, devI
File name: karpuuraadi.itx
Language: Sanskrit
Latest update: August 23, 2000
Location: doc_devii
Proofread by: Mike Magee mike.magee at theregister.co.uk
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: karpuuraadistotram
Texttype: stotra
Transliterated by: Mike Magee mike.magee at theregister.co.uk
engtitle: KarpUradistotra
itxtitle: kAlI karpUrastotram athavA karpUrAdistotram
title: काली कर्पूरस्तोत्रम् अथवा कर्पूरादिस्तोत्रम्

---
  
 कर्पूरादिस्तोत्रम्   
काली कर्पूरस्तोत्रम्  
                 ॐ  
श्रीगुरवे नमः । ॐ नमः परमदेवतायै ॥  
  
श्रीकर्पूरादिस्तोत्रम्  
कर्पूरं मधमान्त्यस्वरपरिरहितं सेन्दुवामाक्षियुक्तं बीजं ते  
मातरेतत्त्रिपुरहरवधु त्रिःकृतं ये जपन्ति ।  
तेषां गद्यानि पद्यानि च मुकुहुहरादुल्लसन्त्येव वाचः  
स्वच्छन्दं  
ध्वान्तधाराधरुरुचिरुचिरे सर्वसिद्धिं गतानाम्॥ १॥  
  
ईशान सेन्दुवामश्रवणपरिगतो बीजमन्यन्महेशि द्वन्द्वं ते  
मन्दचेता यदि जपति जनो वारूमेकं कदाचित् ।  
जित्वा वाचामधीशं धनमपि चिरं मोहयन्नम्बुजाक्षीवृन्दं  
चन्द्रार्धचूडे प्रभवति स महाघोरबालावतंसे॥ २॥  
  
ईशो वैश्वानरस्थः शशधरविलसद् वामनेत्रेण युक्तो बीजं ते  
द्वन्द्वमन्यद् विगलितचिकुरे कालिके ये जपन्ति ।  
द्वेष्टारं घ्नन्ति ते च त्रिभुवनमपि ते वश्यभावं नयन्ति  
सृक्कद्वन्दास्रधाराद्वयधरवदने दक्षिणे त्र्यक्षरेति॥ ३॥  
  
ऊर्ध्वे वामे कृपाणं करकमलतले छिन्नमुण्डं तथाधः सव्ये  
चाभीर्वरं च त्रिजगदघहरे दक्षिणे कालिके च ।  
जप्त्वैतन्नाम ये वा तव मनुविभवं भावयन्त्येतदम्ब तेषामष्टौ  
करस्था: प्रकटितरदने  सिद्धयस्त्र्यम्बकस्य॥ ४॥  
  
वर्गाद्यं वह्निसंस्थं विधुरतिललितं तत्त्रयं कूर्चयुग्मं  
लज्जाद्वन्द्वं च पश्चात् स्मितमुखि तदधष्ठद्वयं योजयित्वा ।  
मातर्ये ये जपन्ति स्मरहरमहिले भावयन्तः स्वरूपं ते  
लक्ष्मीलास्यलीलाकमलदलदृशः कामरूपा भवन्ति॥ ५॥  
  
प्रत्येकं वा द्वयं वा त्रयमपि च परं बीजमत्यन्तगुह्यं  
त्वन्नाम्ना  
योजयित्वा सकलमपि सदा भावयन्तो जपन्ति ।  
तेषां नेत्रारविन्दे विहरति कमला वक्त्रशुभ्रांशुबिम्बे वाग्देवी  
देवि मुण्डस्त्रगतिशयलसत्कण्ठि पीनस्तनाढ्ये॥ ६॥  
  
गतासूनां बाहुप्रकरकृतकञ्चीपरिलसन्नितम्बां दिग्वस्त्रां  
त्रिभुवनविधात्रीं त्रिणयनां ।  
श्मशानस्ते तल्पे शवहृदि महाकालसुरतप्रयुक्तां त्वां  
ध्यायन् जननि जडचेता अपि कविः ॥ ७॥  
  
शिवाभिर्घोराभिः शवनिवहमुण्डास्थिकरैः परं सङ्कीर्णायां  
प्रकटितचितायां हरवधूम् ।प्रविष्टां ।  
सन्तुष्टामुपरिसुरतेनातियुवतीं सदा त्वां ध्यायन्ति क्वचिदपि  
च  
न तेषां परिभवः ॥ ८॥  
  
वदामस्ते किं वा जननि वयमुच्चैर्जडधियो न धाता नापीशो  
हरिरपि न ते वेत्ति परमम् ।  
तथापि त्वद्भक्तिर्मुखरयति चास्माकममिते तदेतत्क्षन्तव्यं न  
खलु  
पशुरोषः समुचितः ॥ ९॥  
  
समन्तादापीनस्तनजघनधृघौवनवतीरतासक्तो नक्तं यदि  
जपति  
भक्तस्तव मनुम् ।  
विवासास्त्वां ध्यायन् गलितचिकुरस्तस्य वशगाः समस्ताः  
सिद्धौघा भुवि चिरतरं जीवति कविः ॥ १०॥  
  
समाः सुस्थीभूतो जपति विपरीतां यदि सदा विचिन्त्य त्वां  
ध्यायन्नतिशयमहाकालसुरताम् ।  
तदा तस्य क्षोणीतलविहरमाणस्य विदुषः कराम्भोजे वश्या  
पुरहस्वधू सिद्धिनिवहाः ॥ ११॥  
  
प्रसूते संसारं जननि भवती पालयति च समस्तं क्षित्यादि  
प्रलयसमये संहरति च ।  
अतस्त्वं धातासि त्रिभुवनपतिः श्रीपतिरपि महेशोऽपि प्रायः  
सकलमपि किं स्तौमि भवतीम् ॥ १२॥  
  
अनेके सेवन्ते भवदधिकगीवार्णनिवहान् विमूढास्ते मातः किमपि  
न  
हि जानन्ति परमम् ।  
समाराध्यामाद्यां हरिहरविरिञ्चादिविबुधैः प्रपन्नोऽस्मि  
स्वैरं  
रतिरससमहानन्दनिरताम् ॥ १३॥  
  
धरत्रि कीलालं शुचिरपि समीरोऽपि गगनं त्वमेका कल्याणी  
गिरिशरमणी कालि सकलम् ।  
प्रसन्नां त्वं भूया भवमनु न भूयान्मम जनुः ॥ १४॥  
  
श्मशानस्थः सुस्थो गलितचिकुरो दिक्पटधरः सहस्रं त्वकार्णां  
निजगलितवीर्येण कुसुमम्  ।  
जपंस्त्वत्प्रयेकं मनुमपि तव ध्याननिरतो महाकालि स्वैरं स  
भवति धरित्रीपरिवृढः ॥ १५॥  
  
गृहे सम्मार्ज्यन्या परिगलितविर्यं हि चिकुरं समूलं मध्याह्ने  
वितरति चितायां कुजदिने ।  
समुच्चार्य प्रमेणा मनुमपि सकृत्कालि सततं गजारूढो याति  
क्षितिपरिवृढः सत्कविवरः ॥ १६॥  
  
स्वपुष्पैराकीर्णं कुसुमधनुषो मन्दिरमहो पुरो ध्यायन्ध्यायन्  
यदि जपति भक्तस्तव मनुम् ।  
स गन्धर्वश्रेणीपतिरपि कवित्वामृतनदीनदीनः पर्यन्ते  
परमपदलीनः प्रभवति ॥ १७॥  
  
त्रिपञ्चारे पीठे शवशिवहृदि स्मेरवदनां  
महाकालेनोच्चैर्मदनरसलावण्यनिरताम् ।  
समासक्तो नक्तं स्वयमपि रतानन्दनिरतो जनो यो ध्यायेत्त्वामयि  
जननि स स्यात् स्मरहरः ॥ १८॥  
  
सलोमास्थि स्वैरं पललमपि मार्जारमसिते परं चोष्ट्त्रं  
मैशं  
नरमहिषयोश्छागमपि वा ।  
बलिम् ते पूजायामयि वितरतां मर्त्यवसतां सतां सिद्धिः  
सर्वा  
प्रतिपदमपूर्वा प्रभवति ॥ १९॥  
  
वशी लक्षं मन्त्रं प्रजपति हविष्याशनरतो दिवा  
मातर्युष्मच्चरणयुगलध्याननिपुणः ।  
परं नक्तं नग्नो निधुवनविनोदेन च मनुं जपेल्लक्षं स स्यात्  
स्मरहरसमानः क्षितितले ॥ २०॥  
  
इदं स्तोत्रं मातस्तव मनुसमुद्धारणजनुः स्वरूपाख्यं  
पादाम्बुजयुगलपूजाविधियुतम् ।  
निशार्धं वा पूजासमयमधि वा यस्तु पठति प्रलापस्तस्यापि  
प्रसरति कवित्वामृतरसः ॥ २१॥  
  
कुरङ्गाक्षीवृन्दं तमनुसरति प्रेमतरलं वशस्तस्य क्षोणीपतिरपि  
कुबेरप्रतिनिधिः ।  
रिपुः कारागारं कलयति च तं केलिकलया चिरं जीवन्मुक्तः  
प्रभवति स भक्तः प्रतिजनुः ॥ २२॥  
  
इति श्रीमन्महाकालिविरचितं श्रीमद्दक्षिणकालिकायाः  
स्वरूपाख्यं स्तोत्रं समाप्तम्  
  
Encoded by Mike Magee (mike.magee@theregister.co.uk)  
  
