---
Acknowledge-Permission: Mahaperiaval Trust
Category: aShTottarashatanAma, devii, devI
File name: kamalAShTottarashatanAmastotram.itx
Indexextra: (stotramanjari 1)
Language: Sanskrit
Latest update: July 2, 2017
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: kamalAShTottarashatanAmastotram
Transliterated by: Shree Devi Kumar
engtitle: kamalAShTottarashatanAmastotram
itxtitle: kamalAShTottarashatanAmastotram
title: कमलाष्टोत्तरशतनामस्तोत्रम्

---
  
 श्रीकमलाष्टोत्तरशतनामस्तोत्रम्   
  
श्रीशिव उवाच  
शतमष्टोत्तरं नाम्नां कमलाया वरानने ।  
प्रवक्ष्याम्यतिगुह्यं हि न कदापि प्रकाशयेत् ॥ १॥  
  
महामाया महालक्ष्मीर्महावाणी महेश्वरी ।  
महादेवी महारात्रिर्महिषासुरमर्दि नी ॥ २॥  
  
कालरात्रिः कुहूः पूर्णा नन्दाऽऽद्या भद्रिका निशा ।  
जया रिक्ता महाशक्तिर्देवमाता कृशोदरी ॥ ३॥  
  
शचीन्द्राणी शक्रनुता शङ्करप्रियवल्लभा ।  
महावराहजननी मदनोन्मथिनी मही ॥ ४॥  
  
वैकुण्ठनाथरमणी विष्णुवक्षःस्थलस्थिता ।  
विश्वेश्वरी विश्वमाता वरदाऽभयदा शिवा ॥ ५॥  
  
शूलिनी चक्रिणी मा च पाशिनी शङ्खधारिणी ।  
गदिनी मुण्डमाला च कमला करुणालया ॥ ६॥  
  
पद्माक्षधारिणी ह्यम्बा महाविष्णुप्रियङ्करी ।  
गोलोकनाथरमणी गोलोकेश्वरपूजिता ॥ ७॥  
  
गया गङ्गा च यमुना गोमती गरुडासना ।  
गण्डकी सरयूस्तापी रेवा चैव पयस्विनी ॥ ८॥  
  
नर्मदा चैव कावेरी केदारस्थलवासिनी ।  
किशोरी केशवनुता महेन्द्रपरिवन्दिता ॥ ९॥  
  
ब्रह्मादिदेवनिर्माणकारिणी वेदपूजिता ।  
कोटिब्रह्माण्डमध्यस्था कोटिब्रह्माण्डकारिणी ॥ १०॥  
  
श्रुतिरूपा श्रुतिकरी श्रुतिस्मृतिपरायणा ।  
इन्दिरा सिन्धुतनया मातङ्गी लोकमातृका ॥ ११॥  
  
त्रिलोकजननी तन्त्रा तन्त्रमन्त्रस्वरूपिणी ।  
तरुणी च तमोहन्त्री मङ्गला मङ्गलायना ॥ १२॥  
  
मधुकैटभमथनी शुम्भासुरविनाशिनी ।  
निशुम्भादि हरा माता हरिशङ्करपूजिता ॥ १३॥  
  
सर्वदेवमयी सर्वा शरणागतपालिनी ।  
शरण्या शम्भुवनिता सिन्धुतीरनिवासिनी ॥ १४॥  
  
गन्धर्वगानरसिका गीता गोविन्दवल्लभा ।  
त्रैलोक्यपालिनी तत्त्वरूपा तारुण्यपूरिता ॥ १५॥  
  
चन्द्रावली चन्द्रमुखी चन्द्रिका चन्द्रपूजिता ।  
चन्द्रा शशाङ्कभगिनी गीतवाद्यपरायणा ॥ १६॥  
  
सृष्टिरूपा सृष्टिकरी सृष्टिसंहारकारिणी ।  
इति ते कथितं देवि रमानामशताष्टकम् ॥ १७॥  
  
त्रिसन्ध्यं प्रयतो भूत्वा पठेदेतत्समाहितः ।  
यं यं कामयते कामं तं तं प्राप्नोत्यसंशयम् ॥ १८॥  
  
इमं स्तवं यः पठतीह मर्त्यो वैकुण्ठपत्न्याः परसादरेण ।  
धनाधिपाद्यैः परिवन्दितः स्यात् प्रयास्यति श्रीपदमन्तकाले ॥ १९॥  
  
इति श्रीकमलाष्टोत्तरशतनामस्तोत्रं सम्पूर्णम् ॥  
  
  
Proofread by PSA Easwaran psaeaswaran at gmail.com  
  
