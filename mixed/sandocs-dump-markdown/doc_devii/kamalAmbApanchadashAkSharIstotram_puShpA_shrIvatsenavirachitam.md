---
Author: Pushpa Srivatsan
Category: devii, puShpAshrIvatsan, devI
File name: kamalAmbApanchadashAkSharIstotram.itx
Indexextra: (Stotra Pushapavali)
Language: Sanskrit
Latest update: December 28, 2017
Location: doc_devii
Proofread by: N V Vathsan nvvathsan at gmail.com
Send corrections to: Sanskrit@cheerful.com
Site access: https://sanskritdocuments.org
Source: Stotra Pushapavali
Subject: philosophy/hinduism/religion
Sublocation: devii
Text title: kamalAmbApanchadashAkSharIstotram
Texttype: svara
Transliterated by: N V Vathsan nvvathsan at gmail.com
engtitle: kamalAmbApanchadashAkSharIstotram
itxtitle: kamalAmbApanchadashAkSharIstotram (puShpA shrIvatsenavirachitam)
title: कमलाम्बापञ्चदशाक्षरीस्तोत्रम् (पुष्पा श्रीवत्सेनविरचितम्)

---
  
 श्रीकमलाम्बापञ्चदशाक्षरीस्तोत्रम्   
                 ॐ  
           श्रीरामजयम् ।  
ॐ सद्गुरुश्रीत्यागराजस्वामिने नमो नमः ।  
  
ॐ मन्त्रदेव्यै च विद्महे । मातृकायै च धीमहि ।  
तन्नः शिवा प्रचोदयात् ॥  
  
ध्यानाष्टकम् ।  
सङ्गीतसद्गुरुस्वामित्यागब्रह्मसुकीर्तिताम् ।  
गुरुकीर्तनसानन्दां वन्दे श्रीकमलालयाम् ॥ १॥  
  
श्रीदीक्षितकृताश्चर्यनवावरणकीर्तनाम् ।  
कीर्तनापूज्यवाग्देवीं वन्दे श्रीकमलाम्बिकाम् ॥ २॥  
  
कमनीयातिलावण्यां कमनीयमृदुस्वराम् ।  
कलसुस्वरगानीयां वन्दे श्रीकमलाम्बिकाम् ॥ ३॥  
  
नादोपासनसुप्रीतां नादविद्यातिदेवताम् ।  
नादसुस्वरवागर्थां वन्दे श्रीकमलाम्बिकाम् ॥ ४॥  
  
वीणासङ्गीतलोलां च कलवीणास्वरस्वराम् ।  
वीणालयां स्वराह्लादां वन्दे श्रीकमलाम्बिकाम् ॥ ५॥  
  
सङ्गीतसुस्वरां वाचां सप्तस्वरसुनृत्यकाम् ।  
स्वरविद्यार्थिसंश्रायां वन्दे श्रीकमलाम्बिकाम् ॥ ६॥  
  
सप्तस्वरपरानिष्ठां सप्तस्वरसुविग्रहाम् ।  
सप्तस्वरसुपुष्पार्चां वन्दे श्रीकमलाम्बिकाम् ॥ ७॥  
  
कन्दधां कमलाम्बां श्रीकादिविद्योपचारिताम् ।  
हादिसादीतिमन्त्रार्थां वन्दे मन्त्रस्वरूपिणीम् ॥ ८॥  
  
अथ स्तोत्रम् ।  
कल्याणी कलगीर्वाणी काम्भोजकरुणेक्षणा ।  
कल्याणसुवसन्तश्रीः कीरवाणीमधुस्वरा ॥ १॥  
  
एकनिष्ठाभिनिध्याता एकाक्षरी सुशङ्करी ।  
एकब्रह्मस्वरूपा च एकशब्दस्वरालया ॥ २॥  
  
ईशवामसुपार्श्वा च ईश्वरी जगदीश्वरी ।  
ईश्वरानुग्रहापूर्णा ईशसन्नुतपूरणी ॥ ३॥  
  
लक्षणान्वितपादाङ्का शुभलक्षणलक्षिता ।  
लगनीया लसद्रागा ललिता ललिताम्बिका ॥ ४॥  
  
ह्रीङ्कारमन्त्रसद्रूपा ह्रीङ्कारमन्त्रमोदिनी ।  
ह्रीङ्कारशब्दसाराध्या ह्रीङ्कारशब्दनादिनी ॥ ५॥  
  
हसितोत्पलसौन्दर्या हंसानन्दप्रकाशिनी ।  
हंसनादसुसङ्गीता हंसगुह्यप्रसादिनी ॥ ६॥  
  
सङ्गीतसुस्वराराध्या सङ्गीतवरदायिनी ।  
सङ्गीतस्वरसान्निध्या सङ्गीतस्वरभूषणी ॥ ७॥  
  
कराब्जधृतवीणा च करवीणास्वरालया ।  
स्वराजितसुवीणा च करवीणालयस्वरा ॥ ८॥  
  
हरिकेदारगौला च हरिप्रियसहोदरी ।  
हरिनारायणी गौरी हरिकाम्भोजपादभा ॥ ९॥  
  
लसच्छविप्रभारूपा लब्धवर्णा लयालया ।  
लालित्यमृदुवाणी च ललितस्वरमाधुरी ॥ १०॥  
  
ह्रीङ्कारस्वरसम्पूर्णा ह्रीङ्कारध्यानभासुरा ।  
ह्रीङ्कारमन्त्रगुह्यार्था ह्रीङ्कारबीजगुप्तका ॥ ११॥  
  
सकलार्थप्रदा माता सकलागमचारिणी ।  
सकलाधरसँल्लास्या सकलाघप्रणाशिनी ॥ १२॥  
  
कलामयी कलाराध्या कमलालयवैभवा ।  
कलसुस्वरमाधुर्या कलगानप्रसादिनी ॥ १३॥  
  
लयशुद्धिसुगाराध्या लयरागरसाकृतिः ।  
लसत्सुमुखलावण्या लयारामा लयारमा ॥ १४॥  
  
ह्रीङ्कारलयरागा च ह्रीङ्कारप्रीणिनी सती ।  
ह्रीङ्कारमन्त्रपावित्र्या ह्रीङ्कारजपगोचरा ॥ १५॥  
  
श्रीम्मन्त्रपूजिताध्याता श्रीरागसुन्दरी धरी ।  
श्रीरागसुस्वरागीता श्रीरागवाग्विलासिनी ॥ १६॥  
  
श्रीश्च सरस्वतीरूपा श्रीपञ्चदशमन्त्रिणी ।  
श्रीषोडशाक्षरीपूज्या मन्त्रप्रकाशिनी परा ॥ १७॥  
  
सर्वानन्दमयी विद्या सर्वानन्दप्रदायिनी ।  
सर्वानन्दसुचक्राभा सर्वानन्दसुमङ्गला ॥ १८॥  
  
श्रीचक्रदेवतायै च श्रीपुरायै सुमङ्गलम् ।  
रसमेरुसुवासिन्यै सद्रसायै सुमङ्गलम् ॥ १९॥  
  
मङ्गलं मन्त्रवर्णायै श्रीरागिण्यै सुमङ्गलम् ।  
मङ्गलं मूकवाग्दायै कादम्बर्यै सुमङ्गलम् ॥ २०॥  
  
त्यागराजगुरुस्वामिशिष्यापुष्पाकृतस्तुतिः ।  
अम्बाप्रीता गुरुप्रेर्या अम्बापादसमर्पिता ॥ २१॥  
  
अम्ब नान्योपयुक्ताहं त्वद्भक्तिकीर्तनं विना ।  
एतत्सद्भक्तिनैवेद्यं स्वीकुरुष्व मदम्बिके ॥ २२॥  
  
न्यूनानिच्छिद्रसर्वाणि क्षमस्व परदेवते ।  
सदा त्वां संश्रिताहं मे क्षिप्रं प्रसीद सात्त्विकि ॥ २३॥  
  
कादिविद्यां न जानामि हादिसादिं च नाम्बिके ।  
जानामि त्वं मदम्बेति जानामि त्वत् पदाश्रयम् ॥ २४॥  
  
शब्दावरणदुस्तापं हर मे परमेश्वरि ।  
शेषजीवनपर्यन्तं प्रशान्त्यावारयाम्बिके ॥ २५॥  
  
कर्मानुबन्धजालाद्विमोचनं कुरु पावनि ।  
शुभोत्तुङ्गे नमस्तुभ्यं ज्ञानं देहि सुनादकम् ॥ २६॥  
  
मङ्गलं ते मदम्ब श्रीर्मया सह सदा वस ।  
मङ्गलैतत्सुवाग्देवि कुरु मोक्षसुमङ्गलम् ॥ २७॥  
  
मङ्गलं नादमातस्ते मङ्गलं कमलाम्बिके ।  
मङ्गलं ज्ञानसौभाग्ये मोक्षदे शुभमङ्गलम् ॥ २८॥  
  
इति सद्गुरुश्रीत्यागराजस्वामिनः शिष्यया भक्तया पुष्पया कृतं  
श्रीकमलाम्बापञ्चदशाक्षरीस्तोत्रं गुरौ समर्पितम् ।  
ॐ शुभमस्तु ।  
  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
