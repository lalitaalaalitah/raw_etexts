---
Category: devii, devI, AratI
File name: yogeshvarIAratImarAThI2.itx
Indexextra: (audio)
Language: Marathi
Latest update: January 28, 2019
Location: doc_devii
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: Shri Yogeshwari Arati 2
engtitle: Yogeshwari Arati 2
itxtitle: yogeshvarI AratI marAThI 2
title: योगेश्वरी आरती मराठी २

---
  
 आरती योगेश्वरीची २   
जयदेवी जयदेवी जय योगेश्वरी । महिमा न कळे तुझा वर्णिता थोरी ।  
                जय देवी जय देवी ॥ ध्रु.॥  
  
धन्य अम्बापूर महिमा विचित्र । पार्वती अवतार योगिनी क्षेत्र ।  
दन्तासुर मर्दोनी केले चरित्र । सिद्धाञ्चे स्थळ तें महापवित्र ।  
जयदेवी जयदेवी जय योगेश्वरी । महिमा न कळे तुझा वर्णिता थोरी ।  
                जय देवी जय देवी ॥ १॥  
  
पतितपावन सर्वतीर्थ महाद्वारी । मायामोचन सकळ माया निवारी ।  
साधका सिद्धी वाणेच्या तीरीं । तेथील महिमा वर्णू न शके वैखरी ।  
जय देवी जय देवी जय योगेश्वरी। महिमा न काळे तुझा वर्णिता थोरी ।  
                जय देवी जय देवी ॥ २॥  
  
सिद्धलिङ्ग स्थळ परम पावन । नृसिंहतीर्थ तेथे नृसिंहवन्दन ।  
मूळ पीठ रेणागिरी नान्दे आपण । सन्ताचे माहेर गोदेवी स्थान ।  
जय देवी जय देवी जय योगेश्वरी । महिमा न कळे तुझा वर्णिता थोरी ।  
                जय देवी जय देवी ॥ ३॥  
  
महारुद्र जेथे भैरव अवतार । काळभैरव त्याचा महिमा अपार ।  
नागझरी तीर्थ तीर्थाञ्चे सार । मार्जन करिता दोष होती संहार ।  
जय देवी जय देवी जय योगेश्वरी । महिमा न कळे तुझा वर्णिता थोरी ।  
                जय देवी जय देवी ॥ ४॥  
  
अनन्तरूप शक्ती तुज योग्य माते । योगेश्वरी नाम त्रिभुवन विख्याते ।  
व्यापक सकळां देहीं अनन्त गुण भरिते । निळकण्ठ ओवाळू कैवल्य माते ।  
जय देवी जय देवी जय योगेश्वरी । महिमा न कळे तुझा वर्णिता थोरी ।  
                जय देवी जय देवी ॥ ५॥  
  
  
  
