---
Acknowledge-Permission: Pt. Vasant A. Gadgil, Sharada Gaurava Granthamala, 425 Sadashv
  Peth, Pune 30
Author: ma. sa. ApaTIkara
Category: devii, sarasvatI, ApaTIkara, devI
Description/comments: stotrapanchadashI by Shri M. S. Apatikar, Satara
File name: shAradAstavanam2.itx
Indexextra: (Scan)
Language: Sanskrit
Latest update: September 14, 2019
Location: doc_devii
Proofread by: Mandar Mali aryavrutta gmail.com
Send corrections to: sanskrit@cheerful.com
Site access: https://sanskritdocuments.org
Source: Sharada year 11, Vol 21-22, September 1970
SubDeity: sarasvatI
Subject: philosophy/hinduism/religion
Sublocation: devii
Text title: Sharada Stavanam 2
Transliterated by: Mandar Mali aryavrutta gmail.com
engtitle: shAradAstavanam 2
itxtitle: shAradAstavanam 2 (ApaTIkaravirachitam)
title: शारदास्तवनम् २ (आपटीकरविरचितम्)

---
  
 श्रीशारदास्तवनम् २   
     (रागः केदार)  
देवि शारदे निर्मल-मतिदे शरणं तव पदकमलम् ।  
प्रसन्नवदने सुधांशुवसने नाशय मम मति-तिमिरम् ॥ १॥  
  
विश्ववन्दिते गानरञ्जिते तन मे मनसि निवासम् ।  
सत्वरमुद्धर मां भवसागरपतितं हा विलपन्तम् ॥ २॥  
  
बहुसुखदायिनि दुरितविनाशिनि संहर तापत्रितयम् ।  
सुवर्णरचिते नवरसमुदिते करुणां कुरु विनतोऽहम् ॥ ३॥  
  
वीणाधारिणि मयूरवाहिनि हृदये वस मे सततम् ।  
ज्ञानकरीमज्ञानसंहरी वन्देऽहं त्वामनिशम् ॥ ४॥  
  
वादयसि त्वं वीणां सततं नयसि लयं च विषादम् ।  
ज्ञानविहीनं व्यर्थं सकलं कथयसि तत्त्वं विमलम् ॥ ५॥  
  
स्वयम्भु-तनये दयाद्रहदये व्यपनय मानस-तापम् ।  
प्रतिभाशालिनि सरोजवासिनि कुरु मे प्रतिभावन्तम् ॥ ६॥  
  
प्रणत-भक्तजन-दुःख-विनाशनमेतत् त्वदीयकार्यम् ।  
अध्ययने ये निरताः सदये वितरसि तेषु ज्ञानम् ॥ ७॥  
  
तनयमधीरं जननि सत्वरं पायय दिव्य-स्तन्यम् ।  
घनान्धतिमिरे सुघोरविपिने धीरय मार्गभ्रष्टम् ॥ ८॥  
  
तव पदकमले विलसतु विमले मदीय-जीवनपद्मम् ।  
नान्यकामनां नान्ययाचनां काङ्क्षति भगवति चित्तम् ॥ ९॥  
  
इति श्री आपटीकरविरचितं श्रीशारदास्तवनं सम्पूर्णम् ।  
  
Encoded and proofread by Mandar Mali aryavrutta gmail.com  
  
