---
Author: Traditional
Category: kavacha, devii, dashamahAvidyA, devI
Description-comments: rudrayAmale deviishankarasa.nvAde
File name: trailokyamohanakaaliikavacham.itx
Language: Sanskrit
Latest update: May, 01, 2006
Location: doc_devii
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: trailokyamohanakaaliikavacham
Transliterated by: Ravin Bhalekar ravibhalekar at hotmail.com
engtitle: trailokyamohanakAlIkavacham
itxtitle: trailokyamohanakAlIkavacham
title: त्रैलोक्यमोहनकालीकवचम्

---
  
 त्रैलोक्यमोहनकालीकवचम्   
  
श्रीगणेशाय नमः ।  
श्रीदेव्युवाच ।  
देवदेवमहादेव संसारप्रीतिकारकः ।  
सर्वविद्येश्वरीं विद्यां कालिकां कथयाद्भुताम् ॥ १॥  
  
श्रीशिव उवाच ।  
शृणुदेवि महाविद्यां सर्वविद्योत्तमोत्तमाम् ।  
सर्वेश्वरीं महाविद्यां सर्वदेवप्रपूजिताम् ॥ २॥  
  
यस्याः कटाक्षमात्रेण त्रैलोक्यविजयीहरः ।  
बभूवकमलानाथो विभुब्रह्मा प्रजापति ॥ ३॥  
  
शचीस्वामीदेवनाथो यमोपिधर्मनायकः ।  
त्रैलोक्यपावनी गङ्गा  कमला श्रीर्हरिप्रिया ॥ ४॥  
  
दिनस्वामिरविश्चन्द्रो निशापतिर्ग्रहेश्वरः ।  
जलाधिपतिर्वरुणः कुबेरोपिधनेश्वरः ॥ ५॥  
  
अव्याहतगतिर्वायुर्गजास्योविघ्ननायकः ।  
वागीश्वरः सुराचार्यो ?? गुरुः कविः ॥ ६॥  
  
एवं हि सर्वदेवाश्च सर्वसिद्धिश्वराः प्रिये ।  
तस्यास्तु कवचं दिव्यं मातृजारं विभावय ॥ ७॥  
  
अस्य श्रीदक्षिणकालीकवचमन्त्रस्य भैरव ऋषिः,  
अनुष्टुप् छन्दः, श्मशानकाली देवता,  
धर्मार्थकाममोक्षार्थे जपे विनियोगः ।  
ललाटं पातु चक्रीं मे हरेणाराधितं सदा ।  
नेत्रेमे रक्षतु क्रीं क्रीं विष्णुना सेविता पुरा ॥ ८॥  
  
क्रीं हूँ ह्रीं नासिकां पातु ब्रह्मणा सेविता पुरा ।  
क्रीं क्रीं क्रीं वदनं पातु शक्रेणाराधिता सदा ॥ ९॥  
  
क्रीं स्वाहा श्रवणं पातु यमेनैवप्रपूजिता ।  
क्रीं हूँ ह्रीं स्वाहा रसना गङ्गयासेवितावतु ॥ १०॥  
  
दन्तपङ्क्ति सदा पातु ॐ क्रीं हूँ ह्रीं स्वाहा मम ।  
भुक्तिमुक्ति प्रदा काली श्रिया नित्यं सुसेविता ॥ ११॥  
  
ओष्टाधरं सदा पातु क्रीं क्रीं क्रीं हूँ हूँ  
ह्रीं ह्रीं मम सर्वसिद्धिप्रदायिका ॥ १२॥  
  
कण्ठं पातु महाकाली ॐ क्रीं ह्रीं मे स्वाहा  
मम चन्द्रेणाराधिता चतुर्वर्गफलप्रदा ॥ १३॥  
  
हस्तयुग्मं सदा पातु क्रीं क्रीं क्रीं हूँ हूँ ह्रीं ह्रीं स्वाहा  
सौख्यदा मोक्षदा काली वरुणेनैवसेविता ॥ १४॥  
  
ॐ क्रीं हूँ ह्रीं फट् स्वाहा हृदयं पातु सर्वदा ।  
सर्वसम्पत्प्रदा काली कुबेरेणोपसेविता ॥ १५॥  
  
ऐं ह्रीं ॐ ऐं हूँ फट् स्वाहा हस्तयुग्मं सदावतु ।  
वायुनोपासिताकाली यशोबल सुखप्रदा ॥ १६॥  
  
क्रीं क्रीं हूँ हूँ ह्रीं ह्रीं फट् पातु जठरं मम ।  
सर्वसिद्धिप्रदा काली गणनाथेन सेविता ॥ १७॥  
  
क्रीं दक्षिणे कालिके ह्रीं स्वाहा नाभिं ममावतु ।  
सिद्धिबुद्धिकरी काली गुरुणा सेविता पुरा ॥ १८॥  
  
लिङ्गं पातु सदा हूँ हूँ दक्षिणे कालिके ह्रीं ।  
शुक्रेणराधिता काली त्रैलोक्यजयदायिनी ॥ १९॥  
  
पात्वण्ड कोशं क्रीं क्रीं दक्षिणे कालिके ह्रीं ह्रीं स्वाहा ।  
धरया सेविता विद्या सर्वरत्न प्रदायिनी ॥ २०॥  
  
पातुं गुदं क्रीं क्रीं दक्षिणे कालिके ह्रीं स्वाहा ।  
द्वादशीचमहाविद्या राघवेणार्चिता सदा ॥ २१॥  
  
जानुनी पातु ॐ क्रीं क्रीं दक्षिणे कालिके स्वाहा ।  
एकादशी महाविद्या मेघनादेन सेविता ॥ २२॥  
  
क्रीं क्रीं दक्षिणे कालिके ह्रीं ह्रीं स्वाहा जङ्घेवतु  
द्वादशीच महाविद्या प्रह्लादेनचसेविता ॥ २३॥  
  
क्रीं हूँ ह्रीं दक्षिणे कालिके क्रीं हूँ ह्रीं तथाङ्गुलीः  
पातु मे द्वादशीकाली क्षेत्रपालेन सेविता ॥ २४॥  
  
क्रीं हूँ ह्रीं दक्षिणे कालिके क्रीं हूँ ह्रीं स्वाहा  
च नखान्सर्वात्सदा पातु पञ्चदशीत् ग्रहेश्वरी ॥ २५॥  
  
क्रीं क्रीं क्रीं हूँ हूँ ह्रीं ह्रीं दक्षिणे कालिके  
क्रीं क्रीं क्रीं मम पृष्ठे सदा पातु षोडशी परमेश्वरी ॥ २६॥  
  
क्रीं क्रीं क्रीं पातु रोमाणि हूँ हूँ रक्षतु वर्मणि ।  
मांसं पातु सदा ह्रीं ह्रीं रक्तं दक्षिणे कालिके ॥ २७॥  
  
क्रीं क्रीं क्रीं पातु मे अस्थिमज्जां हूँ हूँ सदावतु ।  
ह्रीं ह्रीं शुक्रं सदा पातु रन्ध्रं स्वाहा ममावतु ॥ २८॥  
  
द्वाविंशत्यक्षरी विद्या सर्वलोकेषु दुर्लभा ।  
महाविद्येश्वरी विद्या सर्वतन्त्रेषु गोपिता ॥ २९॥  
  
सूर्यवंशेन सोमेन रामेणजग्निना ।  
जयन्ते न सुमन्ते न बलिनानारदेन च ॥ ३०॥  
  
बिभीषणेनबाणेन भृगुणाकश्यपेन च ।  
कपिलेन वसिष्ठेन धौम्येन त्रिपुरेण च ॥ ३१॥  
  
मार्कण्डयेन ध्रुवेणैवद्रोणेन सत्यभामया ।  
ऋष्यशृङ्गेन कर्णेन भारद्वाजेन संयुता ॥ ३२॥  
  
सर्वेणाराधिता विद्या जरामृत्यु विनाशिनी ।  
पूर्णविद्या महाकाली विद्याराज्ञी प्रकीर्तिता ॥ ३३॥  
  
काली कपालिनी कुल्ला कुरुकुल्ला विरोधिनी ।  
विप्रचित्ता तथोग्रप्रभा दीप्ता घनत्विषा ॥ ३४॥  
  
नीला घना बलाका च मात्रा मुद्रामितापि च ।  
एताः सर्वा खड्गधरा मुण्डमाला विभूषणा ॥ ३५॥  
  
हूँ हूँकारेट्टहासेन सर्वत्र पातु मां सदा ।  
ब्रह्माणी पातु मां पूर्वे आग्नेया वैष्णवी तथा ॥ ३६॥  
  
माहेश्वरी पातु याम्ये चामुण्डा नैऋते सदा ।  
कौमारी वारुणे पातु वायव्ये अपराजिता ॥ ३७॥  
  
वाराहीचोत्तरे पातु ईशान्यां नारसिंहिका ।  
अध ऊर्ध्वे पातु काली पार्श्वेपृष्ठे च कालिका ॥ ३८॥  
  
जलेस्थले च पाताले शयने भोजनेगृहे  
राजस्थाने कानने च विवादे मरणे रणे ॥ ३९॥  
  
पर्वते प्रान्तरे शून्ये पातु मां कालिका सदा ।  
शवासने श्मशाने वा शून्यागारे चतुष्पथे ॥ ४०॥  
  
यत्र यत्र भय प्राप्तिः सर्वत्र पातु कालिका ।  
नक्षत्र तिथि वारेषु योगं करणयोरपि ॥ ४१॥  
  
मासे पक्षे वत्सरे च दण्डेयामेनिमेषके ।  
दिवारात्रौ सदा पातु सन्ध्ययोः पातु कालिका ॥ ४२॥  
  
सर्वत्र कालिका पातु कालिका पातु सर्वदा ।  
सकृद्यः शृणुयानित्यं कवचं शिव निर्मितम् ॥ ४३॥  
  
सर्वपापं परित्यज्य गच्छेछिवस्यचालयम् ।  
त्रैलोक्यमोहनं दिव्यं देवतानां सुदुर्लभम् ॥ ४४॥  
  
यः पठेत्साधकाधीशः सर्वकर्म जपान्वितः ।  
सर्वधर्मेद्भवद्धर्मी सर्वविद्येश्वरेश्वरः ॥ ४५॥  
  
कुबेर इव वित्ताढ्यः सुवाणी कोकिलस्वरः ।  
कवित्वे व्यास सदृशो गणेशवच्छतीधरः ॥ ४६॥  
  
कामदेव समोरूपे  वायुतुल्यः पराक्रमे ।  
महेश इव योगीन्द्र ऐश्वर्ये सुरनायकः ॥ ४७॥  
  
बृहस्पतिसमोधीमां जरामृत्युविवर्जितः ।  
सर्वज्ञः सर्वदर्शी च निःपापः सकलप्रियः ॥ ४८॥  
  
अव्याहतगतिः शान्तो भार्यापुत्र समन्वितः ।  
यो देहे कुरुते नित्यं कवचं देवदुर्लभम् ॥ ४९॥  
  
न शोकोनभय क्लेशो न रोगोन पराजयः ।  
धनहानिर्विषादोय परिवारोभवेन्नहि ॥ ५०॥  
  
सङ्ग्रामेषु जयेच्छत्रून्यथावह्निर्दहेद्वनं ।  
ब्रह्मास्त्रादिनिवास्त्राणि पशवः कण्टकादमः ॥ ५१॥  
  
तस्यदेहं न भिन्दति वज्राधिक भवेद्वपुः ।  
ग्रहभूतपिशाश्च यक्ष राक्षस किन्नराः ॥ ५२॥  
  
सर्वे दूरात्पलायन्ते हिंसको नश्यति ध्रुवम् ।  
तद्देहं न दहेदग्नि न तापयतिभास्करः ॥ ५३॥  
  
न शोषयति वातोपि न क्लेदं कुरुतेपयः ।  
पुत्रवत्पाल्यते काल्या न हिमं कुरु ते शशी ॥ ५४॥  
  
जलसूर्येन्दुवातानां स्तम्भकेनात्र संशयः ।  
बहु किं कथयिष्यामि सर्वसिद्धिमुपा लभेत् ॥ ५५॥  
  
राज्यं भोगं सुखं लब्ध्वा स्वेच्छयापि शिवो भवेत् ।  
मोहन स्तम्भनाकर्षमारणोच्चाटनं भवेत् ॥ ५६॥  
  
काकवन्द्या च यानारी वन्द्या वा मृतपुत्रिका ।  
कण्ठे वा दक्षिणे बाहौ लिखित्वा धारयेद्यदि ॥ ५७॥  
  
तदापुत्रो भवेत्सत्यं चिरायुः पण्डितः शुचिः ।  
स्वामिनो वल्लभासापि धनधान्य सुतान्विता ॥ ५८॥  
  
इदं कवचमज्ञात्वा यो जपेत्कालिकामनुं ।  
ध्यानेनकोटिजप्तेन तस्य विद्या न सिद्ध्यति ॥ ५९॥  
  
पदे पदे भवेद्दुखं लोकानानिन्दतो ध्रुवम् ।  
इहलोके भवेद्दुःखी परे च नरकं व्रजेत् ॥ ६०॥  
  
गुरुं मनुं समं ज्ञात्वा यः पठेत्कवचोत्तमम् ।  
तस्य विद्या भवेत्सिद्धा सत्यं सत्यं वरानने ॥ ६१॥  
  
य इदं कवचं दिव्यं प्रकाश्य शिवहाभवेत् ।  
भक्ताय श्रेष्ठपुत्राय साधकाय य प्रकाशयेत् ॥ ६२॥  
  
॥ इति श्रीरुद्रयामले देवीशङ्कर संवादे  
त्रैलोक्यमोहनं नाम कवचं सम्पूर्णम् ॥  
  
  
Encoded and Proofread by Ravin Bhalekar ravibhalekar@hotmail.com  
  
