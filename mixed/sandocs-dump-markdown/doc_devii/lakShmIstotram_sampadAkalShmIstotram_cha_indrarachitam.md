---
Author: Indra
Category: devii, lakShmI, stotra, vyAsa, devI
File name: indralaxmistotra.itx
Language: Sanskrit
Latest update: December 3, 2005
Location: doc_devii
Proofread by: Ravin Bhalekar ravibhalekr at hotmail.com.com
Send corrections to: Sanskrit@cheerful.com
Site access: https://sanskritdocuments.org
SubDeity: lakShmI
Subject: philosophy/hinduism/religion
Sublocation: devii
Text title: indra rachita lakShmIstotram
Texttype: stotra
Transliterated by: WebD
engtitle: indra rachita lakShmIstotram
itxtitle: lakShmIstotram sampadAkalShmIstotram cha (indrarachitam)
title: लक्ष्मीस्तोत्रम् सम्पदाकल्ष्मीस्तोत्रम् च (इन्द्ररचितम्)

---
  
 श्रीलक्ष्मीस्तोत्रं इन्द्ररचितम्   
  
श्रीसम्पदाकल्ष्मीस्तोत्रम्  
  
श्रीगणेशाय नमः ।  
ॐ नमः कमलवासिन्यै नारायण्यै नमो नमः ।  
कृष्णप्रियायै सारायै पद्मायै च नमो नमः ॥ १॥  
  
पद्मपत्रेक्षणायै च पद्मास्यायै नमो नमः ।  
पद्मासनायै पद्मिन्यै वैष्णव्यै च नमो नमः ॥ २॥  
  
सर्वसम्पत्स्वरूपायै सर्वदात्र्यै नमो नमः ।  
सुखदायै मोक्षदायै सिद्धिदायै नमो नमः ॥ ३॥  
  
हरिभक्तिप्रदात्र्यै च हर्षदात्र्यै नमो नमः ।  
कृष्णवक्षःस्थितायै च कृष्णेशायै नमो नमः ॥ ४॥  
  
कृष्णशोभास्वरूपायै रत्नपद्मे च शोभने ।  
सम्पत्यधिष्ठातृदेव्यै महादेव्यै नमो नमः ॥ ५॥  
  
शन्याधिष्ठादेव्यै च शस्यायै च नमो नमः ।  
नमो बुद्धिस्वरूपायै बुद्धिदायै नमो नमः ॥ ६॥  
  
वैकुण्ठे या महालक्ष्मीर्लक्ष्मीः क्षीरोदसागरे ।  
स्वर्गलक्ष्मीरिन्द्रगेहे राजलक्ष्मीर्नपालये ॥ ७॥  
  
गृहलक्ष्मीश्च गृहिणां गेहे च गृहदेवता ।  
सुरभि सा गवां माता दक्षिणा यज्ञकामनी ॥ ८॥  
  
अदितिर्देवमाता त्वं कमला कमलालये ।  
स्वाहा त्वं च हविर्दाने कव्यदाने स्वधा स्मृता ॥ ९॥  
  
त्वं हि विष्णुस्वरूपा च सर्वाधारा वसुन्धरा ।  
शुद्धसत्वस्वरूपा त्वं नारायणपरायाणा ॥ १०॥  
  
क्रोधहिंसावर्जिता च वरदा च शुभानना ।  
परमार्थप्रदा त्वं च हरिदास्यप्रदा परा ॥ ११॥  
  
यया विना जगत् सर्वे भस्मीभूतमसारकम् ।  
जीवन्मृतं च विश्वं च शवतुल्यं यया विना ॥ १२॥  
  
सर्वेषां च परा त्वं हि सर्वबान्धवरूपिणी ।  
यया विना न सम्भाप्यो बाध्ववैर्बान्धवः सदा ॥ १३॥  
  
त्वया हीनो बन्धुहीनस्वत्वया युक्तः सबान्धवः ।  
धर्मार्थकाममोक्षाणां त्वं च कारणरूपिणी ॥ १४॥  
  
यथा माता स्तनन्धानां शिशूनां शैशवे सदा ।  
तथा त्वं सर्वदा माता सर्वेषां सर्वरूपताः ॥ १५॥  
  
मातृहीन स्नत्यक्तः स चेज्जीवति दैवतः ।  
त्वया हीनो जनःकोऽपि न जीवत्येव निश्चितम् ॥ १६॥  
  
सुप्रसन्नस्वरूपा त्वं मां प्रसन्ना भवाम्बिके ।  
वैरिग्रस्तं च विषयं देहि मह्मं सनातनि ॥ १७॥  
  
वयं यावत् त्वया हीना बन्धुहीनश्च भिक्षुकाः ।  
सर्वसम्पद्विहीनाश्च तावदेव हरिप्रिये ॥ १८॥  
  
राज्यं देहि श्रियं देहि बलं देहि सुरेश्वरि ।  
कीर्ति देहि धनं देहि यशो मह्मं च देहि वै ॥ १९॥  
  
कामं देहि मतिं देहि भोगान देहि हरिप्रिये ।  
ज्ञानं देहि च धर्मे च सर्वसौभाग्यमीप्सितम् ॥ २०॥  
  
प्रभावां च प्रतापं च सर्वाधिकारमेव च ।  
जयं पराक्रमं युद्धे परमैश्वर्यमैव च ॥ २१॥  
  
इत्युक्त्वा च महेन्द्रश्च सर्वैः सुरगणैः सह ।  
प्रणमाम साश्रुनेत्रो मूर्ध्ना चैव पुनः पुनः ॥ २२॥  
  
ब्रह्मा च शङ्करश्चैव शेषो धर्मश्च केशवः ।  
सर्वेचक्रुः परिहारं सुरार्थे च पुनः पुनः ॥ २३॥  
  
देवेभ्यश्च वरं दत्वा पुष्पमालां मनोहराम् ।  
केशवाय ददा लक्ष्मीः सन्तुष्टा सुरसंसदि ॥ २४॥  
  
ययुदैवाश्च सन्तुष्टाः स्वं स्वं स्थानञ्च नारद ।  
देवी ययोऐ हरेः क्रोडं दृष्टा क्षीरोदशायिनः ॥ २५॥  
  
ययतुश्चैय स्वगृहं ब्रह्मेशानी च नारद ।  
दत्वा शुभाशिषं तौ च देवेभ्यः प्रीतिपूर्वकम् ॥ २६॥  
  
इदं स्तोत्रं महापुण्यं त्रिसन्ध्यं यः पठेन्न्रः ।  
कुबेरतुल्यः स भवेत् राजराजेश्वरो महान् ॥ २७॥  
  
सिद्धस्तोत्रं यदि पठेत् सोऽपि कल्पतरूर्नरः ।  
पञ्चलक्षजपेनैव स्तोत्रसिद्धिर्भवेन्नृणाम् ॥ २८॥  
  
सिद्धस्तोत्रं यदि पठेन्मासमेकं च संयतः ।  
महासुखी च राजेन्द्रो भविष्यति न संशयः ॥ २९॥  
  
॥ इतिश्री इन्द्रकृतं लक्ष्मीस्तोत्रम् सम्पूर्णम् ॥  
  
  
Proofread by Ravin Bhalekar ravibhalekar@hotmail.com  
  
