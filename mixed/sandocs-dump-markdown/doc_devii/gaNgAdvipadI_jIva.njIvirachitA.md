---
Author: jIvanajI
Category: devii, nadI, puShTimArgIya, devI
Description/comments: puShTimArgIya stotraratnAkara
File name: gangAdvipadI.itx
Indexextra: (pushti margiya stotraratnAkara)
Language: Sanskrit
Latest update: February 28, 2018
Location: doc_devii
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: gangAdvipadI
engtitle: gangAdvipadI
itxtitle: gaNgAdvipadI (jIva.njIvirachitA)
title: गण्गाद्विपदी (जीवंजीविरचिता)

---
  
 गङ्गाद्विपदी   
  
जय जय त्वं सदानन्ददे जह्नुजे  
शशिशेखरशिरसि सितकुसुममाले ।  
भक्तजनहृदयालवालगत-  
हरिचरणसुरतरुप्रसवभूते रसाले ॥ १॥  
  
शिखरितनयानयनरोलम्बचुम्बिते  
दूरीकृतदुरितदौर्गन्ध्यजाले ।  
जीवनं भक्तजनजीवनं तव  
यतस्त्रिविधतापापहं मुक्तिशाले ॥ २॥  
  
इति श्रीगोकुलोत्सवात्मजगोस्वामिश्रीजीवनजीमहाराजकृता  
     गङ्गाद्विपदी सम्पूर्णा ।  
  
  
Proofread by PSA Easwaran psaeaswaran at gmail.com  
  
