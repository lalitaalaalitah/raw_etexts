---
Category: devii, dashamahAvidyA, devI
Description/comments: bAlAsaparyA saparyAkrama-nAmAvalI-stotrAdisaNgrahaH
File name: bAlAshatAkSharImantravidhAnam.itx
Indexextra: (Scan)
Language: Sanskrit
Latest update: March 21, 2020
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: bAlAshatAkSharImantravidhAnam
engtitle: bAlAshatAkSharImantravidhAnam
itxtitle: bAlAshatAkSharImantravidhAnam
title: बालाशताक्षरीमन्त्रविधानम्

---
  
 श्रीबालाशताक्षरीमन्त्र विधानम्   
अस्य श्री बालाशताक्षरीमहामन्त्रस्य । ब्रह्मा ऋषिः । गायत्री छन्दः ॥  
  
बालात्रिपुरसुन्दरी देवता ।  
ध्यानं -  
हरिपुरन्दरप्रभृतिदेवतामकुटविस्फुरत्किरणभास्वरम् ।  
नमत सन्ततं नमत सन्ततं त्रिपुरसुन्दरीचरणपङ्कजम् ॥  
  
मूलमन्त्रः -  
ॐ ऐं ह्रीं श्रीं ऐं क्लीं सौः वषट् सौः क्लीं श्रीं  
वौषट् ऐं क्लीं श्रीं सौः क्लीं ऐं ॐ आं ह्रीं क्रों बालात्रिपुरसुन्दरि  
प्रसन्नवाग्वादिनि आश्रावय आश्रावय । आकर्षय आकर्षय ।  
आवाहय आवाहय । मां रक्ष रक्ष । सौभाग्यदायिनि स्वर्णाकर्षण-  
महालक्ष्मि धनं देहि देहि सर्वजनं मे वशमानय स्वाहा ॥  
  
शताक्षरी शतानन्दी शतायुष्यविवर्धिनी ।  
शतकोटि धनं देहि शङ्करी शान्त रूपिणी ॥  
  
(बाल शताक्षरी अधो निर्दिष्टाभिरष्टभिः ऋग्भिः  
पृथग्योजिता जपे होमे च प्रशस्यते । क्रमस्त्वित्थम् -  
 १. हिरण्यवर्णां इत्यादि आवह -शताक्षरी ।  
 २. संसमिद्युवसे इत्यादि वसून्याभर -शताक्षरी ।  
 ३. सङ्गच्छध्वं इत्यादि जानताम् -शताक्षरी ।  
 ४. समानो मन्त्रः इत्यादि जुहोति -शताक्षरी ।  
 ५. समानीव आकूतिः इत्यादि सुसहासति -शताक्षरी  
 ६. श्रिये जातः इत्यादि मितद्रौ -शताक्षरी  
 ७. इन्द्र श्रेश्ठानि इत्यादि त्वमह्नाम् -शताक्षरी  
 ८. प्रजापते इत्यादि रयीणां -शताक्षरी ।  
ऋचो यथा -  
हिरण्यवर्णां हरिणीं सुवर्णरजतस्रजाम् ।  
चन्द्रां हिरण्मयीं लक्ष्मीं जातवेदो म आवह ॥  
  
सं स॒मिद्यु॑वसे॒ वृष॒न्नग्ने॒ विश्वा॑न्य॒र्य आ ।  
इ॒लस्प॒दे समि॑ध्यसे॒ स नो॒ वसू॒न्याभ॑र ॥  
  
सङ्ग॑च्छध्वं॒ संव॑दध्वं॒ सं वो॒ मनां॑सि जानताम् ।  
दे॒वा भा॒गं यथा॒ पूर्वे॑ सञ्जाना॒ना उ॒पास॑ते ॥  
  
स॒मा॒नो मन्त्रः॒ समि॑तिः समा॒नी स॑मा॒नं मनः॑  
      स॒ह चि॒त्तमे॑षाम् ।  
स॒मा॒नं मन्त्र॑म॒भिम॑न्त्रये वः समा॒नेन॑ वो ह॒विषा॑ जुहोमि ॥  
  
स॒मा॒नी व॒ आकू॑तिस्समा॒ना हृद॑यानि वः ।  
स॒मा॒नम॑स्तु वो॒ मनो॒ यथा॑ वः॒ सुस॒हास॑ति ॥  
  
श्रि॒ये जा॒तः श्रि॒य आनिरि॑याय॒ श्रियं॒ वयो॑जरि॒तृभ्यो॑  
      ददाति ।  
श्रियं॒ वसा॑ना अमृत॒त्वमा॑य॒न् भव॑न्ति स॒त्या  
      स॑मि॒थामि॒तद्रौ॑ ॥  
  
इन्द्र॒ श्रेष्ठा॑नि॒ द्रवि॑णानि धेहि॒ चित्तिं॒ दक्ष॑स्य  
      सु॑भग॒त्वम॒स्मे ।  
पोषं॑  रयी॒णामरि॑ष्टिं त॒नूनां॑ स्वा॒द्मानं॑  
      वा॒चः सु॑दिन॒त्वमह्ना॒॑म् ।  
प्रजा॑पते॒ न त्वदे॒तान्य॒न्यो विश्वा॑ जा॒तानि॒ परि॒ता ब॑भूव ।  
यत्का॑मास्ते जुहुमस्तन्नो॑ अस्तु व॒यँ स्या॑म॒ पत॑यो रयी॒णाम् ॥  
  
इति श्रीबालाशताक्षरीमन्त्रविधानं सम्पूर्णम् ।  
  
Proofread by PSA Easwaran  
  
