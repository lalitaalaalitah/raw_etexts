---
Category: devii, dashamahAvidyA, stotra, devI
Description-comments: rudrayAmale bhairava-bhairavI saMvAde
File name: bAlAtripurasundarIstotram.itx
Indexextra: (Hindi)
Language: Sanskrit
Latest update: April 15, 2015
Location: doc_devii
Proofread by: Pankaj Dubey dr.pankaj.dubey at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: shrIbAlAtripurasundarIstotram
Texttype: stotra
Transliterated by: Pankaj Dubey dr.pankaj.dubey at gmail.com
engtitle: bAlAtripurasundarIstotram
itxtitle: bAlAtripurasundarIstotram
title: बालात्रिपुरसुन्दरीस्तोत्रम्

---
  
 श्रीबालात्रिपुरसुन्दरीस्तोत्रम्   
  ॥ श्री बालात्रिपुरसुन्दर्यै नमः ॥  
  
       ॥ पूर्वपीठिका ॥  
  
श्री भैरव उवाच    
अधुना देवि ! बालायाः स्तोत्रं वक्ष्यामि पार्वति ! ।  
पञ्चमाङ्गं रहस्यं मे श्रुत्वा गोप्यं प्रयत्नतः ॥  
  
       ॥ विनियोग ॥  
  
ॐ अस्य श्रीबालात्रिपुरसुन्दरीस्तोत्रमन्त्रस्य  
श्री दक्षिणामूर्तिः ऋषिः, पङ्क्तिश्छन्दः,  
श्रीबालात्रिपुरसुन्दरी देवता, ऐं बीजं, सौः शक्तिः,  
क्लीं किलकं, श्रीबालाप्रीतये पाठे विनियोगः ।  
  
       ॥ ऋष्यादि न्यास ॥  
  
ॐ श्री दक्षिणामूर्तिऋषये नमः - शिरसि ।  
ॐ श्री पङ्क्तिश्छन्दसे नमः - मुखे ।  
ॐ श्रीबालात्रिपुरसुन्दरी देवतायै नमः - हृदि ।  
ॐ ऐं बीजाय नमः - नाभौ ।  
ॐ सौः शक्तये नमः - गुह्ये ।  
ॐ क्लीं कीलकाय नमः - पादयोः ।  
ॐ श्रीबालाप्रीतये पाठे विनियोगाय नमः - सर्वाङ्गे ।  
  
       ॥ करन्यासः ॥  
  
ॐ ऐं अङ्गुष्ठाभ्यां नमः ।  
ॐ क्लीं तर्जनीभ्यां नमः ।  
ॐ सौः मध्यमाभ्यां नमः ।  
ॐ ऐं अनामिकाभ्यां नमः ।  
ॐ क्लीं कनिष्ठिकाभ्यां नमः ।  
ॐ सौः करतलकरपृष्ठाभ्यां नमः ।  
  
       ॥ अङ्गन्यास ॥  
  
ॐ ऐं हृदयाय नमः ।  
ॐ क्लीं शिरसे स्वाहा ।  
ॐ सौः शिखायै वौषट् ।  
ॐ ऐं कवचाय हुम् ।  
ॐ क्लीं नेत्रत्रयाय वौषतट् ।  
ॐ सौः अस्त्राय फट् ।  
  
       ॥ ध्यान ॥  
  
अरुणकिरणजालै रञ्जिताशावकाशा ।  
विधृतजपवटीका पुस्तकाभीतिहस्ता ।  
इतरकरवराढ्या फुल्लकह्लारसंस्था ।  
निवसतु हृदि बाला नित्यकल्याणरूपा ॥  
  
       ॥ मानस पूजन ॥  
  
ॐ लं पृथिवीतत्त्वात्मकं गन्धं श्रीबालात्रिपुराप्रीतये समर्पयामि नमः ।  
ॐ हं आकाशतत्त्वात्मकं पुष्पं श्रीबालात्रिपुराप्रीतये समर्पयामि नमः ।  
ॐ यं वायुतत्त्वात्मकं धूपं श्रीबालात्रिपुराप्रीतये घ्रापयामि नमः ।  
ॐ रं अग्नितत्त्वात्मकं दीपं श्रीबालात्रिपुराप्रीतये दर्शयामि नमः ।  
ॐ वं जलतत्त्वात्मकं नैवेद्यं श्रीबालात्रिपुराप्रीतये निवेदयामि नमः ।  
ॐ सं सर्वतत्त्वात्मकं ताम्बूलं श्रीबालात्रिपुराप्रीतये समर्पयामि नमः ।  
  
       ॥ मूल श्रीबालास्तोत्रम् ॥  
  
वाणीं जपेद् यस्त्रिपुरे ! भवान्या बीजं निशीथे जडभावलीनः ।  
भवेत स गीर्वाणगुरोर्गरीयान् गिरीशपत्नि प्रभुतादि तस्य ॥ १॥  var  प्रभयार्दि तस्य  
कामेश्वरि ! त्र्यक्षरी कामराजं जपेद् दिनान्ते तव मन्त्रराजम् ।  var जपेद् रतान्ते  
रम्भाऽपि जृम्भारिसभां विहाय भूमौ भजेत् तं कुलदीक्षितं च ॥ २॥  
  
तार्तीयकं बीजमिदं जपेद् यस्त्रैलोक्यमातस्त्रिपुरे ! पुरस्तात् ।  
विधाय लीलां भुवने तथान्ते निरामयं ब्रह्मपदं प्रयाति ॥ ३॥  
  
धरासद्मत्रिवृत्ताष्टपत्रषट्कोणनागरे ।  
विन्दुपीठेऽर्चयेद् बालां योऽसौ प्रान्ते शिवो भवेत् ॥ ४॥  
  
       ॥ फलश्रुति ॥  
  
इति मन्त्रमयं स्तवं पठेद् यस्त्रिपुराया निशि वा निशावसाने ।  
स भवेद् भुवि सार्वभौममौलिस्त्रिदिवे शक्रसमानशौर्यलक्ष्मीः ॥ १॥  
  
इतीदं देवि ! बालाया स्तोत्रं मन्त्रमयं परम् ।  
अदातव्यमभक्तेभ्यो गोपनीयं स्वयोनिवत् ॥ २॥  
  
॥ श्रीरुद्रयामले तन्त्रे भैरवभैरवीसंवादे  
 श्रीबालात्रिपुरसुन्दरीस्तोत्रम् ॥  
  
  
Encoded and proofread by Pankaj Dubey dr.pankaj.dubey at gmail.com  
  
