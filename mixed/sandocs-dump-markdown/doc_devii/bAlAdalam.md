---
Category: devii, dashamahAvidyA, devI
Description/comments: bAlAsaparyA saparyAkrama-nAmAvalI-stotrAdisaNgrahaH
File name: bAlAdalam.itx
Indexextra: (Scan)
Language: Sanskrit
Latest update: March 21, 2020
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Shri Bala Dalam
engtitle: bAlAdalam
itxtitle: bAlAdalam
title: बालादलम्

---
  
 श्रीबालादलम्   
ॐ नमो भगवति बालापरमेश्वरि रविशशिवह्निविद्युत्कोटिनिभाकारे,  
हारनूपुरकिरीटकुण्डलहेमसूत्रमुक्तादामभूषितसर्वगात्रे,  
पीयूषवरप्रिये, ऋग्यजुस्सामादि निगमकोटिभिः  
संस्तूयमानचरणारविन्दद्वयशोभिते,  
किन्नरचारणयक्षविद्याधरसाध्यकिम्पुरुषादि  
परिवृतमहेन्द्रमुखत्रिदशसङ्घैः  
संसेव्यमाने, षट्कोट्यप्सरसां नृत्तसन्तोषिते,  
अणिमाद्यष्टसिद्धिभिः पूजितपादाम्बुजद्वये,  
खड्गकपालत्रिशूलभिण्डिपालशक्तिचक्रकुन्तगदापरिघचापबाणपाशवह्नि-  
क्षेपणिकादिव्यायुधैः शोभिते,  दुष्टदानवगर्व  
शोषिणि, एकाहिक-द्व्याहिक-चातुर्थिकसांवत्सरिकादि  
सर्वज्वरभयविच्छेदिनि,  
राजचोराग्निजलविषभूतकृत्यानानाविधज्वरस्फोटकादिनानारूपेभ्यो  
नानाभिचारेभ्यो नानापवादेभ्यः  
परकर्ममन्त्रतन्त्रशल्यशून्यक्षुद्रादिभ्यः संरक्षिणि,  
सकलदुरितसंहारकारिणि, सर्वमङ्गलदयासंवर्षिणि,  
ललितोत्सङ्गनिवासिनि, महामाये श्रीपरमेश्वरि ममाभयं देहि देहि  
दापय स्वाहा ॥  
  
इति श्रीबालादलं सम्पूर्णम् ।  
  
  
Proofread by PSA Easwaran   
  
