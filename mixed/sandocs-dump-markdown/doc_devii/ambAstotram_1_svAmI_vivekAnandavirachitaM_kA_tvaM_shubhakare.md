---
Author: Swami Vivekananda
Category: devii, pArvatI, stotra, vivekAnanda, devI
Description-comments: by Swami Vivekananda
File name: ambaastotram.itx
Indexextra: (Audio, translation, PDF)
Language: Sanskrit
Latest update: Dec. 27, 1997
Location: doc_devii
Proofread by: Sunder Hattangadi
Send corrections to: Sanskrit@cheerful.com
Site access: https://sanskritdocuments.org
SubDeity: pArvatI
Subject: Religion
Sublocation: devii
Text title: ambAstotram 1
Texttype: stotra
Transliterated by: Sunder Hattangadi
engtitle: ambAstotram 1 by Swami Vivekanand
itxtitle: ambAstotram 1 (svAmI vivekAnandavirachitaM kA tvaM shubhakare)
title: अम्बास्तोत्रम् १ (स्वामी विवेकानन्दविरचितं का त्वं शुभकरे)

---
  
 अम्बास्तोत्रं स्वामी विवेकानन्दरचितम्   
का त्वं शुभकरे सुखदुःखहस्ते  
      आघूर्णितं भवजलं प्रबलोर्मिभङ्गैः ।  
शान्तिं विधातुमिह किं बहुधा विभग्नाम्  
      मतः प्रयत्नपरमासि सदैव विश्वे ॥ १॥  
  
सम्पादयत्यविरतं त्वविरामवृता  
      या वै स्थिता कृतफलं त्वकृतस्य नेत्री ।  
सा मे भवत्वनिदिनं वरदा भवानी  
      जानाम्यहं ध्रुवमिदं धृतकर्मपाशा ॥ २॥  
  
को वा धर्मः किमकृतं क्वः कपाललेखः  
      किंवादृष्टं फलमिहास्ति हि यां विना भोः ।  
इच्छापाशैर्नियमिता नियमाः स्वतन्त्रैः  
      यस्या नेत्री भवति सा शरणं ममाद्या ॥ ३॥  
  
सन्तानयन्ति जलधिं जनिमृत्युजालम्  
      सम्भावयन्त्यविकृतं विकृतं विभग्नम् ।  
यस्या विभूतय इहामितशक्तिपालाः  
      नाश्रित्य तां वद कुत शरणं व्रजामः ॥ ४॥  
  
मित्रे रिपौ त्वविषमं तव पद्मनेत्रम्  
      स्वस्थे दुःस्थे त्ववितथं तव हस्तपातः ।  
मृत्युच्छाया तव दया त्वमृतञ्च मातः  
      मा मां मुञ्चन्तु परमे शुभदृष्टयस्ते ॥ ५॥  
  
क्वाम्बा सर्वा क्व गणनं मम हीनबुद्धेः  
      धत्तुं दोर्भ्यामिव मतिर्जगदेकधात्रीम् ।  
श्रीसञ्चिन्त्यं सुचरणमभयपतिष्ठम्  
      सेवासारैरभिनुतं शरणं प्रपद्ये ॥ ६॥  
  
या मामा जन्म विनयत्यतिदुःखमार्गैः  
      आसंसिद्धेः स्वकलितैर्ल्ललितैर्विलासैः ।  
या मे बुद्धिं सुविदधे सततं धरण्यम्  
      साम्बा सर्वा मम गतिः सफले फले वा ॥ ७॥  
  
इति अम्बास्तोत्रं सम्पूर्णम् ।  
  
Encoded and proofread by Sunder Hattangadi (sunderh at hotmail.com)  
  
