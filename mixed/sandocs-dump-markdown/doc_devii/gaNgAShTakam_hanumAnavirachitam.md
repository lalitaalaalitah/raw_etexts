---
Category: devii, nadI, aShTaka, devI
File name: gangAShTakamhanumAn.itx
Indexextra: (Scan)
Language: Sanskrit
Latest update: November 3, 2019
Location: doc_devii
Proofread by: Shree Devi Kumar shreeshrii at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: nadI
Subject: philosophy/hinduism/religion
Sublocation: devii
Text title: Gangashtakam by Hanuman
Transliterated by: Shree Devi Kumar shreeshrii at gmail.com
engtitle: gangAShTakam hanumAn
itxtitle: gaNgAShTakam (hanumAnavirachitam)
title: गण्गाष्टकम् (हनुमानविरचितम्)

---
  
 गङ्गाष्टकम्   
॥ श्रीगणेशाय नमः ॥  
  
गङ्गानङ्गारिसङ्गा सरिदुपरि परिक्रीडमाना विमाना-  
दव्यादव्याजभाजः कलितकलितमोहारि मोहारिवारि ॥  
  
यत्कूले कोलकोलाहलिनि हलिनिभे केतकस्वच्छकच्छ-  
च्छायानायासिकायानुपतनपवनः सेवते देवतेन्द्रान् ॥ १॥  
  
मातर्मातङ्गसङ्गास्तिमिततिमितनूर्धारि विस्तारि वारि  
ताराकारानुकारा तरलतरलकैश्चामरैश्चामरीणाम् ।  
सान्तः स्वान्तः कदान्तःशमितकलितमस्तोमदाहं मुदाहं  
दक्षाभिक्षामितार्तिस्तव भवदवसंहारिशङ्कारिहारि ॥ २॥  
  
यन्नापन्नाससूरे सुरधुनि विधुनिस्यन्दनिस्पन्दधुर्ये  
देहं तेऽहंसगेहं वहति वहति सन्मानसं मानसङ्गात् ।  
किं तेन स्तेनभावं भवभविकमिदं बिभ्रतादभ्रतापं  
व्यायत्तेनाप्तवातप्रसरसरणिनां मद्विधानां बुधानाम् ॥ ३॥  
  
यैनोन्मीलन्मरालीविमलकुलमिलत्सारसी सारशीलं  
दुःशीलैदेवि ? देवैरकलितमकलि त्वद्वपुवार्विपुष्टैः ।  
तेषां द्वेषाधिदोषाकलितकलितरा श्रृङ्खला श्रृङ्खलानाम् ।  
छायामायानिकायादननुगुणगणाः संस्रवन्ति श्रवन्ति ॥ ४॥  
  
वातव्याधूतनूतावलिगलितरजोराजिविभ्राजिताभ्रा  
भ्राम्यबृङ्गालिकेलीकलितकलकला नदनं दन्मुतीयम् ।  
अम्भस्तम्बेरमालीमिलदमलरदारब्धविस्रब्धरोधो  
रोधः कर्मादिकर्मप्रसरसरभसं प्रश्रयेनाश्रयन्ते ॥ ५॥  
  
सर्पत्कर्पूरपूरोज्ज्वलजलपटलप्राणिभिः प्राणितार्थेऽ  
त्यर्थ व्यर्थं कृतार्थ कृतमपि सुकृतैर्मन्यते जन्म तेषाम् ।  
संसारासारकारासरणिपरिणतैर्बन्धभिर्बन्धमुक्तैः  
धीर्मुक्तैमुक्तिमूर्तिर्भगवति ! भवती यैरदृष्ट्यारदृष्ट्या ॥ ६॥  
  
लोलत्कल्लोलकोलाहलवहलदलोत्तालवालाविलासा ।  
बंहद्वृन्दारबन्दाकरणिकरकरासङ्गरिङ्गद्विहङ्गा ।  
एकादोषाप्यशेषा विकरविकरिणारम्भसंरम्भवर्या  
कुर्याद्धर्या धुरीणां भविकमविकलं सप्रभावप्रभावः ॥ ७॥  
  
रामारामाभिरामं चतुरगतुरगं । तुङ्गमातङ्गसङ्गं  
भ्राज्यं प्राज्यं न राज्यं भगवति भवति प्रेयसे श्रेयसे वा ।  
सेवा ते वा क्क देवा सुरशिरसि गिरा नन्दते वन्दते चेत्  
सिद्धीनां सिद्धिसिन्धो न तवनतरवः सनिधानं निधानम् ॥ ८॥  
  
गर्भावि वि भूयः परिमलपरिमालंवरोलम्बरोलै  
चालैः पुष्पजालैः पटुविटपितटी बिभ्रती शुभ्रतीरा ।  
ध्वस्ताधिव्याधिवाचाविधुरविधुसुधामेदुरा मे दुरापः ।  
पायानः पातु गौरी गुरुगिरिशिरसि स्वः श्रवन्ती श्रवन्ती ॥ ९॥  
  
वरं त्वदीये पुलिने पुलिन्दा मन्दाकिनीक्षालितपापकन्दा ।  
मन्दारमालामलकण्ठनाला न भूमिपाला न च लोकपालाः ॥ १०॥  
  
इति श्री हनुमद्विरचितं गङ्गाष्टकं सम्पूर्णम् ।  
  
  
  
Encoded and proofread by Shree Devi Kumar shreeshrii at gmail.com  
  
