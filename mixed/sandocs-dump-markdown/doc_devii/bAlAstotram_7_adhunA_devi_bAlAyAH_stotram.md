---
Category: devii, dashamahAvidyA, devI
Description/comments: bAlAsaparyA saparyAkrama-nAmAvalI-stotrAdisaNgrahaH
File name: bAlAstotram7.itx
Indexextra: (Scan)
Language: Sanskrit
Latest update: March 21, 2020
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Shri Bala Stotram 7
engtitle: bAlAstotram 7
itxtitle: bAlAstotram 7 (adhunA devi bAlAyAH stotram)
title: बालास्तोत्रम् ७ (अधुना देवि बालायाः स्तोत्रम्)

---
  
 श्रीबालास्तोत्रं ७   
श्रीभैरवः -  
अधुना देवि बालायाः स्तोत्रं वक्ष्यामि पार्वति ।  
पञ्चमाङ्गं रहस्यं मे श्रुत्वा गोप्यं प्रयत्नतः ॥ १॥  
  
अरुणकिरणजालैरञ्जिताशावकाशा  
     विधृतजपवटीका पुस्तकाभीतिहस्ता ।  
इतरकरवराढ्या फुल्लकह्लारसंस्था  
     निवस्तु हृदि बाला नित्यकल्याणशीला ॥ २॥  
  
वाणीं जपेद्यस्त्रिपुरे भवान्या बीजं निशीथे जडभावलीनः ।  
भवेत्स गीर्वाणगुरोर्गरीयान् गिरीशपत्निप्रभुतादि तस्य ॥ ३॥  
  
कामेश्वरि त्र्यक्षरीकामराजं जपेद्दिनान्ते तव मन्त्रराजम् ।  
रम्भापि जम्भारिसभां विहाय भूमौ भजेत्तं कुलदीक्षितं च ॥ ४॥  
  
तार्तीयकं बीजमिदं जपेद्यस्त्रैलोक्यमातस्त्रिपुरे पुरस्तात् ।  
विधाय लीलां भुवने तथान्ते निरामयं ब्रह्मपदं प्रयाति ॥ ५॥  
  
धरासद्मत्रिवृत्ताष्टपत्रषट्कोणनागरे ।  
बिन्दुपीठेऽर्चयेद्बालां योऽसौ प्रान्ते शिवो भवेत् ॥ ६॥  
  
इति मन्त्रमयं स्तवं पठेद्यस्त्रिपुराया निशि वा निशावसाने ।  
स भावेद्भुवि सार्वभौममौलिस्त्रिदिवे शक्रसमानशौर्यलक्ष्मीः ॥ ७॥  
  
इतीदं देवि बालायाः स्तोत्रं मन्त्रमयं परम् ।  
अदातव्यमभक्तेभ्यो गोपनीयं स्वयोनिवत् ॥ ८॥  
  
इति रुद्रयामलान्तर्गतं श्रीबालास्तोत्रं (७) सम्पूर्णम् ।  
  
  
Proofread by PSA Easwaran   
  
