---
Author: sheShashAyIsharmA
Category: mangala, devii, devI, otherforms
File name: kalpakAmbikAmangalastotram.itx
Indexextra: (Tamil)
Language: Sanskrit
Latest update: July 2, 2019
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: Kalpakambika Mangala stotram
Texttype: stotra
Transliterated by: PSA Easwaran psaeaswaran at gmail.com
engtitle: kalpakAmbikAmangalastotram
itxtitle: kalpakAmbikAmaNgalastotram
title: कल्पकाम्बिकामण्गलस्तोत्रम्

---
  
 श्रीकल्पकाम्बिका मङ्गलस्तोत्रम्   
ओङ्कारस्वरमूलायै ओङ्काराधाररूपिणि  
मयिलापुर भाग्यमूले कल्पके ते सुमङ्गलम् ॥ १॥  
  
ऐं वाग्विलासदायिन्यै कपालिहृदयेश्वरि ।  
वार्धितीरगृहं दत्तं कल्पके ते सुमङ्गलम् ॥ २॥  
  
क्लीङ्कारगुप्तमायेशि पुंस्त्वे त्वं कृष्णविग्रहा ।  
क्षीरवार्धिमाहागेहे कल्पके ते सुमङ्गलम् ॥ ३॥  
  
सौं बीजगतशक्त्याख्यसुन्दरि भुवने शिवे ।  
हिमवद्भाग्यसम्भूते कल्पके ते सुमङ्गलम् ॥ ४।  
नृत्यद्गणेशसन्तुष्टे स्कन्दकोपनिवारणि ।  
जननि शब्दपूज्ये ते कल्पके ते सुमङ्गलम् ॥ ५॥  
  
अस्पष्टयौवने बाले महाराज्ञ्यन्तकान्तके ।  
अभिरामि महाभागे कल्पके ते सुमङ्गलम् ॥ ६॥  
  
पूर्णे पुण्यतमे पुण्ये पुण्यापुण्यविवर्जिते ।  
ब्रह्मसूच्ये ब्रह्मवाच्ये कल्पके ते सुमङ्गलम् ॥ ७॥  
  
कालस्वभावविहितजन्ममृत्युजरान्तके ।  
आदिमातर्नमस्यन् त्वामर्पयेऽत्र सुमङ्गलम् ॥ ८॥  
  
मन्दस्मितमहासूत्रबद्धमाहेश्वरेश्वरि ।  
महायासविनाशाय कल्पके तेऽस्तु मङ्गलम् ॥ ९॥  
  
विषाशनाच्चिरञ्जीवी बभूव शशिशेखरः ।  
त्वद्वीक्षणविशेषेण तस्मात्तेऽस्तु सुमङ्गलम् ॥ १०॥  
  
बालापादसरोजाक्तशेषशायिकृतं हरिः ।  
मङ्गलं कल्पकाम्बायाः करोतु शुभदं सदा ॥ ११॥  
  
इति वाधूलगोत्रोद्भवेन श्रीवेङ्कटेश्वरार्यस्य  
पुत्रेण श्रीशेषशायीशर्माख्येन विरचितं  
श्रीकल्पकाम्बिकामङ्गलस्तोत्रं सम्पूर्णम् ।  
  
Encoded and proofread by PSA Easwaran psaeaswaran at gmail.com  
  
