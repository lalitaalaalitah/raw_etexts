---
Category: devii, nadI, stotra, devI
File name: gangAstotram2.itx
Indexextra: (Scan)
Language: Sanskrit
Latest update: October 26, 2019
Location: doc_devii
Proofread by: Anil Kumar Pandey anil.kumar17pandey at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: nadI
Subject: philosophy/hinduism/religion
Sublocation: devii
Text title: Gangastotram 2
Texttype: stotra
Transliterated by: Anil Kumar Pandey anil.kumar17pandey at gmail.com
engtitle: gaNgAstotram 2
itxtitle: gaNgAstotram 2 (brahmavaivartapurANAntargatam shivasaNgItasammugdha)
title: गण्गास्तोत्रम् २ (ब्रह्मवैवर्तपुराणान्तर्गतम् शिवसण्गीतसम्मुग्ध)

---
  
 गङ्गास्तोत्रम्   
विप्रा ऊचुः-  
स्तोत्रे शृणु यथाप्रोक्ते खण्डे प्रकृतिसञ्ज्ञके ।  
शिवागमे च गङ्गायाः महापापप्रणाशने ॥ १॥  
  
श्रीनारायण उवाच-  
शिवसङ्गीतसम्मुग्धश्रीकृष्णाङ्गसमुद्भवाम् ।  
राधाङ्ग इव संयुक्तां तां गङ्गां प्रणमाम्यहम् ॥ २॥  
  
यज्जन्म सृष्टेरादौ च गोलोके रासमण्डले ।  
सत्रिधाने शङ्करस्य तां गङ्गां प्रणमाम्यहम् ॥ ३॥  
  
गोपैर्गोम्पिभिराकीर्णे शुभे राधामहोत्सवे ।  
कार्तिकीपूर्णिमाजातां तां गङ्गां प्रणमाम्यहम् ॥ ४॥  
  
कोटियोजनविस्तीर्णां  दैयैर्लक्षगुणा ततः ।  
समावृता या गोलोकं तां गङ्गां प्रणमाम्यहम् ॥ ५॥  
  
षष्टिलक्षयोजना या ततो दैध्ये चतुर्गुणा ।  
समावृता या वैकुण्ठं तां गङ्गां प्रणमाम्यहम् ॥ ६॥  
  
त्रिंशल्लक्षयोजना या दैध्यें पञ्चगुणा ततः ।  
प्रावृता शिवलोकं या तां गङ्गां प्रणमाम्यहम् ॥ ७॥  
  
लक्षयोजनविस्तीर्णा दैध्यें सप्तगुणा ततः ।  
आवृता ध्रुवलोकं या तां गङ्गां प्रणमाम्यहम् ॥ ८॥  
  
लक्षयोजनविस्तीर्णा दैध्यें दशगुणा ततः ।  
आवृता चन्द्रलोकं या तां गङ्गां प्रणमाम्यहम् ॥ ९॥  
  
षष्टिसहस्रयोजना  या दैध्यें दशगुणा ततः ।  
आवृता सूर्यलोकं या तां गङ्गां प्रणमाम्यहम् ॥ १०॥  
  
लक्षयोजनविस्तीर्णा दैध्यें पञ्चगुणा ततः ।  
आवृता सत्यलोकं या तां गङ्गां प्रणमाम्यहम् ॥ ११॥  
  
दशलक्षयोजना या दैध्यें पञ्चगुणा ततः ।  
आवृता तपोलोकं या तां गङ्गां प्रणमाम्यहम् ॥ १२॥  
  
सहस्रयोजना या दैध्यें दशगुणा ततः ।  
आवृता जनलोकं या तां गङ्गां प्रणमाम्यहम् ॥ १३॥  
  
सहस्रयोजनायामा दैध्यें सप्तगुणा ततः ।  
आवृता या च कैलासं तां गङ्गां प्रणमाम्यहम् ॥ १४॥  
  
शतयोजनविस्तीर्णा दैध्यें दशगुणा ततः ।  
मन्दाकिनी येन्द्रलोकं तां गङ्गां प्रणमाम्यहम् ॥ १५॥  
  
पाताले या भोगवती विस्तीर्णा दशयोजना ।  
ततो दशगुणा दीघीं तां गङ्गां प्रणमाम्यहम् ॥ १६॥  
  
क्रोशैकमात्रविस्तीर्णा ततः क्षीणा च कुत्रचित् ।  
क्षितौ याऽलकनान्दाख्या तां गङ्गां प्रणमाम्यहम् ॥ १७॥  
  
सत्ये या क्षीरवर्णा च त्रेतायां क्षीरसत्रिभा ।  
द्वापरे चन्दनाभा च तां गङ्गां प्रणमाम्यहम् ।  
जलप्रभा कलौ या च नान्यत्र पृथिवीतले ॥ १८॥  
  
स्वर्गे च नित्यं क्षीराभा तां गङ्गां प्रणमाम्यहम् ।  
यस्या प्रभावमतुलं पुराणे च श्रुतौ श्रुतम् ॥ १९॥  
  
या पुण्यदा पापहन्त्री तां गङ्गां प्रणमाम्यहम् ।  
यत्तोयकणिकास्पर्श पापिनां च पितामह ।  
ब्रह्महत्यादिकं पापं कोटिजन्मार्जितं दहेत् ॥ २०॥  
  
इत्येवं कथितं ब्रह्मन् गङ्गापद्यैकविंशतिः ।  
स्तोत्ररूपं च परमं या पुण्यं पुण्यबीजकम् ॥ २१॥  
  
नित्यं यो हि पठेद्भक्त्या सम्पूज्य च सुरेश्वरीम् ।  
सोऽश्वमेधफलं नित्यं लभते नात्र संशयः ॥ २२॥  
  
अपुत्रो लभते पुत्रं भार्याहीनो लभेत्प्रियाम् ।  
रोगात्प्रमुच्यते रोगी बन्धान्मुक्तो भवेद्धवम् ॥ २३॥  
  
अस्पष्टकीर्तिः सुयशा मूखों भवति पण्डितः ।  
यः पठेत्प्रातरुत्थाय नित्यं स्तोत्रमिदं शुभम् ॥ २४॥  
  
शुभं भवेच्च दुःस्वप्नो गङ्गास्नानफलं लभेत् ।  
  
इति श्रीनानापुराणसारोद्धारे गङ्गाभक्तिप्रकाशे ब्रह्मवैवोक्त  
गङ्गास्तोत्रं सम्पूर्णम् ।  
  
Encoded and proofread by Anil Kumar Pandey anil.kumar17pandey at gmail.com  
  
