---
Author: uddhava
Category: devii, radha, stotra, devI
Description-comments: brahmavaivarta purANa
File name: rAdhAuddhavaStr.itx
Indexextra: (needs proofreading)
Language: Sanskrit
Latest update: August 15 , 2002, July 2, 2011
Location: doc_devii
Proofread by: Daniel Mohanpersad (danielmohanpersad98 at msn.com)
Send corrections to: Sanskrit@cheerful.com
Site access: https://sanskritdocuments.org
SubDeity: radha
Subject: hinduism/religion
Sublocation: devii
Text title: uddhava kritaM shriiraadhaastotram
Texttype: stotra
Transliterated by: Daniel Mohanpersad (danielmohanpersad98 at msn.com)
engtitle: uddhava kritaM shrIrAdhAstotram
itxtitle: rAdhAstotram (uddhavakRitam)
title: राधास्तोत्रम् (उद्धवकृइतम्)

---
  
 श्रीराधास्तोत्रं उद्धवकृतम्   
  
॥ अथ उद्धवकृतं श्रीराधास्तोत्रम्॥  
  
उद्धव उवाच ।  
वन्दे राधापदाम्भोजं ब्रह्मादिसुरवन्दितम् ।  
यत्कीर्तिकीर्तनेनैव पुनाति भुवनत्रयम् ॥ १॥  
  
नमो गोकुलवासिन्यै राधिकायै नमो नमः ।  
शतशृङ्गनिवासिन्यै चन्द्रावत्यै नमो नमः ॥ २॥  
  
तुलसीवनवासिन्यै वृन्दारण्यै नमो नमः ।  
रासमण्डलवासिन्यै रासेश्वर्यै नमो नमः ॥ ३॥  
  
विरजातीरवासिन्यै वृन्दायै च नमो नमः ।  
वृन्दावनविलासिन्यै कृष्णायै नमो नमः ॥ ४॥  
  
नमः कृष्णप्रियायै च शान्तायै च नमो नमः ।  
कृष्णवक्षःस्थितायै च तत्प्रियायै नमो नमः ॥ ५॥  
  
नमो वैकुण्ठवासिन्यै महालक्ष्म्यै नमो नमः ।  
विद्याधिष्ठातृदेव्यै च सरस्वत्यै नमो नमः ॥ ६॥  
  
सर्वैश्वर्याधिदेव्यै च कमलायै नमो नमः ।  
पद्मनाभप्रियायै च पद्मायै च नमो नमः ॥ ७॥  
  
महाविष्णोश्च मात्रे च पराद्यायै नमो नमः ।  
नमः सिन्धुसुतायै च मर्त्यलक्ष्म्यै नमो नमः ॥ ८॥  
  
नारायणप्रियायै च नारायण्यै नमो नमः ।  
नमोऽस्तु विष्णुमायायै वैष्णव्यै च नमो नमः ॥ ९॥  
  
महामायास्वरूपायै सम्पदायै नमो नमः ।  
नमः कल्याणरूपिण्यै शुभायै च नमो नमः ॥ १०॥  
  
मात्रे चतुर्णां वेदानां सावित्र्यै च नमो नमः ।  
नमो दुर्गविनाशिन्यै दुर्गादेव्यै नमो नमः ॥ ११॥  
  
तेजःसु सर्वदेवानां पुरा कृत्युगे मुदा ।  
अधिष्ठानकृतायै च प्रकृत्यै च नमो नमः ॥ १२॥  
  
नमस्त्रिपुरहारिण्यै त्रिपुरायै नमो नमः ।  
सुन्दरीषु च रम्यायै निर्गुणायै नमो नमः ॥ १३॥  
  
नमो निद्रास्वरूपायै निर्गुणायै नमो नमः ।  
नमो दक्षसुतायै च सत्यै नमो नमः ॥ १४॥  
  
नमः शैलसुतायै च पार्वत्यै च नमो नमः ।  
नमो नमस्तपस्विन्यै ह्युमायै च नमो नमः ॥ १५॥  
  
निराहारस्वरूपायै ह्यपर्णायै नमो नमः ।  
गौरीलोकविलासिन्यै नमो गौर्यै नमो नमः ॥ १६॥  
  
नमः कैलासवासिन्यै माहेश्वर्यै नमो नमः ।  
निद्रायै च दयायै च श्रधायै च नमो नमः ॥ १७॥  
  
नमो धृत्यै क्षमायै च लज्जायै च नमो नमः ।  
तृष्णायै क्षुत्स्वरूपायै स्थितिकर्त्र्यै नमो नमः ॥ १८ ।  
नमः संहाररूपिण्यै महामार्यै नमो नमः ।  
भयायै चाभयायै च मुक्तिदायै नमो नमः ॥ १९॥  
  
नमः स्वधायै स्वाहायै शान्त्यै कान्त्यै नमो नमः ।  
नमस्तुष्ट्यै च पुष्ट्यै च दयायै च नमो नमः ॥ २०॥  
  
नमो निद्रास्वरूपायै श्रद्धायै च नमो नमः ।  
क्षुत्पिपासास्वरूपायै लज्जायै च नमो नमः ॥ २१॥  
  
नमो धृत्यै क्षमायै च चेतनायै च नमो नमः ।  
 सर्वशक्तिस्वरूपिण्यै सर्वमात्रे नमो नमः ॥ २२॥  
  
अग्नौ दाहस्वरूपायै भद्रायै च नमो नमः ।  
शोभायै पूर्णचन्द्रे च शरत्पद्मे नमो नमः ॥ २३॥  
  
नास्ति भेदो यथा देवि दुग्धधावल्ययोः सदा ।  
यथैव गन्धभूम्योश्च यथैव जलशैत्ययोः ॥ २४॥  
  
यथैव शब्दनभसोर्ज्योतिर्ःसूर्यकयोर्तथा ।  
लोके वेदे पुराणे च राधामाधावयोस्तथा ॥ २५॥  
  
चेतनं कुरु कल्याणि देहि मामुत्तरं सति ।  
इत्युक्त्वा चोद्धवस्तत्र प्रणनाम पुनः पुनः ॥ २६॥  
  
इत्युद्धवकृतं स्तोत्रं यः पठेद् भक्ति पूर्वकम् ।  
इह लोके सुखं भुक्त्वा यात्यन्ते हरिमन्दिरम् ॥ २७॥  
  
न भवेद् बन्धुविच्छेदो रोगः शोकः सुदारुणः ।  
प्रोषिता स्त्री लभेत् कान्तं भार्याभेदी लभेत् प्रियाम् ॥ २८॥  
  
अपुत्रो लभते पुत्रान् निर्धनो लभते धनम् ।  
निर्भुमिर्लभते भूमिं प्रजाहिनो लभेत् प्रजाम् ॥ २९॥  
  
रोगाद् विमुच्यते रोगी बद्धो मुच्येत् बन्धनात् ।  
भयान्मुच्येत् भीतस्तु मुच्येतापन्न आपदः ॥ ३०॥  
  
अस्पष्टकीर्तिः सुयशा मूर्खो भवति पण्डितः ॥ ३१॥  
  
इति श्रीब्रह्मवैवर्ते उद्धवकृतं श्रीराधास्तोत्रं सम्पूर्णम्॥  
  
  
  
  
Encoded by Daniel Mohanpersad danielmohanpersad98@msn.com  
  
