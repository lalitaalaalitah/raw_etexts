---
Acknowledge-Permission: Mahaperiaval Trust
Category: kavacha, devii, tulasI, devI
File name: tulasIkavacham2.itx
Indexextra: (TulasiPuja scanned)
Language: Sanskrit
Latest update: June 12, 2017
Location: doc_devii
Proofread by: Shree Devi Kumar
Send corrections to: Sanskrit@cheerful.com
Site access: https://sanskritdocuments.org
SubDeity: tulasI
Subject: philosophy/hinduism/religion
Sublocation: devii
Text title: tulasIkavacham 2
Transliterated by: Shree Devi Kumar
engtitle: tulasIkavacham 2
itxtitle: tulasIkavacham 2 (vRiddhapAdmataH kavachaM tava)
title: तुलसीकवचम् २ (वृइद्धपाद्मतः कवचं तव)

---
  
 तुलसीकवचम् २   
  
कवचं तव वक्ष्यामि भवसङ्क्रमनाशनम् ।  
यस्य जापेन सिद्ध्यन्ति सर्वार्था नातियत्नतः ॥ १॥  
  
तुलसी पातु मे नित्यं शिरोवक्त्रोष्ठनासिकाः ।  
श्रोत्रनेत्रललाटं च भ्रूकपोलं निरन्तरम् ॥ २॥  
  
श्रीसखी पातु मे कण्ठं भुजौ वक्षश्च कक्षकम् ।  
पृष्ठं च पिठरं सर्वं स्तनं जानू च हृत्तटम् ॥ ३॥  
  
शुभा पातूदरं नाभिं पार्श्वं हस्ताङ्गुलिं तथा ।  
जाठरं वह्निमखिलं गुदं जघनगुह्यकम् ॥ ४॥  
  
पापहारिण्यवतु मे ऊरू स्फिङ्मांसजानुकम् ।  
पुण्यदाऽवतु मे जङ्घे पादौ नारदसेविता ॥ ५॥  
  
यदुक्तं यच्च नोक्तं मे यद्बाह्यं यत्तथान्तरम् ।  
सर्वाङ्गं पातु मे देवी नारायणमनः प्रिया ॥ ६॥  
  
इतीदं कवचं दिव्यं तुलस्याः सर्वसिद्धिकृत् ।  
त्रिसन्ध्यं यो जपेत्तस्य श्रीर्विद्याऽऽयुश्च वर्धते ॥ ७॥  
  
प्राचीः षड् विलिखेद्रेखाः उदीचीं पञ्च चैव हि ।  
सङ्ख्यानां विंशतिस्तत्र कोष्ठानां तु भविष्यति ॥ ८॥  
  
कोष्ठे कोष्ठे लिखेत्पादं मन्त्रस्यास्य यथाक्रमम् ।  
भूर्जे रोचनया विद्वान् कोष्ठं कुङ्कुममिश्रया ॥ ९॥  
  
यस्य यन्त्रमिदं मूर्ध्नि भुजे कण्ठेऽथवा भवेत् ।  
सङ्ग्रामे व्यवहारे च चोरव्याघ्रभयेषु च ॥ १०॥  
  
मारीभये वर्षभये निर्घात भयपीडिते ।  
क्षयापस्मारपीडासु सर्पवृश्चिकलूल(त )के ॥ ११॥  
  
तापज्चरेऽथवा शीते नेत्ररोगे च दुःसहे ।  
न तस्य किञ्चिद् दुरितमिहामुत्र च जायते ॥ १२॥  
  
वन्ध्या या धारयेद्यन्त्रं अचिरात्पुत्रिणी भवेत् ।  
इतीदं कवचं प्रोक्तं वादे च विजयप्रदम् ॥ १३॥  
  
गोमयेन मृदा चैव निर्माय प्रतिवादिनम् ।  
लम्बमानां तस्य जिह्वां कृत्वा च निहया लिपेत् ॥ १४॥  
  
वामपादेन चाक्रम्य तज्जिह्वां कवचं जपेत् ।  
अचिरात्तस्य जिह्वायाः स्तम्भो भवति संसदि ॥ १५॥  
  
वश्यमाकर्षणं चैव स्तम्भनोच्चाटने तथा ।  
द्वेषणं मारणं चैव मन्त्रेणानेन विन्दति । १६॥  
  
विन्यस्तकवचो यस्तु मन्त्रराजेन मन्त्रितम् ।  
भक्षयेत्तु त्वचं तस्य वाक्पतित्वं न संशयः ॥ १७॥  
  
काम्यसिद्धिर्मयोक्ता ते मोक्षसिद्धिं निशामय ।  
यो नवैस्तुलसीपत्रैः सालग्रामशिलार्चनम् ॥ १८॥  
  
कुर्यात्पुरुषसूक्तेन तस्य मोक्षः करे स्थितः ।  
वृद्धपाद्मतः  
  
Encoded and proofread by Shree Devi Kumar  
  
