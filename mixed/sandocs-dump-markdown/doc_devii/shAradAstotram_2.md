---
Category: devii, sarasvatI, jaina, devI
Description/comments: from Gujarati book mahAlakShmIshAradApUjana
File name: shAradAstotram2.itx
Language: Sanskrit
Latest update: April 14, 2018
Location: doc_devii
Proofread by: DPD
Send corrections to: Sanskrit@cheerful.com
Site access: https://sanskritdocuments.org
SubDeity: sarasvatI
Subject: philosophy/hinduism/religion
Sublocation: devii
Text title: shAradAstotram 2
Transliterated by: DPD
engtitle: shAradAstotram 2 (vAgdevate)
itxtitle: shAradAstotram 2
title: शारदास्तोत्रम् २

---
  
 श्रीशारदास्तोत्रम् २   
वाग्देवते ! भक्तिमतां स्वशक्तिकलापवित्रा सितविग्रहा मे ।  
बोधं विशुद्धं भवती विधत्तां कलापवित्रा सितविग्रहा मे ॥ १॥  
  
अङ्कप्रवीणा कलहंसपत्रा कृतस्मरेणानमतां निहन्तुम् ।  
अङ्कप्रविणा कलहंसपत्रा सरस्वती शश्वदपोहतां वः ॥ २॥  
  
ब्राह्मि विजेषाष्ठ विनिन्द्रकुन्दप्रभावदाता घनगर्जितस्य !  
स्वरेण जैत्री ऋतुना स्वकीय प्रभावदाता घनर्गर्जितस्य ॥ ३॥  
  
मुक्ताक्षमालालसदौषधीशाऽभिशूजजवला भाति करे त्वदीये ।  
मुक्ताक्षमालालसदौषधीशा यां प्रेक्ष्य भेजे मुनयोपि हर्षम् ॥ ४॥  
  
ज्ञानं प्रदातुं प्रवणा ममातिशयालुनानाभवपातकानि ।  
त्वं नेमुषां भारति ! पुण्डरीकशयालु नानाभवपातकानि ॥ ५॥  
  
प्रौढप्रभावासमपुस्तकेनः द्याताऽसि येनाम्ब ! विराजिहस्ता ।  
प्रौढप्रभावासमपुस्तकेन विद्यासुघापूरमदूरदुःखा ॥ ६॥  
  
तुभ्यं प्रणामः क्रियते न येन मरालयेन प्रमदेन मातः ।  
कीर्ति प्रतापौ भुवि तस्य नम्रमरालयेन प्रमदेन मातः ॥ ७॥  
  
रूच्चारविन्दभ्रमदं करोति, वेलं यदीयोऽर्चति तेऽङ्घ्रियुग्मम् ।  
रूच्चारविन्दभ्रमदं करोति स स्वस्थ गोष्ठीं विदूषां प्रविश्य ॥ ८॥  
  
पादप्रसादात् वद्रव रूप-सम्पत्लेखाभिरामोदितमानवेशः ।  
भवेन्नरः सूक्तिभिरम्ब ! चित्रोल्लेखाभिरामोदितमानवेशः ॥ ९॥  
  
सितांशुकान्ते नयनाभिरामामूर्ति समाराध्य भवेन्मनुष्यः ।  
सितांशुकानन्ते नयनाभिरामान्धकारसूर्यः क्षितिपावतंसः ॥ १०॥  
  
येन स्थितं त्वामनु सर्वतीर्थ्यैः सभाजिता मानतमस्तकेन ।  
दुर्वादिनां निर्दलितं नरेन्द्रसभाजिता मानतमस्तकेन ॥ ११॥  
  
सर्वज्ञवक्त्रवरमारसाङ्कलीना  
     मालिं घ्नती प्रणयमन्थरया दशैव ।  
सर्वज्ञवक्त्रवरतामरसाङ्कलीना  
     प्रीणात्  विश्रुतयशाः श्रुतदेवता नः ॥ १२॥  
  
कॢप्तस्तुतिर्निबिडभक्तिजडत्वपृक्तै-  
     र्गुम्फैर्गिरामिति गिराभधिदेवता सा ।  
बालऽनुकम्प्य इति रोपयतु प्रसाद-  
     स्मेरा दृशं मयि जिनप्रभसूरिवर्ण्या ॥ १३॥  
  
॥ इति श्रीशारदास्तोत्रं (२) सम्पूर्णम् ॥  
  
  
Encoded and proofread by DPD  
  
