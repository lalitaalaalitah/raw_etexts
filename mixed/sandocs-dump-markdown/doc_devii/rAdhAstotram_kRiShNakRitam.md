---
Category: devii, radha, stotra, devI
File name: raadhaakrishnakrit.itx
Indexextra: (needs proofreading)
Language: Sanskrit
Latest update: July 1, 2002
Location: doc_devii
Proofread by: Daniel Mohanpersad (danielmohanpersad98 at msn.com)
Send corrections to: Sanskrit@cheerful.com
Site access: https://sanskritdocuments.org
SubDeity: radha
Subject: hinduism/religion
Sublocation: devii
Text title: shrIraadhaastotraM shrIkRiShNakRitam
Texttype: stotra
Translated by: '-'
Transliterated by: Daniel Mohanpersad (danielmohanpersad98 at msn.com)
engtitle: ShrI Krishnakritam Radhastotram Shrikrishnakritam
itxtitle: rAdhAstotram (kRiShNakRitam)
title: राधास्तोत्रम् (कृइष्णकृइतम्)

---
  
 श्रीराधास्तोत्रं श्रीकृष्णकृतम्   
  
श्रीकृष्ण उवाच ।  
एवमेव प्रियोऽहं ते प्रमोदश्चैव ते मयि ।  
सुव्यक्तमद्य कापट्यवचनं ते वरानने ॥ १॥  
  
हे कृष्ण त्वं मम प्राणा जीवात्मेति च सन्ततम् ।  
ब्रूषे नित्यं तु यत् प्रेम्णा साम्प्रतं तद् गतं द्रुतम् ॥ २॥  
  
अस्माकं वचनं सत्यं यद् व्रवीमिती तद् ध्रुवम् ।  
पञ्चप्राणाधिदेवी त्वं राधा प्राणधिकेति मे ॥ ३॥  
  
शक्तो न रक्षितुं त्वां च यान्ति प्राणस्त्वया विना ।  
 विनाधिष्ठातृदेवीं च को वा कुत्र च जीवति ॥ ४॥  
  
महाविष्णोश्च माता त्वं मूलप्रकृतिरीश्वरी ।  
सगुणा त्वं च कलया निर्गुणा स्वयमेव तु ॥ ५॥  
  
ज्योतीरूपा निराकारा भक्तानुग्रहविग्रहा ।  
भक्तानां रुचिवैचित्र्यन्नानामूर्तीश्च बिभ्रमती ॥ ६॥  
  
महालक्ष्मिश्च वैकुण्ठे भारती च सतां प्रसूः ।  
 पुण्यक्षेत्रे भारते च सती त्वं पार्वती तथा ॥ ७॥  
  
तुलसी पुण्यरूपा च गङ्गा भुवनपावनी ।  
ब्रह्मलोके च सावित्री कलया त्वं वसुन्धरा ॥ ८॥  
  
गोलोके राधिका त्वं च सर्वगोपालकेश्वरी ।  
त्वया विनाहं निर्जीवो ह्यशक्तः सर्वकर्मसु ॥ ९॥  
  
शिवः शक्तस्त्वया शक्त्या शवाकारस्त्वया विना ।  
वेदकर्ता स्वयं ब्रह्मा वेदमात्रा त्वया सह ॥ १०॥  
  
नारायणस्त्वया लक्ष्म्या जगत्पाता जगत्पतिः ।  
फलं ददाति यज्ञश्च त्वया दक्षिणया सह ॥ ११॥  
  
बिभर्ति सृष्टिं शेषश्च त्वां कृत्वा मस्तके भुवम् ।  
बिभर्ति गङ्गारूपां त्वां मूर्घ्नि गङ्गाधरः शिवः ॥ १२॥  
  
शक्तिमच्च जगत् सर्वं शवरूपं त्वया विना ।  
वक्ता सर्वस्त्वया वाण्या सूतो मूकस्त्वया विना ॥ १३॥  
  
यथा मृदा घटं कर्तुं कुलालः शक्तिमान् सदा ।  
सृष्टिं स्रष्टुं तथाहं च प्रकृत्या च त्वया सह ॥ १४॥  
  
त्वया विना जडश्चाहं सर्वत्र च न शक्तिमान् ।  
सर्वशक्तिखरूपा त्वं समागच्छ ममान्तिकम् ॥ १५॥  
  
वह्नौ त्वं दाहिका शक्तिर्नाग्निः शक्तस्त्वया विना ।  
शोभास्वरूपा चन्द्रे त्वं त्वां विना न स सुन्दरः ॥ १६॥  
  
प्रभारूपा हि सूर्ये त्वं विना न स भानुमान् ।  
न कामः कामिनीबन्घुस्त्वया रत्या विना प्रिये ॥ १७॥  
  
इत्येवं स्तवनं कृत्वा तां सम्प्राष जगत्प्रभुः ।  
देवा बभूवुः सथीकाः सभार्याः शक्तिसंयुताः ॥ १८॥  
  
सस्त्रीकं च जगत् सर्वं बभूव् शैलकन्यके ।  
गोपीपूर्णश्च गोलोको बभूव तत्प्रसादतः ॥ १९॥  
  
राजा च जगाम् गोलोकमिति स्तुत्वा हरिप्रियाम् ।  
श्रीकृष्णेन कृतं स्तोत्रं राधाया यः पठेन्नरः ॥ २०॥  
  
कृष्णभक्तिं च तद्दास्यं स प्राप्नोति न संसयः ।  
स्त्रीविच्छेदेयः शृणोति मासमेकमिदं शुचिः ॥ २१॥  
  
अचिराल्लभते भार्यां सुशीलां सुन्दरीं सतीं ।  
भार्याहीनो भाग्यहीनो वर्षमेकं शृणोति यः ॥ २२॥  
  
अचिराल्लभते भार्यां सुशीलां सुन्दरीं सतीं ।  
पुर मया च त्वं प्राप्ता स्तोत्रेणानेन पार्वति ॥ २३॥  
  
मृतायां दक्षकन्यायामाज्ञया परमात्मनः ।  
स्तोत्रेणानेन सम्प्राप्ता सावित्री ब्रह्मणा पुरा ॥ २४॥  
  
पुरा दुर्वाससः शापान्निःश्रीके देवतागणे ।  
स्तोत्रेणानेन देवैस्तैः सम्प्राप्ता श्रीः सुदुर्लभा ॥ २५॥  
  
शृणोति वर्षमेकं च पुत्रार्थि लभते सुतम् ।  
महाव्याधी रोगमुक्तो भवेत् स्तोत्रप्रसादतः ॥ २६॥  
  
कार्तिकीपूर्णमायां तु तां सम्पूज्य पठेत्तु यः ।  
अचलां श्रियमाप्नोति राजसूयफलं लभेत् ॥ २७॥  
  
नारी शृणोति चेत् स्तोत्रं स्वामिसौभाग्यसंयुता ।  
भक्त्या शृणोति यः स्तोत्रं बन्धनान्मुच्यते ध्रुवम् ॥ २८॥  
  
नित्यं पठति यो भक्त्या राधां सम्पूज्य भक्तितः ।  
स प्रयाति च गोलोकं निर्मुक्तो भवबनात् ॥ २९॥  
  
इति श्रीब्रह्मवैवर्ते श्रिकृष्णकृष्णकृतं  
श्रीराधास्तोत्रं सम्पूर्णम् ।  
  
  
  
Encoded by Daniel Mohanpersad danielmohanpersad98@msn.com  
  
