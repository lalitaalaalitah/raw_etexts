---
Category: devii, radha, stotra, devI
File name: rAdhAgaNesha.itx
Language: Sanskrit
Latest update: June 26, 2002
Location: doc_devii
Proofread by: Daniel Mohanpersad danielmohanpersad98 at msn.com
Send corrections to: Sanskrit@cheerful.com
Site access: https://sanskritdocuments.org
SubDeity: radha
Subject: hinduism/religion
Sublocation: devii
Text title: gaNeshakRitam shrIrAdhAstavanam
Texttype: stotra
Translated by: '-'
Transliterated by: Daniel Mohanpersad danielmohanpersad98 at msn.com
engtitle: gaNeshakRitam shrIrAdhAstavanam
itxtitle: rAdhAstavanam (gaNeshakRitam)
title: राधास्तवनम् (गणेशकृइतम्)

---
  
 श्रीराधास्तवनं गणेशकृतम्   
  
श्रिगणेश उवाच ।  
तव पूजा जगन्मातर्लोकशिक्षाकरी शुभे।  
ब्रह्मस्वरूपा भवती कृष्णवक्षःस्थलस्थिता ॥ १॥  
  
यत्पादपद्ममतुतलं ध्यायन्ते ते सुदुर्लभम् ।  
सुरा ब्रह्मेशशेषाद्या मुनीन्द्राः सनकादयः ॥ २॥  
  
जिवन्मुक्ताश्च  भक्ताश्च सिद्धेन्द्राः कपिलादयः ।  
तस्य प्राणाभिदेवि  त्वं प्रिया प्रानाधिका परा ॥ ३॥  
  
वामाङ्गनिर्मिता राधा दक्षिणाङ्गश्च माधवः ।  
महालक्ष्मीर्जगन्माता तव वामाङ्गनिर्मिता ॥ ४॥  
  
वसोः सर्वनिवासस्य प्रसूस्त्वं परमेश्वरी ।  
वेदानां जगतामेव मूलप्रकृतिरीश्वरी ॥ ५॥  
  
सर्वाः प्रकृतिका मातः सृष्ट्यां च त्वद्विभूतयः ।  
विश्वानि कार्यरूपाणि त्वं च कारणरूपिणी ॥ ६॥  
  
प्रलये ब्रह्मणः पाते तन्निमेषो हरेरपि ।  
आदौ राधां समुच्चार्य पश्चात् कृष्णं परात्परम् ॥ ७॥  
  
स एव पण्डितो योगी  गोलोकं याति लीलया ।  
व्यतिक्रमे महापी ब्रह्महत्यां लभेद् ध्रुवम् ॥ ८॥  
  
जगतां भवती माता परमात्मा पिता हरिः ।  
पितुरेव गुरुर्माता पूज्या वन्द्या परत्परा ॥ ९॥  
  
भजते देवमन्यं वा कृष्णं वा सर्वकारणम् ।  
पुण्यक्षेत्रे महामूढो यदि निन्दा राधीकाम् ॥ १०॥  
  
वंशहानिर्भवेत्तस्य दुःखशोकमिहैव च ।  
पच्यते निरते घोरे याव द्रदिवाकरौ ॥ ११॥  
  
गुरुश्च ज्ञानोद्गिरणाज्ज्ञानं स्यान्मन्त्रतन्त्रयोः ।  
स च मन्त्रश्च तत्तन्त्रं  भक्तिः  स्याद् युवयोर्यतः ॥ १२॥  
  
निशेव्य मन्त्रं देवानां जीवा जन्मनि जन्मनि ।  
भक्ता भवन्ति दुर्गायाः पादपद्मे सुदुर्लभे ॥ १३॥  
  
निषेव्य मन्त्रं शम्भोश्च जगतां कारणस्य च ।  
तदा प्राप्नोति युवयोः पादपद्मं सुदुर्लभम् ॥ १४॥  
  
युवयोः पादपद्मं च दुर्लभं प्राप्य पुण्यवान् ।  
क्षणार्धं षोडशांशं च न हि मुञ्चति दैवतः ॥ १५॥  
  
भक्त्या च युवयोर्मन्त्रं गृहीत्वा वैष्णवादपि ।  
स्तवं वा कवचं वापि कर्ममूलनिकृन्तनम् ॥ १६॥  
  
यो जपेत् परया भक्त्या पुण्यक्षेत्रे च भारते ।  
पुरुषाणां सहस्रं च स्वात्मना  सार्धमुद्धरेत् ॥ १७॥  
  
गुरुमभ्यर्च्य विधिवद् वस्त्रालङ्कारचन्दनैः ।  
कवचं धारयेद् यो हि विष्णुतुल्यो भवेद् ध्रुवम् ॥ १८॥  
  
॥ इति श्री ब्रह्मवैवर्ते गणेशकृतं श्रीराधास्तवनं  
सम्पूर्णम् ॥  
  
  
Encoded by Daniel Mohanpersad danielmohanpersad98@msn.com  
  
