---
Category: devii, aShTaka, otherforms, devI
File name: bhramarAMbAShTakam2.itx
Indexextra: (Telugu)
Language: Sanskrit
Latest update: July 7, 2019
Location: doc_devii
Send corrections to: sanskrit@cheerful.com
Site access: https://sanskritdocuments.org
SubDeity: otherforms
Subject: philosophy/hinduism/religion
Sublocation: devii
Text title: Bhramaramba Ashtakam 2
engtitle: bhramarAMbAShTakam 2
itxtitle: bhramarAmbAShTakam 2 (durvAsavirachitam)
title: भ्रमराम्बाष्टकम् २ (दुर्वासविरचितम्)

---
  
 श्रीभ्रमराम्बाष्टकम् २   
श्रीकण्ठार्पितपत्रगण्डयुगलां सिंहासनाध्यासिनीं  
     लोकानुग्रहकारिणीं गुणवतीं लोकेक्षणां शाङ्करीम् ।  
पाकाल प्रमुखामुरार्चितपदां मत्तेभकुम्भस्तनं  
     श्रीशैल भ्रमराम्बिकां भज मनः श्रीशारदासेविताम् ॥ १॥  
  
विन्ध्यादीन्द्रगृहान्तरेनिवसितां वेदान्तवेद्यां निधिं  
     मन्दारद्रुमपुष्पवासितकुचां मायाम्महामायिनीम् ।  
बन्धूकप्रसवोज्ज्वलारुणरखां पञ्चाक्षरीरूपिणीं  
     श्रीशैल भ्रमराम्बिकां भज मनः श्रीशारदासेविताम् ॥ २॥  
  
म्याच्छम्भनिशुम्भमेघपटलप्रध्वंस झञ्झानिलां  
     कौमारीम्महिषाख्य शुष्कविटपी धूमोरुदावानलाम् ।  
चक्राद्यायुधसङ्ग्रहोज्ज्वलकराञ्चामुण्डिकाधीश्वरीं  
     श्रीशैल भ्रमराम्बिकां भज मनः श्रीशारदासेविताम् ॥ २॥  
  
दृक्यन्त विलासलल्पित सरोजातोरु शोभान्वितां  
     नक्षत्रेश्वर शेखर प्रियतमां देवीं जगन्मोहिनीम् ।  
रेञ्जर्मङ्गल दायिनीं शुभकरीं राजत्स्वरूपोज्ज्वलां  
     श्रीशैल भ्रमराम्बिकां भज मनः श्रीशारदासेविताम् ॥ ३॥  
  
केलीमन्दिर राजताचलतलां सम्पूर्ण चन्द्राननां  
     योगिञ्छैरुतपादपञ्जयुगां रत्नाम्बरालङ्कृताम् ।  
स्वर्गावास सरोजपत्र नयनाभीष्टप्रदां निर्मलां  
     श्रीशैल भ्रमराम्बिकां भज मनः श्रीशारदासेविताम् ॥ ४॥  
  
संसारार्णव तारकां भगवतीं दारिद्र्य विध्वंसिनीं  
     सन्ध्याताण्डव केलिकां प्रियसतीं सद्दत्त कामप्रदाम् ।  
ॐ जन्नूपुरपादपङ्कजयुगां बिम्बाधरां श्यामलां  
     श्रीशैल भ्रमराम्बिकां भज मनः श्रीशारदासेविताम् ॥ ५॥  
  
चञ्चत्काञ्चन रत्नचारु कटकां सर्वंसहावल्लभां  
     काञ्ची काञ्चन घण्टिका घणघणं कञ्चित पतेक्षणम् ।  
आर्तत्राणपरायं पुरहरप्राणेश्वरीं शाम्भवीं  
     श्रीशैल भ्रमराम्बिकां भज मनः श्रीशारदासेविताम् ॥ ६॥  
  
स्वर्णोकेश्वरवन्द्य पादकमलां पङ्केरुहाक्षसुतां  
     प्रालेयाचलवंशपावनकरींशृङ्गारभूषानिधिम् ।  
तत्त्वातीत महाप्रभां विजयिनीं दाक्षायिणीं भैरवीं  
     श्रीशैल भ्रमराम्बिकां भज मनः श्रीशारदासेविताम् ॥ ७॥  
  
भ्रमराम्बा महादेव्याष्टकं सर्वसिद्धिदम् ।  
नराणां सर्वशत्रूणां ध्वंसनं तद्वदाम्यहम् ॥ ८॥  
  
इति श्रीदूर्वासविरचितं श्रीभ्रमराम्बाष्टकं सम्पूर्णम् ।  
  
  
