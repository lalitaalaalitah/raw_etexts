---
Category: devii, kavacha, otherforms, devI
File name: turajAbhavAnIkavacham.itx
Indexextra: (Marathi)
Language: Sanskrit
Latest update: June 28, 2019
Location: doc_devii
Proofread by: NA, Sunder Hattangadi sunderh at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: otherforms
Subject: philosophy/hinduism/religion
Sublocation: devii
Text title: TurajabhavAni Kavacham Tulaja Kavacham
Transliterated by: NA
engtitle: turajAbhavAnIkavacham
itxtitle: turajAbhavAnIkavacham athavA tuLajAbhavAnIkavacham
title: तुरजाभवानीकवचम् अथवा तुळजाभवानीकवचम्

---
  
 श्रीतुरजाभवानीकवचम् अथवा तुळजाकवचम्   
श्रीगणेशाय नमः ।  
  
अथ ध्यानम् ।  
श्यामां पूर्णेन्दुवदनां श्वेताम्बरधरां शिवाम् ।  
महामेघ निनादातां निर्वाते दीपवत्स्थिताम् ॥ १॥  
  
भुजाष्टकयुक्ता बाणां चापशूलगदाधराम् ।  
खड्गशङ्खगदाचक्रवरदाभयधारिणीम् ॥ २॥  
  
अथ तुरजा कवचम् ।  
श्रीदेव्युवाच  
देवेश परमेशान भवतानुग्रहकारक ।  
तुरजाकवचं वक्ष्ये मम प्रीत्या महेश्वर ॥  
  
शृणु देवि महागुह्यमतिगुह्यतरं महत् ।  
तुरजा कवचं वक्ष्ये न देयं कस्यचित् कदा ॥  
  
अस्य श्रीतुरजाकवचमालामन्त्रस्य श्रीरामचन्द्र ऋषिः ।  
श्रीतुरजा देवता । अनुष्टुप्छन्दः ।  
श्रीतुरजाप्रसादसिद्ध्यर्थे जपे विनियोगः ।  
  
श्रीशङ्कर उवाच ।  
तुरजा मे शिरः पातु भाले तु परमेश्वरी ।  
नेत्रे नारायणी रक्षेत्कर्णमूले तु शाङ्करी ॥ १॥  
  
मुखम्पातु महामाया कण्ठं भुवनसुन्दरी ।  
बाहुद्वयं विश्वमाता हृदयं शिववल्लभा ॥ २॥  
  
नाभिं कुण्डलिनी पातु जानुनी जाह्नवी तथा ।  
पादयोः पापनाशीञ्च पादाग्रं सर्वतीर्थवत् ॥ ३॥  
  
इन्द्रायणी पातु पूर्वे आग्नेय्यामग्निदेवता ।  
दक्षिणे नारसिंही च नैरृत्यां खड्गधारिणी ॥ ४॥  
  
पश्चिमे वारुणी पातु वायव्यां वायुरूपिणी ।  
उदीच्या पाशहस्ता च ईशान्ये ईश्वरी तथा ॥ ५॥  
  
ऊर्ध्वं ब्रह्मणि मे रक्षेदधास्या वैष्णवी तथा ।  
एवं दशदिशो रक्षेत् सर्वाङ्गे भुवनेश्वरी ॥ ६॥  
  
इदं तु कथितं दिव्यं कवचं सर्वदेहिकम् ।  
भूतग्रहहरं नित्यं ग्रहपीडा तथैव च ॥ ७॥  
  
सर्वपापहरे देवि अन्ते सायुज्यं प्राप्नुयात् ।  
यत्र तत्र न वक्तव्यं यदिच्छेदात्मनो हितम् ॥ ८॥  
  
शठाय भक्तिहीनाय विष्णुद्वेषाय वै तथा ।  
शिष्याय भक्तियुक्ताय साधकाय प्रकाशयेत् ॥ ९॥  
  
दध्यात् कवचमित्युक्तं तत्पुण्यं शृणु पार्वति ।  
अश्वमेधसहस्राणि कन्याकोटीशचानि च ॥ १०॥  
  
गवां लक्षसहस्राणि तत्पुण्यं लभते नरः ।  
अष्टम्यां चतुर्दश्यां नवम्यां चैक चेतसा ॥ ११॥  
  
सर्वपापविशुद्धात्मा सर्वलोकसनातनम् ।  
वने रणे महाघोरे भयवादे महाहवे ॥ १२॥  
  
जपेत्कवच मा देवि सर्वविघ्नविनाशिनी ।  
भौमवार महापुण्ये पठेत्कवचमाहितः ॥ १३॥  
  
सर्वबाधाप्रशमनं रहस्यं सर्वदेहिनाम् ।  
किमत्र बहुनोक्तेन देवि सायुज्यं प्राप्नुयात् ॥ १४॥  
  
इति श्रीस्कन्दपुराणे सहयाद्रिखण्डे तुरजामाहात्म्ये   
ईश्वरपार्वतीसंवादे श्रीतुरजाकवचं सम्पूर्णम् ।  
श्रीउमारामेश्वरार्पणमस्तु ।  
  
Proofread by NA, Sunder Hattangadi sunderh at hotmail.com  
  
