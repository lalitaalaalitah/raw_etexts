---
Author: Sachchidananda Shivabhinava Nrisimha Bharati Swamigal
Category: devii, sachchidAnanda-shivAbhinava-nRisiMhabhAratI, devI, shiva
File name: malahAnikareshvarastutiH.itx
Indexextra: (Scans 1, 2)
Language: Sanskrit
Latest update: November 9, 2018
Location: doc_devii
Proofread by: PSA Easwaran psawaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: malahAnikareshvarastutiH
engtitle: malahAnikareshvarastutiH
itxtitle: malahAnikareshvarastutiH (shivAbhinavanRisiMhabhAratIvirachitA)
title: मलहानिकरेश्वरस्तुतिः (शिवाभिनवनृइसिंहभारतीविरचिता)

---
  
 श्रीमलहानिकरेश्वरस्तुतिः   
(श्रीशृङ्गगिरौ - श्रीभवानीमलहानिकरेश्वरकल्याणोत्सवे)  
स्वग्रामगमनवाच्छा सर्वेषां प्रकृतिसिद्धा हि ।  
काशीयात्रा तस्मात्काशीश तवैव खलु युक्ता ॥ १॥  
  
शीर्षान्मुक्ताहारव्याजात्स्वर्गापगा शम्भोः ।  
गङ्गाधर विस्रस्ता नृत्यं किमु कुर्वतस्तवेशान ॥ २॥  
  
शरदिन्दुसोदरमुखं करनिर्जितपङ्कजं कृपाम्भोधिम् ।  
त्वां पश्यन्तं मामिह क्षुत्तृष्णे नैव बाधेते ॥ ३॥  
  
सर्वाङ्गसुन्दर विभो करुणामृतपूरपूरितापङ्ग ।  
त्वां चक्षुषी ममेमे न त्यजतः किं करोमि वद शम्भो ॥ ४॥  
  
तस्मात्तवेयमनिशं मूर्तिः प्रस्फुरति चित्तकञ्जाते ।  
यद्वत्तथा कुरु त्वं करुणां गिरिजाब्जशिशुभानो ॥ ५॥  
  
इति शृङ्गेरि श्रीजगद्गुरु श्रीसच्चिदानन्दशिवाभिनवनृसिंह-  
भारतीस्वामिभिः विरचिता श्रीमलहानिकरेश्वरस्तुतिः सम्पूर्णा ।  
  
  
Proofread by PSA Easwaran psaeaswaran at gmail.com  
  
