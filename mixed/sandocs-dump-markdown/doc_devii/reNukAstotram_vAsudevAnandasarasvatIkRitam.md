---
Author: Vasudevananda Saraswati
Category: devii, reNukA, stotra, vAsudevAnanda-sarasvatI, devI
Description-comments: First one is reNukAstotrammAtApuravAsinI
File name: reNukAstotramvAsudevAnanda2.itx
Indexextra: (Vasudevananda Saraswati)
Language: Sanskrit
Latest update: June 18, 2013
Location: doc_devii
Proofread by: Kaushal S. Kaloo kaushalskaloo at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: reNukA
Subject: philosophy/hinduism/religion
Sublocation: devii
Text title: reNukAstotraM vAsudevAnandavirachitam 2
Texttype: stotra
Transliterated by: Kaushal S. Kaloo kaushalskaloo at gmail.com
engtitle: Renuka Stotram Vasudevananda Sarasvati Kritam
itxtitle: reNukAstotram (vAsudevAnandasarasvatIkRitam)
title: रेणुकास्तोत्रम् (वासुदेवानन्दसरस्वतीकृइतम्)

---
  
 रेणुकास्तोत्रं श्रीवासुदेवानन्दसरस्वतीकृतम्   
  
श्रीगणेशाय नमः ।  
  
ऐन्द्र्यादिवन्दितपते वरदेऽभीष्टकामदे ।  
कामदेवर्चितेऽनन्ते रेणुकेऽम्ब नमोऽस्तु ते ॥  
  
एकवीरे निजाधारे रुचिरे सज्जनादरे ।  
उदरे रेणुसञ्जाते रेणुकेऽम्ब नमोऽस्तु ते ॥  
  
करुणारससम्पूर्णे नयने सुस्मितानने ।  
शोभने पाहि नो भीते रेणुकेऽम्ब नमोऽस्तु ते ॥  
  
वीरमातर्महादेवी त्वदन्या का परा भुवि ।  
तारिणीदुर्गतोऽनन्ते रेणुकेऽम्ब नमोऽस्तु ते ॥  
  
राममातर्महामाये जमदग्निप्रियाऽभये ।  
विजये वेदविनुते रेणुकेऽम्ब नमोऽस्तु ते ॥  
  
यैरर्चिते तव पदे ते धन्याः परमे पदे ।  
निहितास्ते सुरनुते रेणुकेऽम्ब नमोऽस्तु ते ॥  
  
न त्वदन्यागतिर्देवि परमा खलु शाम्भवि ।  
भुक्तिमुक्तिप्रदे शान्ते रेणुकेऽम्ब नमोऽस्तु ते ॥  
  
यः केशवेश्वरश्चापि सृष्टि-स्थित्यन्तकारिणः ।  
प्रसादादेव तेऽनन्ते रेणुकेऽम्ब नमोऽस्तु ते ॥  
  
जगदम्बे नमोऽस्तु रेणुके परिपाहीश्वरि  नः सुभावुके ।  
जय-लाभ-यशःप्रदे मुदे स्तुतिरेषास्तु तवाखिलार्थदे ॥  
  
नावाहनं नार्चन पद्धतिं ते   
       जाने न भक्तिं त्वयि मे भवान्तके ।  
अथापि मां त्वं कुलदेविभक्तं  
       कुलोद्भवं पाह्यपि चार्थसक्तम् ॥  
  
मातापुरनिवासिन्याः श्रीदेव्याः स्तोत्रमुत्तमम् ।  
यः पठेत्प्रयतो भक्त्या सर्वान् कामान् स आप्नुयात् ॥  
  
इति श्रीवासुदेवानन्दसरस्वतीपण्डितविरचितं श्रीरेणुकास्तोत्रं सम्पूर्णम् ॥  
  
    
Encoded and proofread by Kaushal S. Kaloo   kaushalskaloo   at gmail.com  
    
  
