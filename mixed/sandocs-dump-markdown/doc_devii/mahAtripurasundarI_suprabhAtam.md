---
Author: Traditional
Category: suprabhAta, devii, dashamahAvidyA, devI
File name: tripurasupra.itx
Language: Sanskrit
Latest update: April 15, 2002
Location: doc_devii
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: mahaatripurasundarii suprabhaatam
Transliterated by: R. Harshananda harshanand_16 at rediffmail.com
engtitle: mahAtripurasundarI suprabhAtam
itxtitle: mahAtripurasundarI suprabhAtam
title: महात्रिपुरसुन्दरी सुप्रभातम्

---
  
 श्रीमहात्रिपुरसुन्दरी सुप्रभातम्   
  
        जय जय शङ्कर  
ॐ श्री ललिता महात्रिपुरसुन्दरी पराभट्टारिका समेताय  
श्री चन्द्रमौळीश्वर परब्रह्मणे नमः ॥  
  
ॐ उत्तिष्टोत्तिष्ठ देवेशी उत्तिष्ठ शिवसुन्दरी ।  
उत्तिष्ठश्री महाराज्ञी त्रैलोक्यऽं मङ्गलऽं कुरु ॥  
  
नीराजनेन जगदीश्वरि भक्तसङ्घैः  
नीराज्यसे भुवनमङ्गल सिद्धिहेतोः ।  
भक्त्या प्रभातसमये सहवाद्यघोषैः  
सम्स्तूयसे जहिहि कैतव योगनिद्राम् ॥  
  
निद्रा न ते त्रिजगदीश्वरि विष्णुमाये  
सृष्टिस्थितिप्रलय केलिषु सऽंस्थितायाः ।  
मन्मोहपाश निगडस्य विमोक्षणाय  
सऽम्प्रार्थ्यसे जननि मङ्गलसूक्तिभिस्त्वम् ॥  
  
कल्याणशैलनिलये करुणार्णवे श्री  
कामेश्वराङ्कनिहिते कलिदोषहन्त्री ।  
कालाम्बुधाभकचबन्धबरे मनोज्ञे  
श्रीमन्महात्रिपुरसुन्दरि सुप्रभातम् ॥  
  
एणाङ्कखण्डयुतरत्नलसत्किरीटे  
शोणाचलेश सहधर्मिणि बाणहस्ते ।  
वीणाधरेण मुनिना परिगीयमाने  
श्रीमन्महात्रिपुरसुन्दरि सुप्रभातम् ॥  
  
ईशानमुख्यसुरमौळिलसत्पदाब्जे  
श्रीमत्सदाशिव महाफलकाढ्यमञ्चे ।  
ईशत्स्मितेन विकसत्सुमनोहरास्ये  
श्रीमन्महात्रिपुरसुन्दरि सुप्रभातम् ॥  
  
लज्जनतेन नयनेन विलोकमाने  
त्रैलोक्यसुन्दरतनुऽं परशम्भुनाथम् ।  
मन्दस्मितोल्लसित चारु मुखारविन्दे  
श्रीमन्महात्रिपुरसुन्दरि सुप्रभातम् ॥  
  
ह्रीङ्कारजापसुहिते हृदयाम्बुजस्थे  
हार्दान्धकारविनिहन्त्रि हरित्पतीढ्ये ।  
हर्यक्षवाहिनि हलायुध सेविताङ्घ्रे  
श्रीमन्महात्रिपुरसुन्दरि सुप्रभातम् ॥  
  
हस्तेन देवि फणिपाशमथेक्षुचापम्  
पुष्पास्त्रमङ्कुशवरऽं सततऽं दधाने ।  
हेमाद्रितुङ्गतरशृङ्ग कृताधिवासे  
श्रीमन्महात्रिपुरसुन्दरि सुप्रभातम् ॥  
  
सर्वागमोपनिषदीढ्य महाप्रभावे  
सामाभिगानविनुते सरसीरुहाक्षि ।  
सच्चित्सुखैकरसिके सकलेष्टदात्री  
श्रीमन्महात्रिपुरसुन्दरि सुप्रभातम् ॥  
  
कल्याणदात्रि कमनीयगुणार्णवे श्री  
कल्माषपादपरिपूजित पादपद्मे ।  
कैवल्यदे कलिमलापह चित्स्वरूपे  
श्रीमन्महात्रिपुरसुन्दरि सुप्रभातम् ॥  
  
हत्वाऽसुरेन्द्रमतिबाहुबलावलिप्तम्  
भण्डऽं प्रचण्डसमरोद्यतमात्तशस्त्रम् ।  
सम्रक्षित त्रिजगति त्रिपुराधिवासे  
श्रीमन्महात्रिपुरसुन्दरि सुप्रभातम् ॥  
  
लब्धुऽं तव त्रिपुरसुन्दरि सत्कटाक्षम्  
कारुण्यपूर्णममरेशमुखादिगीशाः ।  
कक्ष्यान्तमेत्य निवसन्ति तव प्रबोधे  
श्रीमन्महात्रिपुरसुन्दरि सुप्रभातम् ॥  
  
ह्रीमित्यजस्रमपि ते मनुमादरेण  
हृत्पङ्कजेनुकलयन् प्रजपामि नित्यम् ।  
हर्षप्रदे हृदयसन्तमसापहन्त्री  
श्रीमन्महात्रिपुरसुन्दरि सुप्रभातम् ॥  
  
सत्यात्मिके सकललोकहितप्रदेऽम्ब  
सम्पत्करी किटमुखी परिसेविताङ्घ्रे ।  
सर्वानवद्यचरिते सुकुमारगात्रि  
श्रीमन्महात्रिपुरसुन्दरि सुप्रभातम् ॥  
  
कामोहि तेऽम्ब करुणालवमेव लब्ध्वा  
पुष्पायुधोपि भवति त्रिजगद्विजेता ।  
कामेश्वरेण परिकाङ्क्षित सत्कटाक्षे  
श्रीमन्महात्रिपुरसुन्दरि सुप्रभातम् ॥  
  
लज्जापदाङ्कित मनुप्रतिपाद्यरूपे  
लीलाविलोकन विसृष्टजगत्सहस्रे ।  
लावण्यपूर्णवदने ललिताभिधाने  
श्रीमन्महात्रिपुरसुन्दरि सुप्रभातम् ॥  
  
ह्रीङ्कारमन्त्रनिलये हृदिभावनीये  
ह्रीङ्कारगर्भमनुजापक सिद्धिदात्रि ।  
ह्रीङ्कारमन्त्रमहनीय निजस्वरूपे  
श्रीमन्महात्रिपुरसुन्दरि सुप्रभातम् ॥  
  
श्रीशङ्करार्चितपदे शिवभागधेये  
श्रीकामराजमहिषि श्रितकामधेनो ।  
श्रीशङ्करस्यकुलमङ्गलदेवतेऽम्ब  
श्रीमन्महात्रिपुरसुन्दरि सुप्रभातम् ॥  
  
श्री सुप्रभातमहित स्तवमम्बिकायाः  
भक्त्या प्रभातसमये भुवि ये पठन्ति ।  
श्री मात्रनुग्रहनिरस्तसमस्त खेदाः  
सच्चित्सुखात्मक पदऽं प्रविशन्ति सत्यम् ॥  
  
मुनीन्द्रनारदागस्त्य मान्यायै जय मङ्गलम् ।  
प्रणतार्तिनिवारिण्यै पूर्णायै शुभमङ्गलम् ॥  
  
विविधोपनिषद्वेतृ वेद्यायै जय मङ्गलम् ।  
शुद्धबुद्धसदानन्द ब्रह्मणे शुभ मङ्गलम् ॥  
  
नतलोकेष्टदायिन्यै नित्यायै नित्य मङ्गलम् ।  
सर्वमङ्गलयुक्तायै सत्यायै सर्व मङ्गलम् ॥  
  
सर्वब्रह्माण्डसन्दोह जनन्यै जय मङ्गलम् ।  
शङ्करार्चितपादायै शिवाण्यै शुभमङ्गलम् ॥  
  
श्रीचक्रराजनिलयायै श्रीमात्रे जय मङ्गलम् ।  
महात्रिपुरसुन्दर्यै शिवायै शुभमङ्गलम् ॥  
  
॥ इति श्री शङ्करानन्दनाथ विरचितऽं  
श्री महात्रिपुरसुन्दरी सुप्रभातम् समाप्तम् ॥ ॐ॥  
  
  
  
  
Encoded by R. Harshananda harshanand\_16@rediffmail.com  
  
