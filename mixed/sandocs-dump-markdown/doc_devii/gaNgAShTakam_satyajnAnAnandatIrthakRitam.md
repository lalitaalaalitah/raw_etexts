---
Author: Satyajnananandatirtha
Category: aShTaka, devii, nadI, devI
File name: gangAShTakamsatya.itx
Language: Sanskrit
Latest update: May 21, 2013
Location: doc_devii
Proofread by: Dinesh Agarwal, Proofread by PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: nadI
Subject: philosophy/hinduism/religion
Sublocation: devii
Text title: gaNgAShTakam satyajnAnAnandatIrthakRita
Transliterated by: Dinesh Agarwal  dinesh.garghouse at gmail.com
engtitle: Gangashtakam by Satyajnananandatirtha
itxtitle: gaNgAShTakam (satyajnAnAnandatIrthakRitam)
title: गण्गाष्टकम् (सत्यज्ञानानन्दतीर्थकृइतम्)

---
  
 गङ्गाष्टकं सत्यज्ञानानन्दतीर्थकृत   
श्रीगणेशाय नमः ॥  
  
यदवधि तव नीरं पातकी नैति गङ्गे  
तदवधि मलजालैर्नैव मुक्तः कलौ स्यात् ।  
तव जलकणिकाऽलं पापिनां पापशुद्धयै  
पतितपरमदीनांस्त्वं हि पासि प्रपन्नान् ॥ १॥  
  
तव शिवजललेशं वायुनीतं समेत्य  
सपदि निरयजालं शून्यतामेति गङ्गे ।  
शमलगिरिसमूहाः प्रस्फुण्टति प्रचण्डास्त्वयि  
सखि विशतां नः पापशङ्का कुतः स्यात् ॥ २॥  
  
तव शिवजलजालं निःसृतं यर्हि  
गङ्गे सकलभुवनजालं पूतपूतं तदाऽभूत् ।  
यमभटकलिवार्ता देवि लुप्ता यमोऽपि  
व्यधिकृतवरदेहाः पूर्णकामाः सकामाः ॥ ३॥  
  
मधुमधुवनपूगै रत्नपूगैर्नृपूगैर्-  
मधुमधुवनपूगैर्देवपूगैः सपूगैः ।  
पुरहरपरमाङ्गे भासि मायेव गङ्गे शमयसि  
विषतापं देवदेवस्य वन्द्यम् ॥ ४॥  
  
चलितशशिकुलाभैरुत्तरङ्गैस्तरङ्गैर्-  
अमितनदनदीनामङ्गसङ्गैरसङ्गैः ।  
विहरसि जगदण्डे खण्डंयती गिरीन्द्रान् रमयसि  
निजकान्तं  सागरं कान्तकाते ॥ ५॥  
  
तव परमहिमानं चित्तवाचाममानं  
हरिहरविधिशत्र्का नापि गङ्गे विदन्ति ।  
श्रुतिकुलमभिधत्ते शङ्कितं तं गुणान्तं  
गुणगणसुविलापैर्नेति नेतीति सत्यम् ॥ ६॥  
  
तव नुतिनतिनामान्यप्यघं पावयन्ति ददति  
परमशान्तिं दिव्यभोगान् जनानाम् ।  
इति पतितशरण्ये त्वां प्रपन्नोऽस्मि  
मातर्ललिततरतरङ्गे चाङ्ग गवेप्रसीद ॥ ७॥  
  
शुभतरकृतयोगाद्विश्वनाथ-  
प्रसादाद्भवहरवरविद्यां प्राप्य काश्यां हि गङ्गे ।  
भगवति तव तीरे नीरसारं निपीय  
मुदितहृदयकञ्जे नन्दसूनुं भजेऽहम् ॥ ८॥  
  
गङ्गाष्टकमिदं कृत्वा भुक्तिमुक्तिप्रदं नृणाम् ।  
सत्यज्ञानानन्दतीर्थयतिना स्वर्पितं शिवे ॥ ९॥  
  
तेन प्रणातु भगवान् शिवो गङ्गाधरो विभुः ।  
करोतु शङ्करः काश्यां जनानां सततं शिवम् ॥ १०॥  
  
इति सत्यज्ञानानन्दतीर्थयतिना विरचितं गङ्गाष्टकं सम्पूर्णम् ॥  
  
  
  
Encoded and proofread by Dinesh Agarwal  dinesh.garghouse at gmail.com  
  
