---
Category: devii, devI, dashamahAvidyA, mAlAmantra
File name: bhuvaneshvarIshuddhashaktikhaDgamAlA.itx
Indexextra: (Scan)
Language: Sanskrit
Latest update: February 2, 2019
Location: doc_devii
Proofread by: Ganesh Kandu kanduganesh at gmail.com, NA
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: bhuvaneshvarIshuddhashaktikhaDgamAlA
engtitle: bhuvaneshvarIshuddhashaktikhaDgamAlA
itxtitle: bhuvaneshvarIshuddhashaktikhaDgamAlA
title: भुवनेश्वरीशुद्धशक्तिखड्गमाला

---
  
 श्रीभुवनेश्वरीशुद्धशक्तिखड्गमाला   
विनियोगः--  
ॐ अस्य श्रीभुवनेश्वरी-खड्ग-माला-मन्त्रस्य श्रीप्रकाशात्मा ऋषिः,  
गायत्री छन्दः, श्रीभुवनेश्वरी देवता, हं बीजं, ईं शक्तिः, रं  
कीलकं, श्रीभुवनेश्वरी-पराम्बा-प्रसन्नार्थे जपे विनियोगः ।  
  
ऋष्यादि-न्यासः-  
श्रीप्रकाशात्मा-ऋषये नमः शिरसि, गायत्री-छन्दसे नमः  
मुखे, श्रीभुवनेश्वरी-देवतायै नमः हृदि, हं बीजाय नमः  
गुह्ये, ईं शक्तये नमः पादयोः, रं कीलकाय नमः नाभौ,  
श्रीभुवनेश्वरीपराम्बा-प्रसन्नार्थे जपे विनियोगायनमः सर्वाङ्गे ।  
  
ध्यानं-  
स्मरेद् रवीन्द्वग्नि-विलोचनां तां, सत्पुस्तकां जाप्य-वटीं दधानाम् ।  
सिंहासनां मध्यम-यन्त्र-संस्थां, श्रीतत्त्व-विद्यां पराम्बां भजामि ॥  
  
य एनां-सचिन्तयेन्मन्त्री, सर्व-कामार्थ-सिद्धिदाम् ।  
तस्य हस्ते सदैवास्ति, सर्व-सिद्धिर्न संशयः ॥  
  
तादृशं खड्गमाप्नोति, येन हस्त-स्थितेन वै ।  
अष्टादश-महा-द्वीपे, सम्राट् भोक्ता भविष्यति ॥  
  
ॐ श्रीं ह्रीं श्रीं श्रीभुवनेश्वरी-हृदय-देवि शिरोदेवि  
शिखा-देवि कवच-देवि नेत्र-देव्यस्त्र-देवि कराले विकराले  
उमे सरस्वति श्रीदुर्गे उषे लक्ष्मि श्रुति स्मृति धृति श्रद्धे  
मेधे रति कान्ति आर्ये श्रीभुवनेश्वरि दिव्यौघ-गुरु-रूपिणि  
सिद्धौघ-गुरु-रूपिणि मानवौघ-गुरु-रूपिणि श्री-गुरु-रूपिणि  
परम-गुरु-रूपिणि परापर-गुरु-रूपिणि परमेष्ठी-गुरु-रूपिणि  
अमृतभैरव-सहित-श्रीभुवनेश्वरि हृदय-शक्ति शिरः-शक्ति  
शिखा-शक्ति कवच-शक्ति नेत्र-शक्त्यस्त्र-शक्ति हृल्लेखे  
गगने रक्ते करालिके महोच्छूष्मे सर्वानन्द-मयचक्र-स्वामिनि!  
  
गायत्री-सहित-ब्रह्म-मयि सावित्रीसहित-विष्णु-मयि  
सरस्वती-सहित-रुद्र-मयि लक्ष्मी-सहित-कुबेर-मयि  
रति-सहितकाम-मयि पुष्टि-सहित-विघ्न-राज-मयि  
शङ्ख-निधि-सहित-वसुधा-मयि पद्म-निधि-सहितवसुमति-मयि  
गायत्र्यादी-सह-श्रीभुवनेश्वरि ह्रां हृदय-दत्वे ह्रीं शिरो-देवि  
ह्रूं शिखा-देवी ह्रैं कवच-देवि ह्रौं नेत्र-देवि ह्रः अस्त्र-देवि  
सर्व-सिद्धि-प्रद-चक्र-स्वामिनि!  
  
अनङ्ग-कुसुमे अनङ्ग-कुसुमातुरे अनङ्ग-मदने अनङ्ग-मदनातुरे  
भुवन-पाले गगन-वेगे शशि-रेखे अनङ्ग-वेगे  
सर्व-रोग-हर-चक्र-स्वामिनि!  कराले विकराले उमे सरस्वति  
श्रीदुर्गे उषे लक्ष्मि श्रुति स्मृति धृति श्रद्धे मेधे रति कान्ति  
आर्ये सर्व-सङ्क्षोभण-चक्र-स्वामिनि!  
  
ब्राह्मि माहेश्वरि कौमारि वैष्णवि वाराहि इन्द्राणि चामुण्डे  
महा-लक्ष्म्यं-ऽनङ्ग-रूपेऽनङ्ग-कुसुमे मदनातुरे भुवन-वेगे  
भुवन-पालिके सर्व-शिशिरेऽनङ्ग मदनेऽनङ्ग-मेखले  
सर्वाशा-परिपूरक-चक्र-स्वामिनि!  
  
इन्द्र-मय्यग्नि-मयि यम-मयि निऋति-मयि वरुण-मयि वायु मयि  
सोम-मयीशान-मयि ब्रह्म-मय्यनन्त-मयि वज्र-मय्यग्नि-मयि  
दण्ड-मयि खड्ग-मयि पाश-मय्यङ्कुश-मयि गदा-मयि  
त्रिशूल-मयि पद्म-मयि चक्र-मयि वर-मय्यङ्कुश-मयि  
पाश मय्यभय-मयि बटुक-मयि योगिनी-मयि क्षेत्रपाल-मयि  
गण-पति-मय्यष्ट-वसु-मयि द्वादशादित्य-मय्येकादश-  
रुद्र-मयि सर्व-भूत-मय्यमृतेश्वर-सहितश्रीभुवनेश्वरि  
त्रैलोक्य-मोहन-चक्र-स्वामिनि नमस्ते नमस्ते नमस्ते स्वाहा श्रीं  
ह्रीं श्रीं  ॐ ॥  
  
फल-श्रुतिः-  
कथयामि महादेवि! भुवनेशीं महेश्वरीम् ।  
अनया सदृशो विद्या नान्या ज्ञानस्य साधने ॥ १॥  
  
नात्र चित्त-विशुद्धिर्वा नारि-मित्रादि-दूषणम् ।  
न वा प्रयास-बाहुल्यं समयासमयादिकम् ॥ २॥  
  
देवैर्देवत्व-विधये सिद्धैः खेचर-सिद्धये ।  
पन्नगै राक्षसैर्मर्त्यैर्मुनिभिश्च मुमुक्षुभिः ॥ ३॥  
  
कामिभिर्धर्मिभिश्चार्थ-लिप्सुभिः सेविता परा ।  
न तथा व्यय-बाहुल्यं काम-क्लेश-करं तथा ॥ ४॥  
  
य एवं चिन्तयेन्मन्त्री सर्व-कामार्थ-सिद्धिदाम् ।  
तस्य हस्ते सदैवास्ति सर्व-सिद्धिर्न संशयः ॥ ५॥  
  
गद्य-पद्य-मयी वाणी सभायां विजयी भवेत् ।  
तस्य दर्शन-मात्रेण वादिनो निष्कृतादरः ॥ ६॥  
  
राजानोऽपि हि दासत्वं भजन्ते किं प्रयोजनः ।  
दिवा-रात्रौ पुरश्चर्या कर्तुश्चैव क्षमो भवेत् ॥ ७॥  
  
सर्वस्यैव जनस्येह वल्लभः कीर्ति-वर्धनः ।  
अन्ते च भजते देवी-गणत्वं दुर्लभं नरः ॥ ८॥  
  
चन्द्र-सूर्य-समो भूत्वा वसेत् कल्पायुतं दिवि ।  
न तस्य दुर्लभं किञ्चित् यो वेत्ति भुवनेश्वरीम् ॥ ९॥  
  
इति श्रीभुवनेश्वरीरहस्ये श्रीशुद्धशक्तिखड्गमालास्तोत्रं सम्पूर्णम् ॥  
  
  
Proofread by Ganesh Kandu kanduganesh at gmail.com  
  
