---
Category: devii, dashamahAvidyA, devI
Description/comments: From Durlabh Stotrani. muNDamAlA tantra
File name: mAtangIstotram2.itx
Indexextra: (Scan)
Language: Sanskrit
Latest update: June 17, 2019
Location: doc_devii
Proofread by: Aruna Narayanan narayanan.aruna at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: mAtangIstotram 2
engtitle: mAtangIstotram 2
itxtitle: mAtaNgIstotram 2
title: मातण्गीस्तोत्रम् २

---
  
 मातङ्गी स्तोत्रम्   
नमामि वरदां देवीं सुमुखीं सर्वसिद्धिदाम् ।  
सूर्यकोटिनिभां देवीं वह्निरूपां व्यवस्थिताम् ॥ १॥  
  
रक्तवस्त्र नितम्बां च रक्तमाल्योपशोभिताम् ।  
गुञ्जाहारस्तनाढ्यान्तां परञ्ज्योतिस्वरूपिणीम् ॥ २॥  
  
मारणं मोहनं वश्यं स्तम्भनाकर्ष दायिनी ।  
मुण्ड कर्त्रिं शरावामां परञ्ज्योतिस्वरूपिणीम् ॥ ३॥  
  
स्वयम्भुकुसुम प्रीतां ऋतुयोनिनिवासिनीम् ।  
शवस्थां स्मेरवदनां परञ्ज्योतिस्वरूपिणीम् ॥ ४॥।  
  
रजस्वला भवेन्नित्यं पूजेष्टफलदायिनी ।  
मद्यप्रियं रतिमयीं परञ्ज्योतिस्वरूपिणीम् ॥ ५॥  
  
शिवविष्णुविरञ्चीनां साद्यां बुद्धिप्रदायिनीम् ।  
असाध्यं साधिनीं नित्यां परञ्ज्योतिस्वरूपिणीम् ॥ ६॥  
  
रात्रौ पूजा बलियुतां गोमांस रुधिरप्रियाम् ।  
नानाऽलङ्कारिणीं रौद्रीं पिशाचगणसेविताम् ॥ ७॥  
  
इत्यष्टकं पठेद्यस्तु ध्यानरूपां प्रसन्नधीः ।  
शिवरात्रौ व्रतेरात्रौ वारूणी दिवसेऽपिवा ॥ ८॥  
  
पौर्णमास्याममावस्यां शनिभौमदिने तथा ।  
सततं वा पठेद्यस्तु तस्य सिद्धि पदे पदे ॥ ९॥  
  
इति एकजटा कल्पलतिका शिवदीक्षायान्तर्गतम् मातङ्गी स्तोत्रं सम्पूर्णम् ॥  
  
  
Proofread by Aruna Narayanan narayanan.aruna at gmail.com  
  
