---
Author: Sachchidananda Shivabhinava Nrisimha Bharati Swamigal
Category: devii, sachchidAnanda-shivAbhinava-nRisiMhabhAratI, devI, dashamahAvidyA,
  lalitA
File name: lalitAstotram.itx
Indexextra: (Scans 1, 2)
Language: Sanskrit
Latest update: November 9, 2018
Location: doc_devii
Proofread by: PSA Easwaran psawaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subcategory: lalitA
Subject: philosophy/hinduism/religion
Sublocation: devii
Text title: lalitAstotram
engtitle: lalitAstotram
itxtitle: lalitAstotram (shivAbhinavanRisiMhabhAratIvirachitam)
title: ललितास्तोत्रम् (शिवाभिनवनृइसिंहभारतीविरचितम्)

---
  
 श्रीललितास्तोत्रम्   
कथनीयं किं वाञ्छितमम्ब पुरस्ते न सर्वज्ञा ।  
किं त्वं शैलेशसुते पूरय वाञ्छां ममाशु करुणाब्धे ॥ १॥  
  
एतावता तव स्यात्का हानिः कामवैरिपुण्यतते ।  
पश्य दृगग्रेण जनं क्लिष्टमिमं बहुविधैर्दुःखैः ॥ २॥  
  
ईडितपदे सुराग्र्यैरीशानप्रभृतिभिर्निजेष्टाप्त्यै ।  
ईप्सितवितरणनिर्जितकल्पतरो रोहिणीशशिशुचूडे ॥ ३॥  
  
लक्ष्यं भूयादक्ष्णोर्ललनारत्नं ललाटनयनस्य ।  
क्व नु मम हेतुविहीनापारकृपाजन्मगेहमगजन्म ॥ ४॥  
  
ह्रीमान्को वा न भवति गिरिजे त्वत्पादपङ्कजं स्तोतुम् ।  
पद्मजषण्मुखफणिराण्मुख्या अपि यत्र मूकतां यान्ति ॥ ५॥  
  
इति शृङ्गेरि श्रीजगद्गुरु श्रीसच्चिदानन्दशिवाभिनवनृसिंह-  
भारतीस्वामिभिः विरचितं श्रीललितास्तोत्रं सम्पूर्णम् ।  
  
  
Proofread by PSA Easwaran psaeaswaran at gmail.com  
  
