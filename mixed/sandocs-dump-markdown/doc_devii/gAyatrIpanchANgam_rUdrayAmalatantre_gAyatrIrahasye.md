---
Category: devii, gAyatrI
Description/comments: Rudrayamalatantra, Gayatrirahasya
File name: gAyatrIpanchAngam.itx
Indexextra: (Scan)
Language: Sanskrit
Latest update: April 5, 2020
Location: doc_devii
Proofread by: Mandar Mali aryavrutta at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: gAyatrI
Subject: philosophy/hinduism/religion
Sublocation: devii
Text title: Gayatri Panchangam
Transliterated by: Mandar Mali aryavrutta at gmail.com
engtitle: gAyatrIpanchAngam
itxtitle: gAyatrIpanchANgam (rUdrayAmalatantre gAyatrIrahasye)
title: गायत्रीपञ्चाण्गम् (रूद्रयामलतन्त्रे गायत्रीरहस्ये)

---
  
 गायत्रीपञ्चाङ्गम्   
भैरव उवाच -  
श्रृणु देवि प्रवक्ष्यामि गायत्रीतत्त्वमुत्तमम् ।  
स्तोमं मन्त्रमयं नाम सर्वतन्त्रेषु गोपितम् ॥ १॥  
  
अङ्गपञ्चाङ्गमीशानि महापातकनाशनम् ।  
पुण्यप्रदं वेदसारं सर्वतत्त्वोत्तमोत्तमम् ॥ २॥  
  
परमार्थाभिख्यातस्य स्तोत्रस्यास्ति ऋषिः शिवः ।  
त्रिष्टुप् छन्दो महादेवि त्रिपदी देवता स्मृता ॥ ३॥  
  
तारं बीजं शिरः शक्तिः स्वर्गं कीलकमीश्वरि ।  
धर्मार्थकाममोक्षार्थे विनियोग इति स्मृतः ॥ ४॥  
  
ध्यानम्-  
चतुर्भुजामर्कसहस्रकोटिभां  
     त्रिलोचनां हारकिरीटशोभिताम् ।  
कपालखट्वाङ्गधरां महोज्ज्वलां  
     (श्रुती) श्वरी पञ्चमुखीं भजाम्यहम् ॥ १॥  
  
विविधमणिमयूरवैः स्फीतकेयूरहारां  
     प्रवरकनककाञ्चीकिङ्किणीकिङ्किणाढ्याम् ।  
सकलभुवनरक्षासृष्टिसंहारकर्त्रीं  
     निगमपरमविद्यामाश्रये वेदधात्रीम् ॥ २॥  
  
प्रणवं मनुराजमौलिरत्नोपरि  
     देवेश्वरि वेदसागरोत्थाम् ।  
प्रजये हृदये दयः समुद्रः सततं  
     ब्रह्मविदीश्वरो भवेद्य एकः ॥ ३॥  
  
शङ्का भवेच्चैव विहाय शङ्का  
     कङ्कालमालाभरणो निशीथे ।  
कृशानुभानुप्रभया समानो  
     विमानचारी स भवेत समानः ॥ ४॥  
  
नृबीजमन्तः शिवशक्तिरूपं  
     विभोर्जपेद्यः त्रिपदीरहस्यम् ।  
स कामुकः कामकलाविदग्धो  
     भवेत्तु रम्भाङ्गविलासभागी ॥ ५॥  
  
त्रिकूटबीजं तव मन्त्रमध्ये  
     जपेद्भवानि स्मरतप्तचेता ।  
स मीनकामांश्च निदाघमेधो  
     भवेद्भुवो भूपबुधो जनेन्द्रः ॥ ६॥  
  
स्मरजपेद्यः परमार्थपथ्यां  
     निर्वाणपथ्यां तव पञ्चवक्त्रे ।  
समस्तलोकाधिपतिः पुरेऽसौ  
     भवेत्परानुग्रहभाजनं सः ॥ ७॥  
  
परां जपेद्यः परमार्थतथ्यां  
     निर्वाणरथ्यां तव पञ्चवक्त्रे ।  
सुलोचनांलोचनवीक्षणोरु  
     प्रभावपीयूषरसाकुलात्मा ॥ ८॥  
  
लक्ष्मीं जपेद्यः परवर्गभीतः  
     श्मशानभूमौ शिववेषधारी ।  
तस्यै (-व) वश्या कमलाकरस्था  
     या विष्णुपत्नी कमलाकरस्था ॥ ९॥  
  
वाणी यदा कण्ठजले जपेद्यो  
     दशायुतं दुर्दशयाभिभूतः ।  
स वैरिवर्ग समरे निहत्य  
     भवेद्भवानीतनयो दिवेन्द्रः ॥ १०॥  
  
भीमां जपेद्यो वरतान्तकाले  
     नितान्तमम्भोजदलासनस्थः ।  
स भीमरूपोऽरिकुलं विहन्या-  
     दन्ते लभेत्कामपदं त्रिपाद्याः ॥ ११॥  
  
मन्त्र जपेद्यः शुचिरर्चनायां  
     चतुर्भुजे हव्यभुजः समक्षम् ।  
स गाणपत्यं प्रतिपद्य देव्या  
     स्तथा भवेद्विश्वनृपाधिनाथः ॥ १२॥  
  
गायत्रीत्यभिधाक्षरत्रयमिदं वेदार्थतत्त्वं परं  
     यो ध्यायेद्धृदयारविन्दकुहरे प्रातर्निशीथेऽथवा ।  
चैनाचारविचारमार्गनिपुणो वेदान्तसारोद्धृतं  
     प्रोद्भूतागमतत्त्ववित्तु त्रिपदीधाम स्वयं यास्यति ॥ १३॥  
  
रमा (सुयोगी) गिरिगह्वरान्ते  
     जपेद्गिरीशाङ्कपतेः समीपे ।  
स योगिगम्यो गुरुगर्वहारी  
     गिरां भवेदिन्द्रसमुच्चिताघ्रिः ॥ १४॥  
  
मायां जपेद्यः स्मरयुक्तचेता  
     जटाकिरीटेन्दुकले तवाग्रे ।  
स वैष्णवेन्दौ सुरनाथमौलिः  
     स्फुरन्मणिज्योतिविराजिताङ्घ्रिः ॥ १५॥  
  
मा बीजमिन्दुस्फुरतोर्ध्वबीजं  
     जपेन्निशीथे शीर्षासनस्थः ।  
यो वीरमातैकपरः स सद्यो  
     भवेद्धरायां नृपसार्वभौमः ॥ १६॥  
  
मायायुगं यः प्रजपेद्रतादौ  
     (नारी-) मुखासक्तमुखो निशीथे ।  
स लोकपालार्चितपादपद्मो  
     भवेद्भवान्ते भुवनाधि नाथः ॥ १७॥  
  
वाणी जपेद्यो जडभावयुक्तो  
     वेदान्ततत्त्वैकपरो भवेच्च ।  
तस्यास्यपद्मे वसतिं विधाय  
     ननर्त्ति वाणी विदुषां सभायाम् ॥ १८॥  
  
यो वायुपूज्यां सुरतावसाने  
     जपेन्निशीथे शशिखण्डचूडे ।  
स वायुपूज्यो बलवान् प्रयाति  
     तद्धाम सत्यं त्रिदिवेन्द्रतुल्यः ॥ १९॥  
  
कान्तार्णमन्तर्जपते स्मरान्ते  
     यो वेदमातर्दिवसावसाने ।  
वश्यो वशी तस्य पदारविन्दे  
     सुश्रूषमाणो भवता भवन्ति ॥ २०॥  
  
मन्त्रान्तरस्थं ठद्वयं जपेद्यस्  
     तेजोरूपं साधकसाधकेशि ।  
तस्याप्यास्ये भारती तस्य हस्ते  
     लक्ष्मीः कुर्याद्वास आकल्पकालम् ॥ २१॥  
  
भूगेहवृत्तस्रयषोडशार  
     नानास्त्रदिक्कोणयुगानि विन्दौ ।  
निषेदुषीं शीधुरसाकुलाक्षी  
     ज्यक्षीं त्रिवर्णां त्रिपदां भजामि ॥ २२॥  
  
देवि त्रैलोक्यमातर्लगुडवरकरे पुष्पमालावतंसे  
     नानारत्नप्रभाढ्ये त्रिनयनविलसत्सूर्यचन्द्राग्निनेत्रे ।  
पीठे वै पञ्चवक्त्रे वलयमणिविभाभासुरे नूपुराढ्ये  
     श्रीमन्नीलोत्पलाभे त्रिभुवनहृदये वेदमातः प्रसीद ॥ २३॥  
  
इति स्तोत्रं पुण्यं परममनुमयतत्त्वसहितं  
     पठेद्वा गायत्रीं निशि कुजदिने वापि सततम् ।  
पठेद्वाऽसौ दान्तः (सकलमपि) शास्त्रं गमयति  
     लभेल्लक्ष्मीं प्रान्ते परमपदवीमातृकामपि ॥ २४॥  
  
एतद्देवीपञ्चाङ्गं सर्व सारमनुत्तमम् ।  
गायत्र्यास्तत्त्वमीशानि चतुर्वेदरहस्यकम् ॥ २६॥  
  
सर्वसारमयं सिद्धिप्रदं भोगापवर्गदम् ।  
सर्वतन्त्रेषु गुप्तं च महादिव्यं महापदम् ॥ २७॥  
  
न दातव्यमभक्ताय कुचैलाय दुरात्मने ।  
अन्यशिष्याय नो देयं दत्त्वा निरयमाप्नुयात् ॥ २८॥  
  
शिष्याय शुद्धमनसे गुरुभक्ताय पार्वति ।  
दीक्षिताय कुलीनाय देयं साधकसत्तमे ॥ २९॥  
  
इतीदं देवि गायत्र्यास्तत्त्वसाररहस्यकम् ।  
गुह्यं गोप्यं न दातव्यं गोपनीयं प्रयत्नतः ॥ ३०॥  
  
इति श्री रूद्रयामलतन्त्रे गायत्रीरहस्ये  
परमार्थदेवतात्रिपदीगायत्रीपञ्चाङ्गं सम्पूर्णम् ।  
  
गायत्री रहस्य पञ्चाङ्गं  
  
Encoded and proofread by Mandar Mali aryavrutta at gmail.com  
  
