---
Author: Traditional
Category: devii, sarasvatI, stotra, devI
File name: sarasvatigiti.itx
Language: Sanskrit
Latest update: November 19, 2004
Location: doc_devii
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: sarasvatI
Subject: philosophy/hinduism/religion
Sublocation: devii
Text title: sarasvatIgItiH
Texttype: stotra
Transliterated by: WebD
engtitle: sarasvatIgItiH
itxtitle: sarasvatIgItiH
title: सरस्वतीगीतिः

---
  
 श्रीसरस्वतीगीतिः   
  
श्री गणेशाय नमः ।  
एहि लसत्सितशतदलवासिनि भारति मामकमास्यम् ।  
देहि च मे त्वदमरनिकरार्चितपादतले निजदास्यम् ॥ ध्रुवम् ॥ ॥ १॥  
  
जगदघहारिणि मधुरिपुजाये हिमगिरिजित्वरसिततमकाये ।  
श्रुतिततिसंस्कृतपदकमलादृतमिह भुवि नान्यदुपास्यम् ।  
भारति मामकमास्यम् ॥ २॥  
  
जडतरजीवनमहह मदीयं श्रुतिविरहान्न हि नृषु गणनीयम् ।  
निरवधि कृपां कुरुष्व दयामयि व्यपगच्छेन्मम दास्यम् ।  
भारति मामकमास्यम् ॥ ३॥  
  
विकसितनीलजलजकुलवासे विहितबृहस्पतिसमनिजदासे ।  
जननि कृशोदरि मम रसनोपरि विरचय शाश्वतहास्यम् ।  
भारति मामकमास्यम् ॥ ४॥  
  
भवमुखभावितभवदवदानं रचयतु मानसमविरतगानम् ।  
निपततु ते मयि दृगयि दयामयि किमपरमात्मजभाष्यम् ।  
भारति मामकमास्यम् ॥ ५॥  
  
॥ इति श्रीसरस्वतीगीतिः सम्पूर्णम् ॥  
  
  
Proofread by Ravin Bhalekar ravibhalekar@hotmail.com  
  
