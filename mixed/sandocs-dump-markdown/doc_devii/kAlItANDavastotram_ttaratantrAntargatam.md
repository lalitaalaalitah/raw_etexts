---
Category: devii, dashamahAvidyA, devI
File name: kAlItANDavastotram.itx
Language: Sanskrit
Latest update: May 17, 2019
Location: doc_devii
Proofread by: Sankhadeep Das dassankha250 at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Kali Tandava Stotram
Transliterated by: Sankhadeep Das dassankha250 at gmail.com
engtitle: kAlItANDavastotram
itxtitle: kAlItANDavastotram (ttaratantrAntargatam)
title: कालीताण्डवस्तोत्रम् (त्तरतन्त्रान्तर्गतम्)

---
  
 श्रीकालीताण्डवस्तोत्रम्   
हुंहुङ्कारे शवारूढे नीलनीरजलोचने ।  
त्रैलोक्यैकमुखे दिव्ये कालिकायै नमोऽस्तुते ॥ १॥  
  
प्रत्यालीढपदे घोरे मुण्डमालाप्रलम्बिते ।  
खर्वे लम्बोदरे भीमे कालिकायै नमोऽस्तुते ॥ २॥  
  
नवयौवनसम्पन्ने गजकुम्भोपमस्तनी ।   
वागीश्वरी शिवे शान्ते कालिकायै नमोऽस्तुते ॥ ३॥  
  
लोलजिह्वे दुरारोहे नेत्रत्रयविभूषिते ।  var  लोलजिह्वे हरालोके  
घोरहास्यत्करे देवी कालिकायै नमोऽस्तुते ॥ ४॥  var  घोरहास्यत्कटा कारे  
व्याघ्रचर्म्माम्बरधरे खड्गकर्त्तृकरे धरे ।  
कपालेन्दीवरे वामे कालिकायै नमोऽस्तुते ॥ ५॥  
  
नीलोत्पलजटाभारे सिन्दुरेन्दुमुखोदरे ।  
स्फुरद्वक्त्रोष्टदशने कालिकायै नमोऽस्तुते ॥ ६॥  
  
प्रलयानलधूम्राभे चन्द्रसूर्याग्निलोचने ।  
शैलवासे शुभे मातः कालिकायै नमोऽस्तुते ॥ ७॥  
  
ब्रह्मशम्भुजलौघे च शवमध्ये प्रसंस्थिते ।  
प्रेतकोटिसमायुक्ते कालिकायै नमोऽस्तुते ॥ ८॥  
  
कृपामयि हरे मातः सर्वाशापरिपुरिते ।  
वरदे भोगदे मोक्षे कालिकायै नमोऽस्तुते ॥ ९॥  
  
इत्युत्तरतन्त्रार्गतमं श्रीकालीताण्डवस्तोत्रं सम्पूर्णम् ॥  
  
  
Encoded and proofread by Sankhadeep Das dassankha250 at gmail.com  
  
