---
Category: devii, kavacha, dashamahAvidyA, devI
Description/comments: shAktapramodaH, rudrayAmalatantra
File name: bhairavIkavacham.itx
Language: Sanskrit
Latest update: July 29, 2018
Location: doc_devii
Proofread by: lalitha parameswari parameswari.lalitha at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: bhairavIkavacham
engtitle: bhairavIkavacham
itxtitle: bhairavIkavacham (rudrayAmalAntargatam)
title: भैरवीकवचम् (रुद्रयामलान्तर्गतम्)

---
  
 श्रीभैरवीकवचं   
श्रीपार्वत्युवाच -  
देवदेव महादेव सर्वशास्त्रविशारद ।  
कृपाङ्कुरु जगन्नाथ धर्मज्ञोसि महामते ॥ १॥  
  
भैरवी या पुरा प्रोक्ता विद्या त्रिपुरपूर्विका ।  
तस्यास्तु कवचन्दिव्यं मह्यङ्कथय तत्त्वतः ॥ २॥  
  
तस्यास्तु वचनं श्रुत्वा जगाद जगदीश्वरः ।  
अद्भुतङ्कवचन्देव्या भैरव्या दिव्यरूपि वै ॥ ३॥  
  
ईश्वर उवाच -  
कथयामि महाविद्याकवचं सर्वदुर्लभम् ।  
शृणुष्व त्वञ्च विधिना श्रुत्वा गोप्यन्तवापि तत् ॥ ४॥  
  
यस्याः प्रसादात्सकलं बिभर्मि भुवनत्रयम् ।  
यस्याः सर्वं समुत्पन्नयस्यामद्यापि तिष्ठति ॥ ५॥  
  
माता पिता जगद्धन्या जगद्ब्रह्मस्वरूपिणी ।  
सिद्धिदात्री च सिद्धास्स्यादसिद्धा दुष्टजन्तुषु ॥ ६॥  
  
सर्वभूतहितकरी सर्वभूतस्वरूपिणी ।  
ककारी पातु मान्देवी कामिनी कामदायिनी ॥ ७॥  
  
एकारी पातु मान्देवी मूलाधारस्वरूपिणी ।  
इकारी पातु मान्देवी भूरि सर्वसुखप्रदा ॥ ८॥  
  
लकारी पातु मान्देवी इन्द्राणी वरवल्लभा ।  
ह्रीङ्कारी पातु मान्देवी सर्वदा शम्भुसुन्दरी ॥ ९॥  
  
एतैर्वर्णैर्महामाया शम्भवी पातु मस्तकम् ।  
ककारे पातु मान्देवी शर्वाणी हरगेहिनी ॥ १०॥  
  
मकारे पातु मान्देवी सर्वपापप्रणाशिनी ।  
ककारे पातु मान्देवी कामरूपधरा सदा ॥ ११॥  
  
ककारे पातु मान्देवी शम्बरारिप्रिया सदा ।  
पकारी पातु मान्देवी धराधरणिरूपधृक् ॥ १२॥  
  
ह्रीङ्कारी पातु मान्देवी आकारार्द्धशरीरिणी ।  
एतैर्वर्णैर्महामाया कामराहुप्रियाऽवतु ॥ १३॥  
  
मकारः पातु मान्देवी सावित्री सर्वदायिनी ।  
ककारः पातु सर्वत्र कलाम्बरस्वरूपिणी ॥ १४॥  
  
लकारः पातु मान्देवी लक्ष्मीः सर्वसुलक्षणा ।  
ह्रीं पातु मान्तु सर्वत्र देवी त्रिभुवनेश्वरी ॥ १५॥  
  
एतैर्वर्णैर्महामाया पातु शक्तिस्वरूपिणी ।  
वाग्भवं मस्तकमम्पातु वदनङ्कामराजिका ॥ १६॥  
  
शक्तिस्वरूपिणी पातु हृदययन्त्रसिद्धिदा ।  
सुन्दरी सर्वदा पातु सुन्दरी परिरक्षति ॥ १७॥  
  
रक्तवर्णा सदा पातु सुन्दरी सर्वदायिनी ।  
नानालङ्कारसंयुक्ता सुन्दरी पातु सर्वदा ॥ १८॥  
  
सर्वाङ्गसुन्दरी पातु सर्वत्र शिवदायिनी ।  
जगदाह्लादजननी शम्भुरूपा च मां सदा ॥ १९॥  
  
सर्वमन्त्रमयी पातु सर्वसौभाग्यदायिनी ।  
सर्वलक्ष्मीमयी देवी परमानन्ददायिनी ॥ २०॥  
  
पातु मां सर्वदा देवी नानाशङ्खनिधिः शिवा ।  
पातु पद्मनिधिर्देवी सर्वदा शिवदायिनी ॥ २१॥  
  
दक्षिणामूर्तिर्माम्पातु ऋषिः सर्वत्र मस्तके ।  
पङ्क्तिश्छन्दः स्वरूपा तु मुखे पातु सुरेश्वरी ॥ २२॥  
  
गन्धाष्टकात्मिका पातु हृदयं शङ्करी सदा ।  
सर्वसम्मोहिनी पातु पातु सङ्क्षोभिणी सदा ॥ २३॥  
  
सर्वसिद्धिप्रदा पातु सर्वाकर्षणकारिणी ।  
क्षोभिणी सर्वदा पातु वशिनी सर्वदावतु ॥ २४॥  
  
आकर्षिणी सदा पातु सं मोहिनी सदावतु ।  
रतिर्देवी सदा पातु भगाङ्गा सर्वदावतु ॥ २५॥  
  
महेश्वरी सदा पातु कौमारी सर्वदावतु ।  
सर्वाह्लादनकारी माम्पातु सर्ववशङ्करी ॥ २६॥  
  
क्षेमङ्करी सदा पातु सर्वाङ्गसुन्दरी तथा ।  
सर्वाङ्गयुवतिः सर्वं सर्वसौभाग्यदायिनी ॥ २७॥  
  
वाग्देवी सर्वदा पातु वाणिनी सर्वदावतु ।  
वशिनी सर्वदा पातु महासिद्धिप्रदा सदा ॥ २८॥  
  
सर्वविद्राविणी पातु गणनाथः सदावतु ।  
दुर्गा देवी सदा पातु बटुकः सर्वदावतु ॥ २९॥  
  
क्षेत्रपालः सदा पातु पातु चावरिशान्तिका ।  
अनन्तः सर्वदा पातु वराहः सर्वदावतु ॥ ३०॥  
  
पृथिवी सर्वदा पातु स्वर्णसिम्हासनन्तथा ।  
रक्तामृतञ्च सततम्पातु मां सर्वकालतः ॥ ३१॥  
  
सुरार्णवः सदा पातु कल्पवृक्षः सदावतु ।  
श्वेतच्छत्रं सदा पातु रक्तदीपः सदावतु ॥ ३२॥  
  
नन्दनोद्यानं सततम्पातु मां सर्वसिद्धये ।  
दिक्पालाः सर्वदा पान्तु द्वन्द्वौघाः सकलास्तथा ॥ ३३॥  
  
वाहनानि सदा पान्तु अस्त्राणि पान्तु सर्वदा ।  
शस्त्राणि सर्वदा पान्तु योगिन्यः पान्तु सर्वदा ॥ ३४॥  
  
सिद्धाः पान्तु सदा देवी सर्वसिद्धिप्रदावतु ।  
सर्वाङ्गसुन्दरी देवी सर्वदावतु मान्तथा ॥ ३५॥  
  
आनन्दरूपिणी देवी चित्स्वरूपा चिदात्मिका ।  
सर्वदा सुन्दरी पातु सुन्दरी भवसुन्दरी ॥ ३६॥  
  
पृथग्देवालये घोरे सङ्कटे दुर्गमे गिरौ ।  
अरण्ये प्रान्तरे वापि पातु मां सुन्दरी सदा ॥ ३७॥  
  
इदङ्कवचमित्युक्तं मन्त्रोद्धारश्च पार्वति ।  
यः पठेत्प्रयतो भूत्वा त्रिसन्ध्यन्नियतः शुचिः ॥ ३८॥  
  
तस्य सर्वार्थसिद्धिः स्याद्यद्यन्मनसि वर्तते ।  
गोरोचनाकुङ्कुमेन रक्तचन्दनकेन वा ॥ ३९॥  
  
स्वयम्भूकुसुमैः शुक्लैर्भूमिपुत्रे शनौ सुरे ।  
श्मशाने प्रान्तरे वापि शून्यागारे शिवालये ॥ ४०॥  
  
स्वशक्त्या गुरुणा यन्त्रम्पूजयित्वा कुमारिकाः ।  
तन्मनुम्पूजयित्वा च गुरुपङ्क्तिन्तथैव च ॥ ४१॥  
  
देव्यै बलिन्निवेद्याथ नरमार्जारसूकरैः ।  
नकुलैर्महिषैर्मेषैः पूजयित्वा विधानतः ॥ ४२॥  
  
धृत्वा सुवर्णमध्यस्तङ्कण्ठे वा दक्षिणे भुजे ।  
सुतिथौ शुभनक्षत्रे सूर्यस्योदयने तथा ॥ ४३॥  
  
धारयित्वा च कवचं सर्वसिद्धिलभेन्नरः ।  
कवचस्य च माहात्म्यन्नाहवर्षशतैरपि ॥ ४४॥  
  
शक्नोमि तु महेशानि वक्तुन्तस्य फलन्तु यत् ।  
न दुर्भिक्षफलन्तत्र न चापि पीडनन्तथा ॥ ४५॥  
  
सर्वविघ्नप्रशमनं सर्वव्याधिविनाशनम् ॥ ४६॥  
  
सर्वरक्षाकरञ्जन्तोश्चतुर्वर्गफलप्रदम् ।  
यत्र कुत्र न वक्तव्यन्न दातव्यङ्कदाचन ॥ ४७॥  
  
मन्त्रम्प्राप्य विधानेन पूजयेत्सततं सुधीः ।  
तत्रापि दुर्लभं मन्ये कवचन्देवरूपिणम् ॥ ४८॥  
  
गुरोः प्रसादमासाद्य विद्याम्प्राप्य सुगोपिताम् ।  
तत्रापि कवचन्दिव्यन्दुर्लभम्भुवनत्रये ॥ ४९॥  
  
श्लोकवा स्तवमेकवा यः पठेत्प्रयतः शुचिः ।  
तस्य सर्वार्थसिद्धिः स्याच्छङ्करेण प्रभाषितम् ॥ ५०॥  
  
गुरुर्द्देवो हरः साक्षात्पत्नी तस्य च पार्वती ।  
अभेदेन यजेद्यस्तु तस्य सिद्धिरदूरतः ॥ ५१॥  
  
इति श्रीरुद्रयामले भैरवभैरवीसंआदे श्रीभैरवीकवचं  
सम्पूर्णम् ॥  
  
  
Proofread by lalitha parameswari parameswari.lalitha at gmail.com  
  
