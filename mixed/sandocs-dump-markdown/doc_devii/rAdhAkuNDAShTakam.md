---
Author: RaghunathadAsagosvAmi
Category: devii, aShTaka, radha, raghunAthadAsagosvAmin, stavAvalI, devI
Description/comments: From Collected prayers by Raghunatha Dasa Goswami Stavavali
File name: rAdhAkuNDAShTakam.itx
Indexextra: (VSM 3, Text, Meaning 1, 2, Info)
Language: Sanskrit
Latest update: March 8, 2019
Location: doc_devii
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: radha
Subject: philosophy/hinduism/religion
Sublocation: devii
Text title: rAdhAkuNDAShTakam
engtitle: rAdhAkuNDAShTakam
itxtitle: rAdhAkuNDAShTakam
title: राधाकुण्डाष्टकम्

---
  
 श्रीराधाकुण्डाष्टकम्   
वृषभदनुजनाशान्नर्मधर्मोक्तिरङ्गै-  
     र्निखिलनिजसखीभिर्यत्स्वहस्तेन पूर्णम् । निखिलनिजतनू  
प्रकटितमपि वृन्दारण्यराज्ञा प्रमोदै-  
     स्तदतिसुरभि राधाकुण्डमेवाश्रयो मे ॥ १॥  
  
व्रजभुवि मुरशत्रोः प्रेयसीनां निकामै-  
     रसुलभमपि तूर्णं प्रेमकल्पद्रुमं तम् ।  
जनयति हृदि भूमौ स्नातुरुच्चैर्प्रियं य-  
     त्तदतिसुरभि राधाकुण्डमेवाश्रयो मे ॥ २॥  
  
अघरिपुरपि यत्नादत्र देव्याः प्रसाद-  
     प्रसरकृतकताक्षप्राप्तिकामः प्रकामम् ।  
अनुसरति यदुचाइः स्नानसेवानुबन्धै-  
     स्तदतिसुरभि राधाकुण्डमेवाश्रयो मे ॥ ३॥  
  
व्रजभुवनसुधांशोः प्रेमभूमिर्निकामं  
     व्रजमधुरकिशोरीमौलिरत्नप्रियेव ।  
परिचितमपि नाम्ना या च तेनैव तस्या-  
     स्तदतिसुरभि राधाकुण्डमेवाश्रयो मे ॥ ४॥  
  
अपि जन इह कश्चिद्यस्य सेवाप्रसादैः  
     प्रणयसुरलता स्यात्तस्य गोष्ठेन्द्रसूनोः ।  
सपदि किल मदीशादास्यपुष्पप्रशस्या  
     तदतिसुरभि राधाकुण्डमेवाश्रयो मे ॥ ५॥  
  
तटमधुरनिकुञ्जः कॢप्तनामान उच्चै-  
     र्निजपरिजनवर्गैः संविभज्याश्रितस्तैः ।  
मधुकररुतरम्या यस्य राजन्ति काम्या-  
     स्तदतिसुरभि राधाकुण्डमेवाश्रयो मे ॥ ६॥  
  
तटभुवि वरवेद्यां यस्य नर्मातिहृद्यां  
     मधुरमधुरवार्तां गोष्ठचन्द्रस्य भङ्ग्या ।  
प्रठयति मिथ ईशा प्राणसख्यालिभिः सा  
     तदतिसुरभि राधाकुण्डमेवाश्रयो मे ॥ ७॥  
  
अनुदिनमतिरङ्गैः प्रेममत्तालिसङ्घै-  
     र्वरसरसिजगन्धैर्हारिवारिप्रपूर्णे ।  
विहरत इह यस्मिन्दम्पती तौ प्रमत्तौ  
     तदतिसुरभि राधाकुण्डमेवाश्रयो मे ॥ ८॥  
  
अविकलमति देव्याश्चारु कुण्डाष्टकं यः  
     परिपठति तदीयोल्लासिदास्यार्पितात्मा ।  
अचिरमिह शरीरे दर्शयत्येव तस्मै  
     मधुरिपुरतिमोदैः श्लिष्यमाणां प्रियां ताम् ॥ ९॥  
  
इति श्रीरघुनाथदासगोस्वामिविरचितस्तवावल्यां  
               राधाकुण्डाष्टकं श्रीसम्पूर्णम् ।  
  
Proofread by PSA Easwaran psaeaswaran at gmail.com  
  
