---
Category: devii, pArvatI, aShTaka, devI
File name: pArvatyaShTakam.itx
Language: Sanskrit
Latest update: March 21, 2018
Location: doc_devii
Proofread by: Sivakumar Thyagarajan and PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: pArvatI
Subject: philosophy/hinduism/religion
Sublocation: devii
Text title: pArvatyaShTakam
Transliterated by: Sivakumar Thyagarajan shivakumar24 at gmail.com
engtitle: pArvatyaShTakam
itxtitle: pArvatyaShTakam
title: पार्वत्यष्टकम्

---
  
 श्रीपार्वत्यष्टकम्   
  
ॐ श्रीगणेशाय नमः ।  
  
महारजतचेलया महितमल्लिकामालया  
    तुलारहितफालया तुलितवारिभृज्जालया ।  
शिवाभिमतशीलया शिशिरभानुचूडालया  
    महीध्रवरबालया मम हृतं मनो लीलया ॥ १॥  
  
नमज्जनभवान्तया नलिनशोभिनेत्रान्तया  
    निरीतिकृदुदन्तया निजनिवासवेदान्तया ।  
लसच्छुकशकुन्तया ललितकुन्दजिद्दन्तया  
    मनो मम हृतं तया मनसिजान्तकृत्कान्तया ॥ २॥  
  
सुर्वर्णसुमनासया सुरमहीधरावासया  
    शशाङ्करुचिहासया शरबिषक्तबाणासया ।  
कृपाकलितदासया कृतजगत्त्रयोल्लासया  
    विभिन्नपुरशासया विवशितोऽहमत्रासया ॥ ३॥  
  
कचालिजितभृङ्गया कमलजित्त्वरापाङ्गया  
    कुतूहलिकुरङ्गया कुचयुगे महातुङ्गया ।  
कनद्रुचितरङ्गया कलितविद्विषद्भङ्गया  
    प्रसक्तहरसङ्गया परवशोऽस्मि वामाङ्गया ॥ ४॥  
  
वतंसितकदम्बया वदनलोभिलोलम्बया  
    करादृतकलम्बया क्रमविधूतकादम्बया ।  
प्रणम्रधृतशम्बया प्रकटिताखिललम्बया  
    हृतोऽस्मि जगदम्बया हृतशशाङ्कभृद्बिम्बया ॥ ५॥  
  
जनीलसदहार्यया जनिमतां मनोधार्यया  
    सुरारिवधकार्यया सुकृतिवैदितौदार्यया ।  
परित्रयिविचार्यया प्रियकवृक्षभूचर्यया  
    प्रकाशितहृदार्यया पशुपतेरहं भार्यया ॥ ६॥  
  
प्रणम्रसुरवर्गया प्रकटितात्मभूसर्गया  
    स्तुवानमुनिगर्गया स्तुतिकृदर्पितस्वर्गया ।  
हिमाद्रिकुलनिर्गया हिततरत्नयीमार्गया  
    मदाकुलितभर्गया मनसि मे स्थितं दुर्गया ॥ ७॥  
  
पुरो नटितरम्भया पुरहरे स्थितारम्भया  
    समग्रकुचकुम्भया सकलवन्द्यवाग्गुम्भया ।  
शराहतनिशुम्भया शमितदुर्जनोज्जृम्भया  
    भवाम्यहमदम्भया परवशो गणेड्डिम्भया ॥ ८॥  
  
इति पार्वत्यष्टकं सम्पूर्णम् ॥  
  
  
Encoded by Sivakumar Thyagarajan shivakumar24 at gmail.com  
Proforead by Sivakumar Thyagarajan and PSA Easwaran psaeaswaran at gmail.com  
  
