---
Author: shrii vidyaadhiisha
Category: devii, dashamahAvidyA, stotra, devI
File name: rAjarAjeshvarIchUrNikA.itx
Indexextra: (audio)
Language: Sanskrit
Latest update: September 1, 2005
Location: doc_devii
Proofread by: Antaratma antaratma at Safe-mail.net
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: Hinduism/religion/traditional
Sublocation: devii
Text title: rAjarAjeshvarI churNikA
Texttype: stotra
Transliterated by: Antaratma antaratma at Safe-mail.net
engtitle: rAjarAjeshvarI churNikA
itxtitle: rAjarAjeshvarI cUrNikA
title: राजराजेश्वरी चूर्णिका

---
  
 श्रीराजराजेश्वरी चूर्णिका   
  
श्रीमत् कमलापुर कनकधराधरवर निरुपम परम पावन  
मनोहर प्रान्ते, सरसिजभवोपम  
विश्वम्भरामरवर्गगनिग्गलत्ससम्भ्रम गुम्भानुगुम्भ निरन्तर  
पठ्यमान निखिल निगमागम शास्त्र पुराणेतिहास कथानिर्मल  
निनादसमाक्रान्ते ॥ १॥  
  
तत्र प्रवर्द्धित  
मन्दार-मयूर-खर्जुर-कोविदार-जम्बीर-जम्बू-  
निम्ब-कदम्बोदुम्बर-साल-रसाल-तमाल-तक्कोल-हिन्ताल-  
नाळिकेर-कदली-क्रमुक-मातुलुङ्ग-नारङ्ग-लवङ्ग-बादरी-  
चम्पकाशोक-पुन्नागागरुचन्दन-कुरुवक-मरुवक-वेलद्राक्षा-  
मल्लिका-मालती-माधवीलता-शोभायमान-पुष्पितफलित-ललित  
विविध वनतरुवाटिका मध्यप्रदेशे ॥ २॥  
  
शुकपिकशारिका निकरमयूर चकोर चक्रवाक  
भरद्वाज-पिङ्गल-टिट्टिभ-गरुढ-विहगकुलायन कोलाहलारव  
परिपूरिताशे, तत्र सुधारसोपम-पानीयकासार स्फुटकलित  
कुमुदेन्दीवरषण्ड-सञ्चरन्मराल चक्रवाक कारण्डव प्रमुख  
जलाण्डजमण्डली शोभायमाने, नन्दनवन कृतबहुमाने ॥ ३॥  
  
चारुचामीकर प्राकारगोपुर वलयिते, सुलळिते,  
सुस्निग्धविराजित वज्रस्तम्भ सहस्रपत्मरागपलफलक  
जातरूपन्त्रतन निर्मित प्रथममण्तप-  
द्वीतीयमण्टपान्तराळमण्टप मूलमहामण्टपस्थाने,  
शिल्पिशास्त्रप्रधाने,  
कलितवज्रवैढूर्य-माणिक्य-गोमेतक-पुष्पराग-  
पत्मराग-मरकत-नील-मुक्ता-प्रवाळाख्य  
नवरत्नतेजोविराजित बिन्दुत्रिकोण षट्कोणवसुकोण श्रीचक्रस्वरूप  
भद्रसिंहासनासीने, देवताप्रधाने ॥ ४॥  
  
चरणाङ्गुळिनखमुखरुचिनिचय पराभ्रततारके, श्रिमन्माणिक्य  
मञ्जीरमण्डित श्रीपदाम्बुजद्वये, मीनकेतनमणि  
तुणीरविलासविजयिजङ्घायुगळे, कनकरम्भास्तम्भितोरुद्वये,  
कन्दर्पस्वर्णस्यन्दनपटुतर शकटसन्निभनितम्ब बिम्बे ॥ ५॥  
  
दिनकरोदयार्धविकसितारविन्दनाभिप्रदेशे,  
रोमराजीविराजितवळित्रये, भासुरकरभोदरे,  
जम्भासुररिपुकुम्भिकुम्भसमुज्ज्यम्भित शातकुम्भकुम्भायमान  
सम्भावितपयोधरद्वये, अद्वये, गोवित कुशकलश  
कक्षद्वयारुणित सूर्य पट्टाभिधानमुक्तामणिप्रोत  
कञ्चुकविराजमाने, कोमळतरकल्पवल्लीसमान  
पाशाङ्कुशवराभय मुद्रामुद्रितत्सन्त्सणत्कार विराजित  
चतुर्भुजे ॥ ६॥  
  
त्रैलोक्यजैत्रयात्रागमनसुरवरकर बधमङ्गळसूत्र  
त्रिमेखाशोभितकण्डरे, नवप्रवालवल्लवपक्वबिम्बफलाधरे,  
निरन्तरकर्पूरताम्बूलच्यर्वणारुणितरदनपङ्क्तिद्वये,  
चन्पकप्रसूनतिलपुष्पसमान  
नासापुटाग्रोदञ्चितमौक्तिकाभरणे,  
कर्णावतंसीकृतेन्दिवरविराजितकपोलभागे,  
अरविन्ददळदीर्घलोचने ॥ ७॥  
  
कुसुमशरकोडन्दलेखालङ्कारि मनोहारिभृलतायुगळे,  
सुलळिताष्टमीचन्द्रलावण्यललाटफलके, कस्तूरिकातिलके,  
हरिन्मणिद्विरेफावलि प्रकाशकेशपाशे, कनकाङ्गदहारकेयूर  
नानाविधायुध स्थिरीभृतसौदामिनी  
तुलितलळितन्त्रतनतन्त्रलते ॥ ८॥  
  
काश्यपात्रि  
भरद्वाजव्यासपराशर-मार्कण्डेय-विश्वामित्र-  
कण्वकपिलगर्गपुलस्त्यागस्त्यादि  
सकलमुनिमनोध्यब्रह्म तेजोमये, चिन्मये ॥ ९॥  
  
सेवार्थागताङ्ग-वङ्ग-कलिङ्ग-काम्भोज-सौवीर-सौराष्ट्र-  
महारष्ट्र-मागध-निषध-चोल-चेर-पाण्ड्य-पाञ्चाल-द्रविड-  
द्राविड-घोट-लाट-वराट-कर्णाटकास्ड्र-भोज-कुरु-गान्धार-  
विदर्भ-विज्रुम्भ-बाह्लीक-बर्बर-केरळ-कैकय-कोसल-शूरसेन-  
च्यवन-टङ्कण-कोङ्कण-मत्स्य-माध्व-सैन्धव-काशी-भद्राशी-  
ऐन्द्रांशी-उत्तरगिरि-षट्पञ्चाशत्-देशादीशादि-गन्धर्व  
हेषारवहीत्कारवरथाङ्गक्रैम्कारभेरी-झङ्कार मदुळ  
ध्वनिहुङ्कारयुक्त चतुरङ्गसमेत जितसुरराजाधिराज  
पुङ्खानुपुङ्खगमनागमन विशीर्णाभरणाद्ययुत पाटली  
वालुकायमान प्रथम मण्टप सन्निधाने ॥ १०॥  
  
तत्तत् पूजजाल  
क्रियमानार्घ्य-पाद्याचमनीय-स्नान-वस्त्राभरण-  
जलगन्ध-पुष्पाक्षत-धूपदीप-नैवेद्यताम्बूल-  
प्रदक्षिणनमस्कार-स्तोत्रस्वान्त  
सन्तोषितवरप्रदानशीले, श्रीबाले ॥ ११॥  
  
रम्भोर्वशीमेनका-तिलोत्तमा-हरिणी-घृताची  
मञ्जूघोष-अलम्बुसाद्युताफ्सरस्त्री-᳚धिमिन्धिमित᳚  
चित्रोपमित्र नर्तनोल्लासावलोकनद्वये, कृत्तिवासःप्रिये,  
बण्डासुर-प्रेरिताखण्डदोर्दुण्ड रक्षोमण्डली खण्डने ॥ १२॥  
  
निजराङ्गुळीयकादि मत्स्य-कूर्म-वराहादि नारायण  
दशावतारे, हिमवत्कुलाचलराजकन्ये, सर्वलोकमान्ये ॥ १३॥  
  
श्री विद्याधीशरचित चूर्णिकश्रवणपठनानन्दिनां  
सम्प्रार्थितायुरारोग्यसौन्दर्य विद्याबुद्धि पुत्रपौत्र  
कळत्रैश्वर्यादि सकलसौख्यप्रदे ,  
श्रीमत्कमलाम्बिके ! पराशक्ते !  
नमस्ते ! नमस्ते ! नमस्ते !  
मुक्ताविद्रुम हेमकुण्डलधरा सिंहाधिरूढा शिवा ।  
रक्ताम्भोजसमानकान्ति वदना श्रीमत्किरीटान्विता ॥  
  
मुक्ताहेमविचित्रहारकटकैः पीताम्बरा शङ्करी ।  
भक्ताभीष्टवरप्रदानचतुरा माम्पातु हेमाम्बिका ॥  
  
॥ श्री विद्याधीश विरचित श्री राजराजेश्वरी चूर्णिका  
समाप्ता ॥  
  
  
Encoded and proofread by  
Antaratma antaratma at Safe-mail.net  
  
