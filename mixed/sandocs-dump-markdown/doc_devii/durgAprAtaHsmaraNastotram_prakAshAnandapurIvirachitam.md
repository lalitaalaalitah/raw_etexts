---
Category: devii, suprabhAta, devI
File name: durgAprAtaHsmaraNam.itx
Indexextra: (Scan)
Language: Sanskrit
Latest update: August 15, 2018
Location: doc_devii
Proofread by: Madhura Bal madhurabal11 gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: Durga Pratahsmarana Stotra
Transliterated by: Madhura Bal madhurabal11 gmail.com
engtitle: durgAprAtaHsmaraNam
itxtitle: durgAprAtaHsmaraNastotram (prakAshAnandapurIvirachitam)
title: दुर्गाप्रातःस्मरणस्तोत्रम् (प्रकाशानन्दपुरीविरचितम्)

---
  
 श्रीदुर्गाप्रातःस्मरणस्तोत्रम्   
  
प्रातः स्मरन्निदमहं गिरिराजकन्या-  
     मार्त्तार्त्तिमोचनचणस्मरणां विनीतः ।  
आवेदयामि करुणामृतपूरवर्षै-  
     राप्लावयाशु जनमार्त्तमिमं प्रपन्नम् ॥ १॥  
  
प्रातर्नमन्निदमहं विनिवेदयामि  
     श्रीमेनकेक्षणचकोरसुधांशुलेखाम् ।  
शिष्टान्यहानि मम सन्तु पवित्रितानि  
     त्वत्पादचिन्तनसमाहितहृद्विलासैः ॥ २॥  
  
प्रातर्भजन्नहमवाप्तसमस्तकामां  
     कामान्तकारिमहिलां महितां हिताय ।  
मातर्जहीहि मम वाञ्छितसंविधाने-  
     ऽवज्ञां कृताञ्जलिरिदं विनिवेदयामि ॥ ३॥  
  
श्लोकत्रयं विरचितं यमिना प्रबोधा-  
     नन्देन नन्दयतु शश्वदिदं प्रसन्नम् ।  
श्रीमन्महेशनयनोन्मदभृङ्गमाला  
     लास्यास्पदाम्बुजमुखीकरुणैकपात्रान् ॥ ४॥  
  
इति श्रीमत्परमहंसपरिव्राजकाचार्यस्वामिप्रकाशानन्दपुरीविरचितं  
     दुर्गाप्रातःस्मरणस्तोत्रं सम्पूर्णम् ॥  
  
  
Encoded and proofread by Madhura Bal madhurabal11 gmail.com  
  
