---
Author: Traditional
Category: aShTaka, devii, sarasvatI, devI
Description-comments: From Brihatstotraratnakara with 408 stotras
File name: sarasvatyaShTakam.itx
Language: Sanskrit
Latest update: June 5, 2016
Location: doc_devii
Proofread by: Nat Natarajan nat.natarajan at gmail.com, NA
Send corrections to: Sanskrit@cheerful.com
Site access: https://sanskritdocuments.org
Source: padmapurANa
SubDeity: sarasvatI
Subject: philosophy/hinduism/religion
Sublocation: devii
Text title: sarasvatyaShTakam
Transliterated by: Nat Natarajan nat.natarajan at gmail.com
engtitle: sarasvatyaShTakam
itxtitle: sarasvatyaShTakam (padmapurANAntargatam)
title: सरस्वत्यष्टकम् (पद्मपुराणान्तर्गतम्)

---
  
 सरस्वत्यष्टकम्   
श्रीगणेशाय नमः ।  
शतानीक उवाच ।  
महामते महाप्राज्ञ सर्वशास्त्रविशारद ।  
अक्षीणकर्मबन्धस्तु पुरुषो द्विजसत्तम ॥ १॥  
  
मरणे यज्जपेज्जाप्यं यं च भावमनुस्मरन् ।  
परं पदमवाप्नोति तन्मे ब्रूहि महामुने ॥ २॥  
  
शौनक उवाच ।  
इदमेव महाराज पृष्टवांस्ते पितामहः ।  
भीष्मं धर्मविदां पृष्ठेदं धर्मपुत्रो युधिष्ठिरः ॥ ३॥  
  
युधिष्ठिर उवाच ।  
पितामह महाप्राज्ञ सर्वशास्त्रविशारद ।  
बृहस्पतिस्तुता देवी वागीशाय महात्मने ।  
आत्मानं दर्शयामास सूर्य कोटिसमप्रभम् ॥ ४॥  
  
सरस्वत्युवाच ।  
वरं वृणीष्व भद्रं ते यत्ते मनसि वर्तते ।  
बृहस्पतिरुवाच ।  
यदि मे वरदा देवि दिव्यज्ञानं प्रयच्छ मे ॥ ५॥  
  
देव्युवाच ।  
हन्त ते निर्मलं ज्ञानं कुमतिध्वंसकारकम् ।  
स्तोत्रेणानेन ये भक्त्या मां स्तुवन्ति मनीषिणः ॥ ६॥  
  
बृहस्पतिरुवाच ।  
लभते परमं ज्ञानं यत्सुरैरपि दुर्लभम् ।  
प्राप्नोति पुरुषो नित्यं महामायाप्रसादतः ॥ ७॥  
  
सरस्वत्युवाच ।  
त्रिसन्ध्यं प्रयतो नित्यं पठेदष्टकमुत्तमम् ।  
तस्य कण्ठे सदा वासं करिष्यामि न संशयः ॥ ८॥  
  
इति श्रीपद्मपुराणे दिव्यज्ञानप्रदायकं सरस्वत्यष्टकस्तोत्रं सम्पूर्णम् ॥  
  
  
Proofread by Nat Natarajan, NA  
  
