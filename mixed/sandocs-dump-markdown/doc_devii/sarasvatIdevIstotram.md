---
Category: devii, sarasvatI
Description/comments: Parishishta 15 of Bhairava Padmavati Kalpa, Jain/Gujarati publication,
  1993
File name: sarasvatIdevIstotram.itx
Language: Sanskrit
Latest update: April 14, 2018
Location: doc_devii
Proofread by: DPD
Send corrections to: sanskrit@cheerful.com
Site access: https://sanskritdocuments.org
SubDeity: sarasvatI
Subject: philosophy/hinduism/religion
Sublocation: devii
Text title: sarasvatIdevIstotram
Transliterated by: DPD
engtitle: sarasvatIdevIstotram
itxtitle: sarasvatIdevIstotram
title: सरस्वतीदेवीस्तोत्रम्

---
  
 देवीस्तोत्रम्   
  
श्रीसरस्वत्यै नमः ।  
श्री शारदे (सरस्वति)!  नमस्तुभ्यं जगद्भवनदीपिके ।  
विद्वज्जनमुखाम्भोजभृङ्गिके!  मे मुखे वस ॥ १॥  
  
वागीश्वरि!  नमस्तुभ्यं नमस्ते हंसगामिनि! ।  
नमस्तुभ्यं जगन्मातर्जगत्कर्त्रिं!  नमोऽस्तु ते ॥ २॥  
  
शक्तिरूपे!  नमस्तुभ्यं कवीश्वरि!  नमोऽस्तु ते ।  
नमस्तुभ्यं भगवति!  सरस्वति!  नमोऽस्तुते ॥ ३॥  
  
जगन्मुख्ये नमस्तुभ्यं वरदायिनि!  ते नमः ।  
नमोऽस्तु तेऽम्बिकादेवि!  जगत्पावनि!  ते नमः ॥ ४॥  
  
शुक्लाम्बरे!  नमस्तुभ्यं ज्ञानदायिनि!  ते नमः ।  
ब्रह्मरूपे!  नमस्तुभ्यं ब्रह्मपुत्रि!  नमोऽस्तु ते ॥ ५॥  
  
विद्वन्मातर्नमस्तुभ्यं वीणाधारिणि!  ते नमः ।  
सुरेश्वरि!  नमस्तुभ्यं नमस्ते सुरवन्दिते! ॥ ६॥  
  
भाषामयि!  नमस्तुभ्यं शुकधारिणि!  ते नमः ।  
पङ्कजाक्षि!  नमस्तुभ्यं मालाधारिणि!  ते नमः ॥ ७॥  
  
पद्मारूढे!  नमस्तुभ्यं पद्मधारिणि!  ते नमः ।  
शुक्लरूपे नमस्तुभ्यं नमञ्जिपुरसुन्दरि ॥ ८॥  
  
श्री(धी)दायिनि!  नमस्तुभ्यं ज्ञानरूपे!  नमोऽस्तुते ।  
सुरार्चिते!  नमस्तुभ्यं भुवनेश्वरि!  ते नमः ॥ ९॥  
  
कृपावति!  नमस्तुभ्यं यशोदायिनि!  ते नमः ।  
सुखप्रदे!  नमस्तुभ्यं नमः सौभाग्यवर्द्धिनि! ॥ १०॥  
  
विश्वेश्वरि!  नमस्तुभ्यं नमस्त्रैलोक्यधारिणि ।  
जगत्पूज्ये!  नमस्तुभ्यं विद्यां देहि (विद्यादेवी) महामहे ॥ ११॥  
  
श्रीर्देवते!  नमस्तुभ्यं जगदम्बे!  नमोऽस्तुते ।  
महादेवि!  नमस्तुभ्यं पुस्तकधारिणि!  ते नमः ॥ १२॥  
  
कामप्रदे नमस्तुभ्यं श्रेयोमाङ्गल्यदायिनि ।  
सृष्टिकर्त्रिं!  स्तुभ्यं सृष्टिधारिणि!  नमः ॥ १३॥  
  
जगद्धिते!  नमस्तुभ्यं नमः संहारकारिणि! ।  
विद्यामयि!  नमस्तुभ्यं विद्यां देहि दयावति! ॥ १४॥  
  
अथ लक्ष्मीनामानि -  
महालक्ष्मि नमस्तुभ्यं पीतवस्त्रे नमोऽस्तु ते ।  
पद्मालये!  नमस्तुभ्यं नमः पद्मविलोचने ॥ १५॥  
  
सुवर्णाङ्गि नमस्तुभ्यं पद्महस्ते नमोऽस्तु ते ।  
नमस्तुभ्यं गजारूढे विश्वमात्रे नमोऽस्तु ते ॥ १६॥  
  
शाकम्भरि नमस्तुभ्यं कामधात्रि नमोऽस्तु ते ।  
क्षीराब्धिजे नमस्तुभ्यं शशिस्वस्रे नमोऽस्तु ते ॥ १७॥  
  
हरिप्रिये!  नमस्तुभ्यं वरदायिनि ते नमः ।  
सिन्दूराभे नमस्तुभ्यं नमः सन्मतिदायिनि ॥ १८॥  
  
ललिते!  च नमस्तुभ्यं वसुदायिनि ते नमः ।  
शिवप्रदे नमस्तुभ्यं समृद्धिं देहि मे रमे! ॥ १९॥  
  
अथ योगिनीरूपाणि -  
गणेश्वरि! नमस्तुभ्यं दिव्ययोगिनि ते!  नमः ।  
विश्वरूपे!  नमस्तुभ्यं महायोगिनि! ते नभः ॥ २०॥  
  
भयङ्करि! नमस्तुभ्यं सिद्धयोगिनि! ते नमः ।  
चन्द्रकान्ते!  नमस्तुभ्यं चक्रेश्वरि! नमोऽस्तु ते ॥ २१॥  
  
पद्मावति!  नमस्तुभ्यं रुद्रवाहिनि! ते नमः ।  
परमेश्वरि!  नमस्तुभ्यं कुण्डलिनि! नमोऽस्तु ते ॥ २२॥  
  
कलावति! नभस्तुभ्यं मन्त्रवाहिनि! ते नमः ।  
मङ्गले!  च नमस्तुभ्यं श्रीजयन्ति! नमोस्तु ते ॥ २३॥  
  
अथान्यनामानि -  
चण्डिके!  च नमस्तुभ्यं दुर्गे!  देवि!  नमोऽस्तु ते ।  
स्वाहारूपे नमस्तुभ्यं स्वधारूपे नमोऽस्तु ते ॥ २४॥  
  
प्रत्यङ्गिरे नमस्तुभ्यं गोत्रदेवि नमोऽस्तु ते ।  
शिवे!  कृष्णे नमस्तुभ्यं नमः कैटभनाशिनि ॥ २५॥  
  
कात्यायनि!  नमस्तुभ्यं नमो धूम्रविनाशिनि!  
नारायणि!  नमस्तुभ्यं नमो महिषखण्डिनि! ॥ २६॥  
  
सहस्राक्षि! नमस्तुभ्यं नमश्चण्डविनाशिनि!  
तपस्विनि! नमस्तुभ्यं नमो मुण्डविनाशिनि! ॥ २७॥  
  
अग्निज्वाले! नमस्तुभ्यं नमो निशुम्भखण्डिनि!  
भद्रकालि!  नमस्तुभ्यं मधुमर्दिनि! ते नमः ॥ २८॥  
  
महाबले!  नमस्तुभ्यं शुम्भखण्डिनि! ते नमः ।  
श्रुतिमयि! नमस्तुभ्यं रक्तबीजवधे! नमः ॥ २९॥  
  
धृतिमयि! नमस्तुभ्यं दैत्यमर्दिनि! ते नमः ।  
दिवागते! नमस्तुभ्यं ब्रह्मदायिनि! ते नभः ॥ ३०॥  
  
माये! क्रिये!  नमस्तुभ्यं श्रीमालिनि! नमोऽस्तु ते ।  
मधुमति! नमस्तुभ्यं कले! कालि! नमोऽस्तु ते ॥ ३१॥  
  
श्रीमातङ्गि नमस्तुभ्यं विजये!  च नमोऽस्तु ते ।  
जयदे! च नमस्तुभ्यं श्रीशाम्भवि! नमोऽस्तु ते ॥ ३२॥  
  
त्रिनयने नमस्तुभ्यं नमः शङ्करवल्लभे! ।  
वाग्वादिनि नमस्तुभ्यं श्रीभैरवि! नमोऽस्तु ते ॥ ३३॥  
  
मन्त्रमयि! नमस्तुभ्यं क्षेमङ्करि! नमोऽस्तु ते ।  
त्रिपुरे!  च नमस्तुभ्यं तारे शबरि!  ते नमः ॥ ३४॥  
  
हरसिद्धे! नमस्तुभ्यं ब्रह्मवादिनि!  ते नमः ।  
अङ्गे!  वङ्गे!  नमस्तुभ्यं कालिके! च नमोऽस्तु ते ॥ ३५॥  
  
उमे! नन्दे!  नमस्तुभ्यं यमघण्टे! नमोऽस्तु ते ।  
श्रीकौमारि! नमस्तुभ्यं वातकारिणि! ते नमः ॥ ३६॥  
  
दीर्घदंष्ट्रे! नमस्तुभ्यं महादंष्ट्रे! नमोऽस्तु ते ।  
प्रभे!  रौद्रि!  नमस्तुभ्यं सुप्रभे!  ते नमो नमः ॥ ३७॥  
  
महाक्षमे! नमस्तुभ्यं क्षमाकारि! नमोऽस्तु ते ।  
सुतारिके! नमस्तुभ्यं भद्रकालि!  नमोऽस्तु ते ॥ ३८॥  
  
चन्द्रावति नमस्तुभ्यं वनदेवि नमोऽस्तु ते ।  
नारसिंहि!  नमस्तुभ्यं महाविद्ये!  नमोऽस्तु ते ॥ ३९॥  
  
अग्निहोत्रि! नमस्तुभ्यं सूर्यपुत्रि! नमोऽस्तु ते ।  
सुशीतले!  नमस्तुभ्यं ज्वालामुखि!  नमोऽस्तु ते ॥ ४०॥  
  
सुमङ्गले!  नमस्तुभ्यं वैश्वानरि! नमोऽस्तु ते  
निरञ्जने!  नमस्तुभ्यं श्रीवैष्णवि! नमोऽस्तु ते ॥ ४१॥  
  
श्रीवाराहि! नमस्तुभ्यं तोतलायै नमो नमः ।  
कुरुकुल्ले! नमस्तुभ्यं भैरवपत्नि! ते नमः ॥ ४२॥  
  
अथागमोक्तनामानि स्वयमूह्यानि पण्डितैः ।  
कथ्यन्ते कानि नामानि प्रसिद्धानि तथा न वा ॥ ४३॥  
  
हेमकान्ते! नमस्तुभ्यं हिङ्गुलायै नमो नमः ।  
यज्ञविद्ये नमस्तुभ्यं वेदमातर्नमोऽस्तु ते ॥ ४४॥  
  
श्रीमृडानि नमस्तुभ्यं विन्ध्यवासिनि ते नमः ।  
पृथ्वीज्योत्सने! नमस्तुभ्यं नमो नारदसेविते! ॥ ४५॥  
  
प्रह्लादिनि! नमस्तुभ्यमपर्णायै नमो नमः ।  
जैनेश्वरि! नमस्तुभ्यं सिंहगामिनि! ते नमः ॥ ४६॥  
  
बौद्धमातर्नमस्तुभ्यं जिनमातर्नमोऽस्तु ते ।  
ॐ कारे च नमस्तुभ्यं राज्यलक्ष्भि! नमोऽस्तु ते ॥ ४७॥  
  
सुधात्मिके! नमस्तुभ्यं राजनीते! नमोऽस्तु ते ।  
मन्दाकिनि!  नमस्तुभ्यं गोदावरि!  नमोऽस्तु ते ॥ ४८॥  
  
पताकिनि! नमस्तुभ्यं भगमालिनि!  ते नमः ।  
वज्रायुधे! नमस्तुभ्यं परापरकले! नमः ॥ ४९॥  
  
वज्रहस्ते! नमस्तुभ्यं मोक्षदायिनि! ते नमः ।  
शतबाहु नमस्तुभ्यं कुलवासिनि ते नमः ॥ ५०॥  
  
श्रीत्रिशक्ते नमस्तुभ्यं नमश्चण्डपराक्रमे ।  
महाभुजे!  नमस्तुभ्यं नमः षट्वक्रभेदिनि! ॥ ५१॥  
  
नभःश्यामे! नमस्तुभ्यं षट्चक्रक्रमवासिनि! ।  
वसुप्रिये! नमस्तुभ्यं रक्तादिनि! नमो नमः ॥ ५२॥  
  
महामुद्रे! नमस्तुभ्यमेकचक्षुर्नमोऽस्तु ते ।  
पुष्पबाणे! नमस्तुभ्यं खगगामिनि ते नमः ॥ ५३॥  
  
मधुमत्ते! नमस्तुभ्यं बहुवर्णे! नमो नमः ।  
मदोद्धते! नमस्तुभ्यं इन्द्रचापिनि! ते नमः ॥ ५४॥  
  
चक्रहस्ते! नमस्तुभ्यं श्रीखङ्गिनि! नमो नभः ।  
शक्तिहस्ते! नमस्तुभ्यं नमस्त्रिशूलधारिणि! ॥ ५५॥  
  
वसुधारे!  नमस्तुभ्यं नमो मयूरवाहिनि! ।  
जालन्धरे! नमस्तुभ्यं सुबाणायै! नमो नमः ॥ ५६॥  
  
अनन्तर्वीर्ये! नमस्तुभ्यं वरायुधधरे! नमः ।  
वृषप्रिये! नमस्तुभ्यं शत्रुनाशिनि! ते नमः ॥ ५७॥  
  
वेदशक्ते! नमस्तुभ्यं वरधारिणि! ते नमः ।  
वृषारूढं! नमस्तुभ्यं वरदायै! नमो नमः ॥ ५८॥  
  
शिवदूति! नमस्तुभ्यं नमो धर्मपरायणे! ।  
घनध्वनि! नमस्तुभ्यं षट्कोणायै! नमो नमः ॥ ५९॥  
  
जगद्गर्भे! नमस्तुभ्यं त्रिकोणायै! नमोनमः ।  
निराधारे! नमस्तुभ्यं सत्यमार्गप्रबोधिनि! ॥ ६०॥  
  
निराश्रये!  नमस्तुभ्यं छत्रच्छायाकृतालये! ।  
निराकारे!  नमस्तुभ्यं वह्निकुण्डकृतालये! ॥ ६१॥  
  
प्रभावति!  नमस्तुभ्यं रोगनाशिनि! ते नमः ।  
तपोनिष्टे! नमस्तुभ्यं सिद्धिदायिनि! ते नमः ॥ ६२॥  
  
त्रिसन्ध्यिके! नमस्तुभ्यं दृढबन्धविमोक्षणि! ।  
तपोयुक्ते! नमस्तुभ्यं काराबन्धविमोचनि! ॥ ६३॥  
  
मेघमाले! नमस्तुभ्यं भ्रमनाशिनि! ते नमः ।  
ह्रीङ्क्लीङ्कारि! नमस्तुभ्यं सामगायनि! ते नमः ॥ ६४॥  
  
ॐ ऐंरूपे!  नमस्तुभ्यं बीजरूपं!  नमोऽस्तु ते ।  
नृपवश्ये!  नमस्तुभ्यं शस्यवर्द्धिनि!  ते नमः ॥ ६५॥  
  
नृपसेव्ये!  नमस्तुभ्यं धनवर्द्धिनि!  ते नमः ।  
नृपमान्ये!  नमस्तुभ्यं लोकवश्यविधायिनि! ॥ ६६॥  
  
नमः सर्वाक्षरमयि!  वर्णमालिनि!  ते नमः ।  
श्रीब्रह्माणि!  नमस्तुभ्यं चतुराश्रमवासिनि! ॥ ६७॥  
  
शास्त्रमयि!  नमस्तुभ्यं वरशस्त्रास्त्रधारिणि! ।  
तुष्टिदे!  च नमस्तुभ्यं पापनाशिनि!  ते नमः ॥ ६८॥  
  
पुष्टिदे!  च नमस्तुभ्यमार्तिनाशिनि!  ते नमः ।  
धर्मदे!  च नमस्तुभ्यं गायत्रीमयि!  ते नमः ॥ ६९॥  
  
कविप्रिये!  नमस्तुभ्यं चतुर्वर्गफलप्रदे! ।  
जगज्जीवे!  नमस्तुभ्यं त्रिवर्गफलदायिनि! ॥ ७०॥  
  
जगद्बीजे!  नमस्तुभ्यमष्टसिद्धिप्रदे!  नमः ।  
मातङ्गिनि!  नमस्तुभ्यं नमो वेदाङ्गधारिणि! ॥ ७१॥  
  
हंसगते!  नमस्तुभ्यं परमार्थप्रबोधिनि!  
चतुर्बाहु!  नमस्तुभ्यं शैलवासिनि! ते नमः ॥ ७२॥  
  
चतुर्मुखि!  नमस्तुभ्यं द्युतिवर्द्धिनि!  ते नमः ।  
चतुःसमुद्रशयिनि!  तुभ्यं देवि!  नमो नमः ॥ ७३॥  
  
कविशक्ते!  नमस्तुभ्यं कलिनाशिनि!  ते नमः ।  
कवित्वदे!  नमस्तुभ्यं मत्तमातङ्गगामिनि! ॥ ७४॥  
  
॥ इति देवीस्तोत्रम् समाप्तम् ॥  
  
  
Encoded and proofread by DPD  
From Bhairava Padmavati Kalpa  
  
