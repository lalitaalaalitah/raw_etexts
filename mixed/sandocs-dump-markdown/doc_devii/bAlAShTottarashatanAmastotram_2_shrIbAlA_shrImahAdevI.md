---
Category: aShTottarashatanAma, devii, dashamahAvidyA, devI
Description-comments: Balasaparya
File name: bAlAShTottarashatanAmastotram2.itx
Indexextra: (Scan)
Language: Sanskrit
Latest update: August 23, 2018
Location: doc_devii
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: bAlAShTottarashatanAmastotram 2
Texttype: nAmastotram
engtitle: bAlAShTottarashatanAmastotram 2
itxtitle: bAlAShTottarashatanAmastotram 2 (shrIbAlA shrImahAdevI)
title: बालाष्टोत्तरशतनामस्तोत्रम् २ (श्रीबाला श्रीमहादेवी)

---
  
 श्रीबालाष्टोत्तरशतनामस्तोत्रम् २   
श्रीबाला श्रीमहादेवी श्रीमत्पञ्चासनेश्वरी ।  
शिववामाङ्गसम्भूता शिवमानसहंसिनी ॥ १॥  
  
त्रिस्था त्रिनेत्रा त्रिगुणा त्रिमूर्तिवशवर्तिनी ।  
त्रिजन्मपापसंहर्त्री त्रियम्बककुटम्बिनी ॥ २॥  
  
बालार्ककोटिसङ्काशा नीलालकलसत्कचा ।  
फालस्थहेमतिलका लोलमौक्तिकनासिका ॥ ३॥  
  
पूर्णचन्द्रानना चैव स्वर्णताटङ्कशोभिता ।  
हरिणीनेत्रसाकारकरुणापूर्णलोचना ॥ ४॥  
  
दाडिमीबीजरदना बिम्बोष्ठी मन्दहासिनी ।  
शङ्खःग्रीवा चतुर्हस्ता कुचपङ्कजकुड्मला ॥ ५॥  
  
ग्रैवेयाङ्गदमाङ्गल्यसूत्रशोभितकन्धरा ।  
वटपत्रोदरा चैव निर्मला घनमण्डिता ॥ ६॥  
  
मन्दावलोकिनी मध्या कुसुम्भवदनोज्ज्वला ।  
तप्तकाञ्चनकान्त्याढ्या हेमभूषितविग्रहा ॥ ७॥  
  
माणिक्यमुकुरादर्शजानुद्वयविराजिता ।  
कामतूणीरजघना कामप्रेष्ठगतल्पगा ॥ ८॥  
  
रक्ताब्जपादयुगला क्वणन्माणिक्यनूपुरा ।  
वासवादिदिशानाथपूजिताङ्घ्रिसरोरुहा ॥ ९॥  
  
वराभयस्फाटिकाक्षमालापुस्तकधारिणी ।  
स्वर्णकङ्कणजालाभकराङ्गुष्ठविराजिता ॥ १०॥  
  
सर्वाभरणभूषाढ्या सर्वावयवसुन्दरी ।  
ऐङ्काररूपा ऐङ्कारी ऐश्वर्यफलदायिनी ॥ ११॥  
  
क्लीङ्ङ्काररूपा क्लीङ्कारी क्लृप्तब्रह्माण्डमण्डला ।  
सौःकाररूपा सौः कारी सौन्दर्यगुणसंयुता ॥ १२॥  
  
सचामररतीन्द्राणी सव्यदक्षिणसेविता ।  
बिन्दुत्रिकोणषट्कोणवृत्ताष्टदलसंयुता ॥ १३॥  
  
सत्यादिलोकपालान्तदेव्यावरणसंवृता ।  
ओड्याणपीठनिलया ओजस्तेजःस्वरूपिणी ॥ १४॥  
  
अनङ्गपीठनिलया कामितार्थफलप्रदा ।  
जालन्धरमहापीठा जानकीनाथसोदरी ॥ १५॥  
  
पूर्णागिरिपीठगता पूर्णायुः सुप्रदायिनी ।  
मन्त्रमूर्तिर्महायोगा महावेगा महाबला ॥ १६॥  
  
महाबुद्धिर्महासिद्धिर्महादेवमनोहरी ।  
कीर्तियुक्ता कीर्तिधरा कीर्तिदा कीर्तिवैभवा ॥ १७॥  
  
व्याधिशैलव्यूहवज्रा यमवृक्षकुठारिका ।  
वरमूर्तिगृहावासा परमार्थस्वरूपिणी ॥ १८॥  
  
कृपानिधिः कृपापूरा कृतार्थफलदायिनी ।  
अष्टात्रिंशत्कलामूर्तिः चतुःषष्टिकलात्मिका ॥ १९॥  
  
चतुरङ्गबलादात्री बिन्दुनादस्वरूपिणी ।  
दशाब्दवयसोपेता दिविपूज्या शिवाभिधा ॥ २०॥  
  
आगमारण्यमायूरी आदिमध्यान्तवर्जिता ।  
कदम्बवनसम्पन्ना सर्वदोषविनाशिनी ॥ २१॥  
  
सामगानप्रिया ध्येया ध्यानसिद्धाभिवन्दिता ।  
ज्ञानमूर्तिर्ज्ञानरूपा ज्ञानदा भयसंहरा ॥ २२॥  
  
तत्त्वज्ञाना तत्त्वरूपा तत्त्वमय्याश्रितावनी ।  
दीर्घायुर्विजयारोग्यपुत्रपौत्रप्रदायिनी ॥ २३॥  
  
मन्दस्मितमुखाम्भोजा मङ्गलप्रदमङ्गला ।  
वरदाभयमुद्राढ्या बालात्रिपुरसुन्दरी ॥ २४॥  
  
बालात्रिपुरसुन्दर्या नाम्नामष्टोत्तरं शतम् ।  
पठनान्मननाद्ध्यानात्सर्वमङ्गलकारकम् ॥ २५॥  
  
इति श्रीबालाष्टोत्तरशतनामस्तोत्रं (२) सम्पूर्णम् ।  
  
  
Proofread by PSA Easwaran psaeaswaran at gmail.com  
  
