---
Author: Valmiki
Category: kavacha, raama, vAlmIki
Description-comments: from Anandaramayana
File name: bharatakavachaAnanda.itx
Indexextra: (scan)
Language: Sanskrit
Latest update: July 4, 2006
Location: doc_raama
Proofread by: Antaratma antaratma at Safe-mail.net
Send corrections to: Sanskrit@cheerful.com
Site access: https://sanskritdocuments.org
Subject: Hinduism/religion/traditional
Sublocation: raama
Text title: bharata kavacham
Transliterated by: Antaratma antaratma at Safe-mail.net
engtitle: bharata kavacham
itxtitle: bharatakavacham(AnandarAmAyaNAntargatam)
title: भरतकवचम्(आनन्दरामायणान्तर्गतम्)

---
  
 भरतकवचम्   
  
॥ अथ श्रीमदानन्दरामायणान्तर्गत श्री भरत कवचं ॥  
  
अगस्तिरुवाच-  
अथः परं भरतस्य कवचं ते वदाम्यहं ।  
सर्वपापहरं पुण्यं सदा श्रीरामभक्तिदं ॥ १॥  
  
कैकेयी तनयं सदा रघुवर न्यस्केक्षणं श्यामलं  
सप्त द्वीपपतेर् विदेह तनया कान्तस्य वाक्ये रतं  ।  
श्रीसीताधव सव्यपार्श्व निकटे स्तित्वा वरं चामरं  
धृत्वा दक्षिण सत्करेण भरतं तं वीजयन्तं भजे  ॥ २॥  
  
अस्य श्री भरतकवच मन्त्रस्य अगस्त्य ऋषिः ।  
श्री भरतो देवता ।  
अनुष्टुप् छन्दः ।  
शङ्ख इति बीजं ।  
कैकेयी नन्दनः इति शक्तिः ।  
भरतखण्डेश्वर इति कीलकं ।  
रामानुज इत्यस्त्रं ।  
सप्तद्वीपेश्वर दास इति कवचं ।  
रामांशज इति मन्त्रः ।  
श्रीभरत प्रीत्यर्थं  सकलमनोरथ सिद्ध्यर्थं जपे विनियोगः ॥  
  
अथ अङ्गुळी न्यासः ॥  
  
ॐ भरताय अङ्गुष्ठाभ्यां नमः ।  
ॐ शङ्खाय तर्जनीभ्यां नमः ।  
ॐ कैकेयीनन्दनाय मध्यमाभ्यां नमः ।  
ॐ भरतखण्डेश्वराय अनामिकाभ्यां नमः ।  
ॐ रामानुज कनिष्ठिकाभ्यां नमः ।  
ॐ सप्त द्वीपेश्वर दासाय करतल करपृष्ठाभ्यां नमः ॥  
  
हृदयादिन्यासः ॥  
  
ॐ भरताय हृदयाय नमः ।  
ॐ शङ्खाय शिरसे स्वाहा ।  
ॐ कैकेयीनन्दनाय शिखायै वषट् ।  
ॐ भरतखण्डेश्वराय कवचाय हुं ।  
ॐ रामानुजाय नेत्रत्रयाय वौषट् ।  
ॐ सप्त द्वीपेश्वर दासाय अस्त्राय फट् ।  
ॐ रामांशजेति दिग्बन्धः ॥  
  
अथ ध्यानम् ॥  
  
रामचन्द्र सव्यपार्श्वे स्थितं केकयजा सुतं ।  
रामाय चामरेणैव वीजयन्तं मनोरमं ॥ १॥  
  
रत्नकुण्डल केयूर कङ्कणादि सुभूषितं ।  
पीताम्बर परिधानं वनमाला विराजितं ॥ २॥  
  
माण्डवी धौत चरणं रशना नूपुरान्वितं ।  
नीलोत्पल दलश्यामं द्विजराज समाननं ॥ ३॥  
  
आजानुबाहुं भरत खण्डस्य प्रतिपालकं ।  
रामानुजं स्मितास्यञ्च शत्रुघ्न परिवन्दितं ॥ ४॥  
  
रामन्यस्तेक्षणं सौम्यं विद्युत् पुञ्च समप्रभं ।  
रामभक्तं महावीरं वन्दे तं भरतं शुभं ॥ ५॥  
  
एवं ध्यात्वा तु भरतं रामपादेक्षणं हृदि ।  
कवचं पठनीयं हि भरतस्येद मुत्तमं  ॥ ६॥  
  
कवच प्रारम्भः ॥  
  
ॐ । पूर्वतो भरतः पातु दक्षिणे कैकयीसुतः ।  
नृपात्मजः प्रतीच्यां हि पातूदीश्यां रघूत्तमः ॥ १॥  
  
अथः पातु श्यामलाङ्गः चोर्ध्वं दशरथात्मजः ।  
मध्ये भारतवर्षेशः सर्वतः सूर्यवंशजः ॥ २॥  
  
शिरस् दक्षपिता पातु भालं पातु हरिप्रियः ।  
भृवोर् मध्यम जनकजा वाक्यैक तत्परोवतु ॥ ३॥  
  
पातु जनक जामाता मम नेत्रे सदात्र हि ।  
कपोले माण्डवीकान्तः कर्णमूले स्मिताननः ॥ ४॥  
  
नासाग्रं मे सदा पातु कैकेयी तोषवर्धनः ।  
उदाराङ्गो मुखे पातु वाणीं पातु जटाधरः ॥ ५॥  
  
पातु पुष्करतातो मे जिह्वां दन्ताण् प्रभामयः ।  
चिबुकं वल्कलधरः कण्ठे पातु वराननः ॥ ६॥  
  
स्कन्धौ पातु जिताराति भुजौ शत्रुघ्न वन्दितः ।  
करौ कवचधारीच नखान् खड्गधरोवतु ॥ ७॥  
  
कुक्षौ रामानुजः पातु वक्षः श्री रामवल्लभः ।  
पार्श्वे राघव पार्श्वस्थः पातु पृष्ठं सुभाषणः ॥ ८॥  
  
जठरं च धनुर्धारी नाभिं शरकरोवतु ।  
कटिं पद्मेक्षणः पातु गुह्यं रामैकमानसः ॥ ९॥  
  
राममित्रः पातु लिङ्गमूरू श्रीरामसेवकः ।  
नन्दिग्राम स्थितः पातु जानुनी मम सर्वदा ॥ १०॥  
  
श्री रामपातुकाधारी पातु जङ्घे सदा मम ।  
गुल्फौ श्रीराम बन्धुश्च पादौ पातु सुरार्चितः ॥ ११॥  
  
रामाज्ञापालकः पातु ममाङ्गान्यत्र सर्वदा ।  
मम पादाङ्गुळीः पातु रघुवंश सुभूषणः ॥ १२॥  
  
रोमाणि पातु मे रम्यः पातु रात्रौ सुधीर् मम ।  
तूणीरधारी दिवसे दिक् पातु मम सर्वदा ॥ १३॥  
  
सर्वकालेषु मां पातु पाञ्चजन्यः सदा भुवि ।  
एवं श्रीभरस्येदं सुतीक्ष्ण कवचं शुभं ॥ १४॥  
  
मया प्रोक्तं तवाग्रे हि महामङ्गल कारकं ।  
स्तोत्राणा मुत्तमं स्तोत्रमिदं ज्ञेयं सुपुण्यदं ॥ १५॥  
  
पठनीयं सदा भक्त्या रामचन्द्रस्य हर्षदं ।  
पठित्वा भरतस्येदं कवचं  रघुनन्दनः ॥ १६॥  
  
यथा याति परं तोषं तथा स्वकवचेनन ।  
तस्मादेतत् सदा जप्यं कवचाना मनुत्तमं ॥ १७॥  
  
अस्यात्र पठनान् मर्त्यः सर्वान् कामानवाप्नुयात् ।  
विद्याकामो लभेत्विद्यां पुत्रकामो लभेत् सुतं ॥ १८॥  
  
पत्नीकामो लभेत् पत्नीं धनार्थी धन माप्नुयात् ।  
यद्यन् मनोभि लषितं तत्तत् कवचपाठतः ॥ १९॥  
  
लभ्यते मानवैरत्र सत्यं सत्यं वदाम्यहं ।  
तस्मात् सदा जपनीयं रामोपासक मानवैः ॥ २०॥  
  
इति श्री शतकोटिरामचरितान्तर्गत श्रीमदानन्दरामायणे  
वाल्मिकीये मनोहरकाण्डे श्री भरतकवचं सम्पूर्णं ॥  
  
  
  
  
  
Encoded and proofread by Antaratma antaratma at Safe-mail.net  
  
