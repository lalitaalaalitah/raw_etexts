---
Category: raama, dvAdasha
File name: rAmadvAdashanAmastotram.itx
Language: Sanskrit
Latest update: July 6, 2019
Location: doc_raama
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: raama
Text title: rAmadvAdashanAmastotram
engtitle: rAmadvAdashanAmastotram
itxtitle: rAmadvAdashanAmastotram (skandapurANAntargatam)
title: रामद्वादशनामस्तोत्रम् (स्कन्दपुराणान्तर्गतम्)

---
  
 श्रीरामद्वादशनामस्तोत्रम्   
प्रथमं श्रीधरं विद्याद्द्वितीयं रघुनायकम् ।  
तृतीयं रामचन्द्रं च चतुर्थं रावणान्तकम् ॥ १॥  
  
पञ्चमं लोकपूज्यं च षष्ठमं जानकीपतिम् ।  
सप्तमं वासुदेवं च श्रीरामं चाष्टमं तथा ॥ २॥  
  
नवमं जलदश्यामं दशमं लक्ष्मणाग्रजम् ।  
एकादशं च गोविन्दं द्वादशं सेतुबन्धनम् ॥ ३॥  
  
द्वादशैतानि नामानि यः पठेच्छ्रद्धयान्वितः ।  
अर्धरात्रे तु द्वादश्यां कुष्ठदारिद्र्यनाशनम् ॥ ४॥  
  
अरण्ये चैव सङ्ग्रामे अग्नौ भयनिवारणम् ।  
ब्रह्महत्या सुरापानं गोहत्याऽऽदि निवारणम् ॥ ५॥  
  
सप्तवारं पठेन्नित्यं सर्वारिष्टनिवारणम् ।  
ग्रहणे च जले स्थित्वा नदीतीरे विशेषतः ।  
अश्वमेधशतं पुण्यं ब्रह्मलोके गमिष्यति ॥ ६॥  
  
इति श्री स्कन्दपुराणे उत्तरखण्डे श्रीउमामहेश्वरसंवादे  
श्रीरामद्वादशनामस्तोत्रं सम्पूर्णम् ।  
  
  
