---
Category: raama
File name: bhadragiripatisaMstutiH.itx
Indexextra: (Telugu)
Language: Sanskrit
Latest update: April 28, 2019
Location: doc_raama
Send corrections to: sanskrit@cheerful.com
Site access: http://sanskritdocuments.org
Subject: philosophy/hinduism/religion
Sublocation: raama
Text title: bhadragiripatisaMstutiH
engtitle: bhadragiripatisaMstutiH
itxtitle: bhadragiripatisaMstutiH
title: भद्रगिरिपतिसंस्तुतिः

---
  
 भद्रगिरिपति संस्तुतिः   
धरणीतनया रमणी कमनीय सीताङ्क मनोहररूप हरे ।  
भरताग्रज राघव दाशरथे विजयी भव भद्रगिरीन्द्रपते ॥ १॥  
  
बुधलक्षणलक्षण सर्वविलक्षण लक्षणपूर्वज राम हरे ।  
भवपाशविनाशक हे नृहरे विजयी भव भद्रगिरीन्द्रपते ॥ २॥  
  
धरचक्र धनुश्शरदीप्त चतुष्करचक्रभवाद्यभवादिविभो ।  
परचक्रभयङ्कर हे भगवन् विजयी भव भद्रगिरीन्द्रपते ॥ ३॥  
  
अधिनीरजजन्मसुरेशमुनीन्द्रविलक्षणलक्षणदक्षपते ।  
नवकन्धरसुन्दरदिव्यतनो विजयी भव भद्रगिरीन्द्रपते ॥ ४॥  
  
सततः प्रततः प्रचरैः करुणा भरणै स्तव दिग्विसरैर्नमित ।  
स्मरणाभिरतं भवतं सततं कुरु मामिह भद्रगिरीन्द्रपते ॥ ५॥  
  
सचतुर्मुखषण्मुखपञ्चमुख प्रमुखाखिलदैवतमौलिमणे ।  
शरणागतवत्सल सारनिधे परिपालय मां वृषशैलपते ॥ ६॥  
  
अभिरामगुणाकर दाशरथे जगदेकदनुर्धर धीरमते ।  
रघुनायक राम रमेश विभो वरदोभव देव दयाजलधे ॥ ७॥  
  
इति भद्रगिरिपति संस्तुतिः समाप्ता ।  
  
  
