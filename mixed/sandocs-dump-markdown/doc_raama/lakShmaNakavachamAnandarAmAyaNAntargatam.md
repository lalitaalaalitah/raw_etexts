---
Author: Valmiki
Category: kavacha, raama, vAlmIki
Description-comments: from Anandaramayana
File name: laxmanakavachaAnanda.itx
Indexextra: (scan)
Language: Sanskrit
Latest update: July 4, 2006
Location: doc_raama
Proofread by: Antaratma antaratma at Safe-mail.net
Send corrections to: Sanskrit@cheerful.com
Site access: https://sanskritdocuments.org
Subject: Hinduism/religion/traditional
Sublocation: raama
Text title: laxmaNakavacham
Transliterated by: Antaratma antaratma at Safe-mail.net
engtitle: laxmaNakavacham
itxtitle: lakShmaNakavacham(AnandarAmAyaNAntargatam)
title: लक्ष्मणकवचम्(आनन्दरामायणान्तर्गतम्)

---
  
 श्रीलक्ष्मणकवचम्   
  
॥ अथ श्रीमदानन्दरामायणान्तर्गत श्री लक्ष्मण कवचं ॥  
  
अगस्तिरुवाच-  
सौमित्रिं रघुनायकस्य चरण द्वन्द्वेक्षणं श्यामळं ।  
बिभ्रण्तं स्वकरेण रामशिरसि छत्रं विचित्रं वरं।  
बिभ्रन्तं रघुनायकस्य सुमहत् कोदण्ड बाणासने  
तं वन्दे कमलेक्षणं जनकजा वाक्ये सदा तत्परं  ॥  
  
अस्य श्री लक्ष्मणकवच मन्त्रस्य अगस्त्य ऋषिः ।  
अनुष्टुप् छन्दः ।  
श्री लक्ष्मणो देवता ।  
शेष इति बीजं ।  
सुमित्रा नन्दनः इति शक्तिः ।  
रामानुज इति कीलकं ।  
रामदास इत्यस्त्रं ।  
रघुवंशज इति कवचं ।  
सौमित्रिरिति मन्त्रः ।  
श्रीलक्ष्मण प्रीत्यर्थं  सकलमनोभिलषित सिद्ध्यर्थं जपे विनियोगः ॥  
  
अथ अङ्गुळी न्यासः ॥  
  
ॐ लक्ष्मणाय अङ्गुष्ठाभ्यां नमः ।  
ॐ शेषाय तर्जनीभ्यां नमः ।  
ॐ सुमित्रानन्दनाय मध्यमाभ्यां नमः ।  
ॐ रामानुजाय अनामिकाभ्यां नमः ।  
ॐ रामदासाय कनिष्ठिकाभ्यां नमः ।  
ॐ रघुवंशजाय करतल करपृष्ठाभ्यां नमः ॥  
  
हृदयादिन्यासः ॥  
  
ॐ लक्ष्मणाय हृदयाय नमः ।  
ॐ शेषाय शिरसे स्वाहा ।  
ॐ सुमित्रानन्दनाय शिखायै वषट् ।  
ॐ रामानुजाय कवचाय हुं ।  
ॐ रामदासाय नेत्रत्रयाय वौषट् ।  
ॐ रघुवंशजाय अस्त्राय फट् ।  
ॐ सौमित्रये इति दिग्बन्धः ॥  
  
अथ ध्यानम् ॥  
  
रामपृष्ठ स्थितं रम्यं रत्नकुण्डल धारिणं ।  
नीलोत्पल दळश्यामं रत्नकङ्कण मण्डितं ॥ १॥  
  
रामस्य मस्तके दिव्यं बिभ्रन्तं छत्रमुत्तमं ।  
वर पीताम्बरधरं मुकुटेनादि शोभितं ॥ २॥  
  
तूणीरे कार्मुके चापि बिभ्रन्तं च स्मिताननं ।  
रत्नमालाधरं दिव्यं पुष्पमाला विराजितं ॥ ३॥  
  
एवं ध्यात्वा लक्ष्मणञ्च राघव न्यस्त लोचनं ।  
कवचं जपनीयं हि ततो भक्त्यात्र मानवैः ॥ ४॥  
  
ॐ ॥ लक्ष्मणः पातु मे पूर्वे दक्षिणे राघवानुजः ।  
प्रतीच्यां पातुः सौमित्रिः पातुदीच्यां रघूत्तमः ॥ ५॥  
  
अधः पातु महावीरः चोर्ध्वं पातु नृपात्मजः ।  
मध्ये पातु रामदासः सर्वतः सत्यपालकः  ॥ ६॥  
  
स्मिताननः शिरः पातु भालं पातूर्मिला धवः ।  
भृवोर् मध्ये धनुर्धारी सुमित्रा नन्दनोक्षिणी ॥ ७॥  
  
कपोले रममन्त्रीच सर्वदा पातु वै मम ।  
कर्णमूले सदा पातु कबन्ध भुज गण्डनः ॥ ८॥  
  
नासाग्रं मे सदा पातु सुमित्रा नन्दवर्धनः ।  
राम न्यस्तेक्षणः पातु सदा मेत्र मुखं भुवि ॥ ९॥  
  
सीतावाक्यकरः पातु मम वाणीं सदात्र हि ।  
सौम्यरूपः पातु जिह्वां अनन्तः पातु मे द्विजान् ॥ १०॥  
  
चिबुकं पातु रक्षोघ्नः कण्ठं पात्वसुरार्दनः ।  
स्कन्धौ पातु जितारातिः भुजौ पङ्कजलोचनः ॥ ११॥  
  
करौ कङ्कणधारी च नखान् रक्तनखो वतु ।  
कुक्षिं पातु विनिद्रो मे वक्षः पातु जितेन्द्रियः ॥ १२॥  
  
पार्श्वे राघव पृष्ठिस्थ पृष्ठदेशं मनोरमः ।  
नाभिं गम्भीर नाभिस्तु कटिं च ऋक्ममेखलः ॥ १३॥  
  
गुह्यं पातु सहस्रास्यः पातु लिङ्गं हरिप्रियः ।  
ऊरू पातु विष्णुतल्पः सुमुखोवतु जानुनी ॥ १४॥  
  
नागेन्द्रः पातु मे जङ्घे गुल्फौ नूपुरवान् मम ।  
पादावङ्गद तातोव्यात् पात्वङ्गानि सुलोचनः ॥ १५॥  
  
इति श्री शतकोटिरामचरितान्तर्गत श्रीमदानन्दरामायणे  
वाल्मिकीये मनोहरकाण्डे श्री लक्ष्मणकवचं सम्पूर्णं ॥  
  
  
  
  
  
Encoded and proofread by Antaratma antaratma at Safe-mail.net  
  
