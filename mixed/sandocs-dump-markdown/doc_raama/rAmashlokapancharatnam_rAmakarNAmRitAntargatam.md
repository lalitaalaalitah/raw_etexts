---
Category: pancharatna, raama
Description-comments: Verses 58-63 of Ramakarnamritam, chaturtha AshvAsaH
File name: rAmashlokapancharatnam.itx
Language: Sanskrit
Latest update: October 5, 2017
Location: doc_raama
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: raama
Text title: rAmashlokapancharatnam
engtitle: rAmashlokapancharatnam
itxtitle: rAmashlokapancharatnam (rAmakarNAmRitAntargatam)
title: रामश्लोकपञ्चरत्नम् (रामकर्णामृइतान्तर्गतम्)

---
  
 श्रीरामश्लोकपञ्चरत्नम्   
  
कञ्जातपत्रायतलोचनाय कर्णावतंसोज्ज्वलकुण्डलाय ।  
कारुण्यपात्राय सुवंशजाय नमोऽस्तु रामाय सलक्ष्मणाय ॥ १॥  
  
विद्युन्निभाम्भोदसुविग्रहाय विद्याधरैः संस्तुतसद्गुणाय ।  
वीरावताराय विराधहन्त्रे नमोऽस्तु रामाय सलक्ष्मणाय ॥ २॥  
  
संसक्तदिव्यायुधकार्मुकाय समुद्रगर्वापहरायुधाय ।  
सुग्रीवमित्राय सुरारिहन्त्रे नमोऽस्तु रामाय सलक्ष्मणाय ॥ ३॥  
  
पीताम्बरालङ्कृतमध्यकाय पितामहेन्द्रामरवन्दिताय ।  
पित्रे स्वभक्तस्य जनस्य मात्रे नमोऽस्तु रामाय सलक्ष्मणाय ॥ ४॥  
  
नमो नमस्तेऽखिलपूजिताय नमो नमश्चन्द्रनिभाननाय ।  
नमो नमस्ते रघुवंशजाय नमोऽस्तु रामाय सलक्ष्मणाय ॥ ५॥  
  
इमानि पञ्चरत्नानि त्रिसन्ध्यं यः पठेन्नरः ।  
सर्वपापविनिर्मुक्तः स याति परमां गतिम् ॥ ६॥  
  
इति श्रीरामकर्णामृतान्तर्गतं श्रीरामश्लोकपञ्चरत्नं सम्पूर्णम् ।  
  
  
Verses 58-63 of Ramakarnamritam, chaturtha AshvAsaH  
Proofread by PSA Easwaran psaeaswaran at gmail.com  
  
