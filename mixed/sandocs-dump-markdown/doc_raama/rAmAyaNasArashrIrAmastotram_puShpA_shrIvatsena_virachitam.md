---
Acknowledge-Permission: Copyright Pushpa Srivatsan
Author: Pushpa Srivatsan
Category: raama, puShpAshrIvatsan
File name: rAmAyaNasArashrIrAmastotram.itx
Indexextra: (Tamil-English Translation)
Language: Sanskrit
Latest update: November 25, 2017
Location: doc_raama
Proofread by: N V Vathsan nvvathsan at gmail.com
Send corrections to: Sanskrit@cheerful.com
Site access: https://sanskritdocuments.org
Source: SriTyagaramaPushpavali 2005/2017
Subject: philosophy/hinduism/religion
Sublocation: raama
Text title: rAmAyaNasArashrIrAmastotram
Texttype: svara
Transliterated by: N V Vathsan nvvathsan at gmail.com
engtitle: rAmAyaNasArashrIrAmastotram
itxtitle: rAmAyaNasArashrIrAmastotram (puShpA shrIvatsena virachitam)
title: रामायणसारश्रीरामस्तोत्रम् (पुष्पा श्रीवत्सेन विरचितम्)

---
  
 श्रीमद्रामायणसारश्रीरामस्तोत्रम्   
                  ॐ  
              श्रीरामजयम्  
ॐ सद्गुरुश्रीत्यागराजस्वामिने नमो नमः ।  
  
नमः श्रीत्यागराजाय मदाचार्यवराय च ।  
श्रीसीतारामभक्ताय गुरुदेवाय ते नमः ॥  
  
ॐ सीतावराय विद्महे । त्यागगेयाय धीमहि ।  
तन्नो रामः प्रचोदयात् ॥  
  
अथ श्रीमद्रामायणसारश्रीरामस्तोत्रम्  ।  
  
श्रीरामप्रेमरूपाय रामायणसुगीतये ।  
त्यागब्रह्मगुरुस्वामिसत्पादाय नमो नमः ॥ १॥  
  
श्रीत्यागब्रह्मगेयाय श्रीसीताराममूर्तये ।  
श्रीमानसाब्धिसोमाय श्रीराघवाय ते नमः ॥ २॥  
  
निर्गुणब्रह्मरूपाय नरोत्तमावतारिणे ।  
गुणास्पदाय गुण्याय रघुश्रेष्ठाय ते नमः ॥ ३॥  
  
सीतां श्रीरामपत्नीं च श्रीलक्ष्मीं जनकात्मजाम् ।  
गङ्गीभूतसुपावित्र्यां श्रीमातरं नमाम्यहम् ॥ ४॥  
  
कारुण्यवीक्षितां सत्त्वां माधुर्यतमभाषिणीम् ।  
सङ्गीतसुस्वरां सीतां श्रीमातरं नमाम्यहम् ॥ ५॥  
  
तप्तजाम्बूनदाभां तां तपनोभूततापसीम् ।  
तापत्रयाग्निशाम्यां सां श्रीमातरं नमाम्यहम् ॥ ६॥  
  
तेजोजितक्षपानाथां क्षितिजां क्षान्तिविग्रहाम् ।  
त्यागराजनुतां श्रेष्ठां वन्दे रामसतीं वराम् ॥ ७॥  
  
सर्वमङ्गलसम्पन्नां सर्वभव्यगुणाश्रयाम् ।  
सर्वमङ्गलधात्रीं च श्रीमातरं नमाम्यहम् ॥ ८॥  
  
रामो ब्रह्मस्वयञ्जातो भावनावो भवापहः ।  
नामतारकसत्सारो रामो रक्षतु मां सदा ॥ ९॥  
  
श्रीमन्नारायणोविष्णुर्भूतलावतराव्ययः ।  
रामायणमहाकाव्यनाथश्रीरामचन्द्रसः ॥ १०॥  
  
अखिलाधारमूलश्च अवाङ्मानसगोचरः ।  
अखिलाण्डैकनाथश्च अखिलाशरदाशुगः ॥ ११॥  
  
दुराप आप्तसौलभ्यो दुरितेभहरिर्हरिः ।  
दूरीकृताघसङ्घातो दूरपारकृपोदधिः ॥ १२॥  
  
मानवावतराव्यक्तः पक्षिवानरसेवितः ।  
चिरकालधरापालो विदुसाधुसुवन्दितः ॥ १३॥  
  
जन्ममृत्युजरावर्जो जगदारामरामकः ।  
जगदुद्धारणातुल्यो जयरामो जयावहः ॥ १४॥  
  
देवतासार्वभौमश्च देवादिमार्गिताच्युतः ।  
देवाधिदेवभूजापो दीनमानवरक्षकः ॥ १५॥  
  
लीलावतारपूज्यश्च लीलाचतुरमोहनः ।  
लोकधारी त्रिलोकाप्तस्त्रिलोकसन्नुतोत्तमः ॥ १६॥  
  
मोहदारी सुहृन्मोहो मोहकारी च मोक्षकः ।  
मोहनाकाररामश्च मौनिराजसुपूजितः ॥ १७॥  
  
गुणसान्द्रो गुणातीतो गरदाशनवाहनः ।  
गतकामसुहृत्कामो गतमोहातिमोहितः ॥ १८॥  
  
दशावतारलीलश्च दशाननारिरामसः ।  
दाशरथ्यतिसौलभ्यो दासमानससंरमः ॥ १९॥  
  
परिपूर्णावतारश्च परिपूर्णमनोरथः ।  
परिपालितसद्भक्तः पार्वतीरमणप्रियः ॥ २०॥  
  
दक्षशिक्षकसन्नूतो दान्तरक्षणसुव्रतः ।  
दासार्तिशामनाप्तश्च दानवासुरभेदनः ॥ २१॥  
  
गङ्गाजनकगम्भीरो बदरीधामपावनः ।  
प्रकृत्यद्भुतरूपश्च दीक्षागुरुर्मनःस्थलः ॥ २२॥  
  
भागीरथ्यलकानन्दासङ्गमस्थलसालयः ।  
रघुनाथः ससीतश्च गङ्गाभिमुखसालयः ॥ २३॥  
  
देवप्रयागदैवश्च पुण्यस्थलसुकीर्तितः ।  
पुराणालयसंस्थश्च पुराणः पुरुषोत्तमः ॥ २४॥  
  
साधुमानससञ्चारः साधुसज्जनसन्नुतः ।  
साकेतपुरिसञ्जातः सामादिनिगमाश्रितः ॥ २५॥  
  
भुक्तिमुक्तिदलीलश्च मनोगुप्तसुनामकः ।  
भवाब्धितारणोपायो मन्त्रतारकगुप्तसः ॥ २६॥  
  
नामतारकसत्सारो रूपतारकसद्गुणः ।  
नामरूपातिशायी च तारणार्थभवायनः ॥ २७॥  
  
तारकाद्भुतचारित्रस्तारकानदनामकः ।  
तारकारम्यरूपश्च तारकानन्दरामकः ॥ २८॥  
  
तारकानन्दसन्नामधेयसारसुकीर्तितः ।  
तारकाधिपवक्त्रश्च तारागणस्फुरत्स्मितः ॥ २९॥  
  
भानुवंशललामाजः श्रीमद्दशरथात्मजः ।  
कौसल्यादिव्यपुत्रश्च सर्वलक्षणसंयुतः ॥ ३०॥  
  
सौमित्र्यनुजसुप्रीतः शत्रुघ्नभरताग्रजः ।  
सर्वलोकसमिष्टश्च शशिपूर्णशुभाननः ॥ ३१॥  
  
अकलङ्कमुखालोकः अब्जनेत्रःसुधावचः ।  
अनर्घभूषणोरस्कः अमरार्चितपादसः  ॥ ३२॥  
  
अरुणोदयसङ्काशस्तरुणारुणसत्पदः ।  
अर्णोदश्यामगात्राभः  करुणारसपूरितः ॥ ३३॥  
  
मन्दस्मितमुखाम्भोजः कुन्दकुड्मलदन्दशः ।  
बिम्बोष्ठश्चारुवक्त्रश्च अतिलावण्यरामसः ॥ ३४॥  
  
आजानुबाहुतेजस्वी अरविन्दाक्षशीकरः ।  
अगश्रेष्ठातिगम्भीरः अजरुद्रादिसन्नुतः ॥ ३५॥  
  
विधृतेषुधिकोदण्डो वीततामसराजसः ।  
विधुकोटिशसम्भासो वागीशनुतराजसः ॥ ३६॥  
  
कोदण्डपाणिविख्यातः काशीशनुततारकः ।  
कुटिलालकलावण्यः कवीनहृदयालयः ॥ ३७॥  
  
कपोलमुकुरो माप्त उमोमाप्ताप्तनामकः ।  
कुमनोगणभीमश्च कुसुमाकरमण्डितः ॥ ३८॥  
  
द्युत्ययुतविभाकोशो गमनद्विरदाद्भुतः ।  
माधुर्यस्वरगाम्भीर्यो जितापघनसुस्वनः ॥ ३९॥  
  
धर्मात्मधन्यधीरश्च धर्मपालनसुव्रतः ।  
धर्मार्थकाममोक्षश्च धाराधराभविग्रहः ॥ ४०॥  
  
दिव्यो दाशरथी दान्तो दिननाथान्वयाब्धिचः ।  
दिव्यलावण्यशौर्यश्च दीनबन्धुर्धराधिपः ॥ ४१॥  
  
साकेतराजकौमारः सर्वोन्नतगुणास्पदः ।  
सत्यकामः सुशीलश्च सत्कारुण्यसुवैभवः ॥ ४२॥  
  
मुनिभावितसत्यश्च मुनिमानसपूजितः ।  
मुनिवन्दितरामश्च मुनिजीवनजीवनः ॥ ४३॥  
  
रामः कौशिकमित्रश्च मुनियागसुपालनः ।  
तरुणारुणसन्दृश्यो मुनिपूजितसत्पदः ॥ ४४॥  
  
पादस्पर्शजिताहल्याशापः  पापविमोचनः ।  
पादस्मरणपालश्च पापान्धपटभास्करः ॥ ४५॥  
  
जितशङ्करचापश्च श्रीजानकीमनोहरः ।  
सीताहृदब्जखद्योतः सीतारामो रघूत्तमः ॥ ४६॥  
  
त्राणशौर्यसुबाणश्च जामदग्न्यमदापहः ।  
जितरामो जिताप्तश्च सर्वानन्दकरः सुखः ॥ ४७॥  
  
वीरो जनकजामाता जानकीप्राणनायकः ।  
वरानन्दसुकन्दश्च मैथिलीमानसारमः ॥ ४८॥  
  
कल्याणसुन्दराकारः कल्याणराजमोहनः ।  
सीतामोहनरामश्च कल्याणरूपसच्छविः ॥ ४९॥  
  
मातापित्रतिनन्दश्च अयोध्याजनमोदनः ।  
श्याममेघशरच्चन्द्रनिभसीतासमेतसः ॥ ५०॥  
  
एकवागेकपत्नीक एकबाणैकवीर्यवान् ।  
एकतृष्णापहैकश्च एकवस्तुवपुर्धरः ॥ ५१॥  
  
आत्मारामो जितात्मा च जितकामो जितेन्द्रियः ।  
मानसारामरामश्च अभिरामः सुगारमः ॥ ५२॥  
  
मृदुभाषः स्वरानन्दो माधुर्यपूर्णसुस्वरः ।  
वाचस्पतिनुतो वाचो वाङ्मालिकासुभूषितः ॥ ५३॥  
  
नामसुस्वरमाधुर्यो नामप्रभावतारकः ।  
नामरामसुशब्दश्च रामो धर्मपराक्रमः ॥ ५४॥  
  
त्यक्तपट्टाभिषेकश्च तातवाक्यसुपालनः ।  
सीतानुगगतारण्यो लक्ष्मणानुजसेवितः ॥ ५५॥  
  
गुहारामस्तपोभान्तस्तीर्णगङ्गो भवापहः ।  
तापसार्चितसत्पादो भराजमुखशोभनः ॥ ५६॥  
  
योगीन्द्रभावितात्मा च भरद्वाजर्षिसंस्तुतः ।  
यमुनासङ्गतागङ्गापूतप्रयागपावनः ॥ ५७॥  
  
चित्रकूटगिरिप्रस्थो वाल्मीकिऋषिदर्शितः ।  
सौमित्रिनिर्मितारम्यपर्णशालसुवासितः ॥ ५८॥  
  
सीतारामो वनारामः सौमित्रिसेवतोषितः ।  
साधुचित्पद्मभाकोशः सीतावरानुजाश्रितः ॥ ५९॥  
  
स्नातमन्दाकिनीसीतासहारामवनाश्रितः ।  
अतिरम्यवनानन्दः सीतानुजसमेतसः ॥ ६०॥  
  
भरताश्लिष्टमाहात्मा  पादुकापूतकेकयः ।  
नन्दिग्रामाभिषिक्तद्विपादुकायोध्यपालनः ॥ ६१॥  
  
उत्सृष्टचित्रकूटश्च अनसूयात्रिसङ्गतः ।  
दिव्यालङ्कृतभार्यश्च तापसाशीर्वचास्पदः ॥ ६२॥  
  
सम्पूतदण्डकारण्यो हताशरः सुहृद्धितः ।  
तापसार्तिविनाशश्च मुनिसन्नुतसत्सुखः ॥ ६३॥  
  
पञ्चवट्यारमारामस्तपस्वी यतमानसः ।  
पाटितासुरवृन्दश्च वृन्दारवृन्दवन्दितः ॥ ६४॥  
  
खरदूषणसंहारो निशाचरहराव्ययः ।  
वैदेहीहर्षसंश्लिष्टो वैदेहीभाग्यभव्यसः ॥ ६५॥  
  
ऋषिदेवपरामोद ऋषिसङ्कुलसंस्तुतः ।  
ऋषभारूढवन्द्यश्च ऋषिवेषमहायशाः ॥ ६६॥  
  
तामसासुरसंहारस्तापसार्तिनिवारणः ।  
तापसानन्दलीलश्च तापनीयारमारमः ॥ ६७॥  
  
वारिजानननेत्रश्च वरवीरः शुभाकरः ।  
वनमाली वरानन्दो वसुधातनयाप्रियः ॥ ६८॥  
  
मायामारीचसम्पाटो मायातीतस्वरूपवान् ।  
मायादारी महाबाहुर्मायाम्बुदसमीरणः ॥ ६९॥  
  
लुप्तसीतामहाप्रेष्ठः क्षितिजान्वेषणायुतः ।  
परित्यक्तजनस्थानस्त्यक्तपञ्चवटीतटः ॥ ७०॥  
  
आसादितजटायुश्च आत्मबन्धुः सुभाषितः ।  
भूजाहरणसन्देशक्रोधितासाध्यवीरसः ॥ ७१॥  
  
जटायुमोक्षसंस्कारो राजाधिपो वनेचरः ।  
जनाधारो जरापेतो राजीवलोचनापरः ॥ ७२॥  
  
शबर्युपहृताशश्च शबरीभक्त्युपाश्रयः ।  
शबरीमोक्षसाक्षी च सर्वसाक्षी दिनान्वयः ॥ ७३॥  
  
पम्पातीरसुसञ्चारः पम्पापारसुसञ्चरः ।  
ऋष्यमूकप्रतिप्रस्थो राजर्षिवेषतेजसः ॥ ७४॥  
  
हनुमत्सङ्गतश्शस्तः सभ्रातृकश्च मावरः  ।  
सीतान्वेषणयुक्तश्च हनुमच्छ्लोकितानुतः ॥ ७५॥  
  
सुग्रीवोपेतसुग्रीवः सौमित्रिसेविताग्रथः ।  
मित्रीकृतेनपुत्रश्च मित्रवंशप्रदीपकः ॥ ७६॥  
  
दृष्टजानक्यलङ्कारः कीशप्राञ्जलिसेवितः ।  
सालसम्पाटनाक्लिष्टः सुग्रीवप्रत्ययावहः ॥ ७७॥  
  
पालितादत्तवाक्यश्च प्राप्तराज्यसुहृत्कपिः ।  
माल्यवद् वृष्टिवासश्च त्यक्तकामो मदापहः ॥ ७८॥  
  
दत्ताङ्गुलीयपौरस्यप्रभावनामतारकः ।  
दनुजाहवनिश्शङ्को हनुमद्धेनतारणः ॥ ७९॥  
  
हनुमन्नीतसन्देशसीतादर्शननन्दितः ।  
हर्यानीतवधूभूषचूडामण्यतिहर्षितः ॥ ८०॥  
  
परिष्वक्तमरुज्जातो माधुर्यपूर्णभाषणः ।  
परिचारवनौकश्च मारुत्यारूढवीर्यवान् ॥ ८१॥  
  
समुद्रतीरसम्प्राप्तो विभीषणकृताञ्जलिः ।  
सर्वलोकशरण्यश्च विभीषणाभयप्रदः ॥ ८२॥  
  
सत्यवाक्सत्यकर्मा च अभिषिक्तविभीषणः ।  
शत्रुमित्रसमालोकःशरणागतपाव्रतः ॥ ८३॥  
  
सागरोपासशूरश्च अब्धिवेलकुशास्तरः ।  
आशुगाशनशायी च अब्धितीरोपशायनः ॥ ८४॥  
  
क्रुध्यक्रोधो जितक्रोधः पाथोधिमदहारकः ।  
आपगेशार्चितानूत आप्तकामाप्तपालनः ॥ ८५॥  
  
सेतुबन्धनशान्तश्च शुद्धान्तरङ्गसेवितः ।  
सेव्यः सेवकसंरक्षो हनुमद्वाहनोत्तमः ॥ ८६॥  
  
रणधीरःशरासारो रामो भीमपराक्रमः ।  
राक्षसाभीषणानन्यो रिपुसूदनसच्छरः ॥ ८७॥  
  
भास्करांशुशरावर्षो भास्करायुततेजसः ।  
भास्करान्वयशूरश्च नुतभास्करभासुरः ॥ ८८॥  
  
कुम्भजागस्त्यगेयश्च मुनिसज्जनसन्नुतः ।  
कोदण्डपाणिपुण्यश्च शरनैपुण्यसागरः ॥ ८९॥  
  
राक्षसव्यूहनाशश्च हतरावणराक्षसः ।  
रिपुभीषणबाणश्च जिताधर्मसुधर्मपा ॥ ९०॥  
  
धर्मसंस्थापनानन्तो दत्तराज्यविभीषणः ।  
देवदेवार्चितानूतः पुष्पावर्षाभिषिक्तवान् ॥ ९१॥  
  
नीतसीतासुपूतश्च अग्निप्रज्ज्वलशौचतः ।  
श्रीमन्नारायणानन्तो लक्ष्मीसहावतीर्णवान् ॥ ९२॥  
  
ब्रह्माण्डनायको रामो ब्रह्माशङ्करसंस्तुतः ।  
पितृस्वस्त्ययनाश्युक्तः पितृसंश्लिष्टसत्सुतः ॥ ९३॥  
  
विमानपुष्पकारूढः सीतारामपरन्तपः ।  
सभ्रातृलक्ष्मणापूज्यः सुग्रीवहनुमच्छ्रितः ॥ ९४॥  
  
जाम्बवद्वानरानीको नाकमार्गप्रयाणकः ।  
ज्ञाताज्ञातस्थलादर्शसीतेच्छापरिपूरकः ॥ ९५॥  
  
भरद्वाजाश्रमागन्तुर्मुनिपूजनसन्नुतः ।  
भरताहर्षसंश्लिष्टः कौसल्यानन्दवर्धनः ॥ ९६॥  
  
साकेतसागराब्जश्च कोलाहलजनाञ्जलिः ।  
सुस्वागतजनारामो भरतायुक्तपादुकः ॥ ९७॥  
  
नन्दिग्रामप्रवेशश्च सुपूतभरताश्रमः ।  
गुरुवन्दनसंयुक्तः पुनर्दत्तकुभेरयः ॥ ९८॥  
  
विशोधितजटाजूटः स्नानानुलेपनोज्ज्वलः ।  
कौशेयवासभासश्च कौशल्याप्रियपुत्रसः ॥ ९९॥  
  
सर्वालङ्कारभार्यश्च अयोध्यानगरीप्रयः ।  
साकेतधामसूर्यश्च अयोध्यानगरीप्रियः ॥ १००॥  
  
साकेतराजराजन्यः पट्टाभिषेकवैभवः ।  
अतिकोलाहलानन्दसर्वोन्नतसुवैभवः ॥ १०१॥  
  
सुसिंहासनरत्नाभः ससीतः सुरसेवितः ।  
वसिष्ठवामदेवाद्यभिषिक्तो वररामसः ॥ १०२॥  
  
सर्वोदधिजलासिक्तः सर्वनद्यभिषेचितः ।  
सर्वौषधिरसासिक्तो दिव्याभिषेकराजितः ॥ १०३॥  
  
सर्वोपनिषदासक्तः सर्ववेदार्थसारसः ।  
सर्वाधारः परार्थश्च सर्वशास्त्रपदार्थसः ॥ १०४॥  
  
सर्वमङ्गलसंयुक्तः सर्वजीवनजीवनः ।  
सर्वभव्यगुणश्रायः सर्वनेत्रोत्सवच्छविः ॥ १०५॥  
  
सुमुत्यरत्नहारश्च शताब्जहेममालिनः ।  
इन्द्रनीलप्रकाशश्च इक्ष्वाकुवंशभास्करः ॥ १०६॥  
  
शत्रुघ्नसन्धृतच्छत्रः सौमित्रिभरताञ्जलिः ।  
वालव्यजनसुग्रीवो विभीषणान्यचामरः ॥ १०७॥  
  
गाननर्तननन्दश्च सङ्गीतप्रियसुस्वरः ।  
काकुत्स्थराजसिंहश्च काकर्लवंशजस्तुतः ॥ १०८॥  
  
भर्मचेलविराजश्च लसन्मकुटकुण्डलः ।  
भातुवंशाधिराजश्च लोकाभिरामसुव्रतः ॥ १०९॥  
  
लावण्यरामभद्रश्च लक्ष्मीरमणभूपतिः ।  
लोकावनाभियुक्तश्च लोकत्राणाभिपूजितः ॥ ११०॥  
  
तमालघननीलाभो घनाघनघनस्वरः ।  
घृणापाङ्गो घनाभश्च घनाघघनमारुतः ॥ १११॥  
  
पट्टाभिरामचन्द्रश्च परमानन्दवारिधिः ।  
परमाद्भुतचारित्रः पङ्कजाक्षीसमेतसः ॥ ११२॥  
  
कपिश्रेष्ठनुतश्रीमान् कामितार्थप्रदायकः ।  
कायजारिनुतश्रेष्ठः कामादिरिपुदारकः ॥ ११३॥  
  
शतिरागनुतागीतः शतकोटिरविप्रभः ।  
शतिश्लोकसुवागर्थः शतकोटिनमस्कृतः ॥ ११४॥  
  
श्रीत्यागब्रह्मसन्दर्शपट्टाभिरामपूज्यसः ।  
श्रीमत्सिंहासनाभूषः श्रीजानकीसुभाग्यसः ॥ ११५॥  
  
श्रीत्यागब्रह्मवाग्वर्षस्निग्धपट्टाभिरामसः ।  
सद्गुरुस्वामिसङ्गीतजगन्मोहनरामसः ॥ ११६॥  
  
त्यागब्रह्मनुतागीतपुण्यचारित्रमाहिनः ।  
श्रीसीतारामदैवश्च सर्वमङ्गलदायकः ॥ ११७॥  
  
श्रीत्यागब्रह्महृद्वासस्तत्प्रत्यक्षसुधावचः ।  
गुरुस्वामिसुसङ्गीतपूर्णवाससनातनः ॥ ११८॥  
  
श्रीत्यागब्रह्मसन्नूतिदिव्यनामसुकीर्तनः ।  
गुरुनित्योत्सवागीतो गुरुसाक्षात्कृतेश्वरः ॥ ११९॥  
  
गुरुसङ्गीतसान्निध्यो नादसुधारसाकृतिः ।  
सप्तस्वरनदद्घण्टः कोदण्डरामसुस्वरः ॥ १२०॥  
  
ज्याघोषनयदेश्यश्च रससङ्गतिवाग्गतिः ।  
गतितालशरावर्तो भजनानन्दसेवितः ॥ १२१॥  
  
गुरुकीर्तनसत्सारो रागरत्नसुमालिकः ।  
गुरुदेवपरानिष्ठो गुरुदेवापरः परः ॥ १२२॥  
  
ओङ्कारधामसन्नाम  ओङ्कारनादविग्रहः ।  
ओङ्कारपञ्जरागुप्त ओङ्कारस्वरपूजितः ॥ १२३॥  
  
श्लोकितस्वचरित्रश्च पुष्पावलिसुमण्डितः ।  
नान्योपयुक्तचेतःपुष्पासक्तिस्तुतिसेवितः ॥ १२४॥  
  
रामायणकथासारं श्रीरामसुकृपावहम् ।  
रामस्तोत्रं महापुण्यं गुरुप्रेर्यं शुभप्रदम् ॥ १२५॥  
  
मङ्गलं रामचन्द्राय सीताश्रीमणिजानये ।  
त्यागब्रह्मसुलीनाय मङ्गलाङ्काय मङ्गलम् ॥ १२६॥  
  
मङ्गलं गुरुदेवाय एतत्स्तोत्रप्रभाविने ।  
रामभद्रसुलीनाय त्यागराजाय मङ्गलम् ॥ १२७॥  
  
इति सद्गुरुश्रीत्यागराजस्वामिनः शिष्यया भक्तया पुष्पया  
अनुरागेण कृतं श्रीमद्रामायणसारश्रीरामस्तोत्रं गुरौ समर्पितम् ।  
                  ॐ  
              शुभमस्तु ।  
  
  
Source Shri Tyagarama Pushpavali 2005  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
