---
Category: raama, aShTaka
File name: rAghavendrAShTakam.itx
Indexextra: (booklet)
Language: Sanskrit
Latest update: September 22, 2017
Location: doc_raama
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: raama
Text title: rAghavendrAShTakam
engtitle: rAghavendrAShTakam
itxtitle: rAghavendrAShTakam
title: राघवेन्द्राष्टकम्

---
  
 श्रीराघवेन्द्राष्टकम्   
  
अच्युतं राघवं जानकी वल्लभं  
कोशलाधीश्वरं रामचन्द्रं हरिम् ।  
नित्यधामाधिपं सद्गुणाम्भोनिधिं  
सर्वलोकेश्वरं राघवेन्द्रं भजे ॥ १॥  
  
सर्वसङ्कारकं सर्वसन्धारकं  
सर्वसंहारकं सर्वसन्तारकम् ।  
सर्वपं सर्वदं सर्वपूज्यं प्रभुं  
सर्वलोकेश्वरं राघवेन्द्रं भजे ॥ २॥  
  
देहिनं शेषिणं गामिनं रामिणं  
ह्यस्य सर्वप्रपञ्चस्य चान्तःस्थितम् ।  
विश्वपारस्थितं विश्वरूपं तथा  
सर्वलोकेश्वरं राघवेन्द्रं भजे ॥ ३॥  
  
सिन्धुना संस्तुतं सिन्धुसेतोः करं  
रावणघ्नं परं रक्षसामन्तकम् ।  
पह्नजादिस्तुतं सीतया चान्वितं  
सर्वलोकेश्वरं राघवेन्द्रं भजे ॥ ४॥  
  
योगिसिद्धाग्र-गण्यर्षि-सम्पूजितं  
पह्नजोन्पादकं वेददं वेदपम् ।  
वेदवेद्यं च सर्वज्ञहेतुं श्रुतेः  
सर्वलोकेश्वरं राघवेन्द्रं भजे ॥ ५॥  
  
दिव्यदेहं तथा दिव्यभूषान्वितं  
नित्यमुक्तैकसेव्यं परेशं किलम् ।  
कारणं कार्यरूपं विशिष्टं विभुं  
सर्वलोकेश्वरं राघवेन्द्रं भजे ॥ ६॥  
  
कुझ्तिऐः कुन्तलैःशोभमानं परं  
दिव्यभव्जेक्षणं पूर्णचन्द्राननम् ।  
नीलमेघद्युतिं दिव्यपीताम्बरं  
सर्वलोकेश्वरं राघवेन्द्रं भजे ॥ ७॥  
  
चापबाणान्वितं भुक्तिउक्तिप्रदं  
धर्मसंरक्षकं पापविध्वंसकम् ।  
दीनबन्धुं परेशं दयाम्भोनिधिं  
सर्वलोकेश्वरं राघवेन्द्रं भजे ॥ ८॥  
  
॥ इति श्रीराघवेन्द्राष्टकम् ॥  
  
  
  
