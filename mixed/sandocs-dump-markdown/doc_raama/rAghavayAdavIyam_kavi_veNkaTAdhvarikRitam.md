---
Category: raama
File name: raaghavayaadaviya.itx
Indexextra: (English 1, 2 with audio, 3, Hindi, audio)
Language: Sanskrit
Latest update: November 1, 2010, October 8, 2016
Location: doc_raama
Proofread by: P. P. Narayanaswami swami at math.mun.ca
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: raama
Text title: rAghava yAdavIyaM (kavi ve.nkaTAdhvari)
Texttype: pramukha
Transliterated by: P. P. Narayanaswami swami at math.mun.ca
engtitle: rAghava yAdavIyaM (kavi ve.nkaTAdhvari)
itxtitle: rAghavayAdavIyam (kavi veNkaTAdhvarikRitam)
title: राघवयादवीयम् (कवि वेण्कटाध्वरिकृइतम्)

---
  
 श्रीराघवयादवीयम् (कवि वेङ्कटाध्वरि)   
वन्देऽहं देवं तं श्रीतं रन्तारं कालं भासा यः ।  
रामो रामाधीराप्यागो लीलामारायोध्ये वासे ॥ १॥  
  
विलोमम्  
सेवाध्येयो रामालाली गोप्याराधी मारामोराः ।  
यस्साभालङ्कारं तारं तं श्रीतं वन्देऽहं देवम् ॥ १॥  
  
साकेताख्या ज्यायामासीद्याविप्रादीप्तार्याधारा ।  
पूराजीतादेवाद्याविश्वासाग्र्यासावाशारावा ॥ २॥  
  
विलोमम्  
वाराशावासाग्र्या साश्वाविद्यावादेताजीरापूः ।  
राधार्यप्ता दीप्राविद्यासीमायाज्याख्याताकेसा ॥ २॥  
  
कामभारस्स्थलसारश्रीसौधासौघनवापिका ।  
सारसारवपीनासरागाकारसुभूरुभूः ॥ ३॥  
  
विलोमम्  
भूरिभूसुरकागारासनापीवरसारसा ।  
कापिवानघसौधासौ श्रीरसालस्थभामका ॥ ३॥  
  
रामधामसमानेनमागोरोधनमासताम् ।  
नामहामक्षररसं ताराभास्तु न वेद या ॥ ४॥  
  
विलोमम्  
यादवेनस्तुभारातासंररक्षमहामनाः ।  
तां समानधरोगोमाननेमासमधामराः ॥ ४॥  
  
यन् गाधेयो योगी रागी वैताने सौम्ये सौख्येसौ ।  
तं ख्यातं शीतं स्फीतं भीमानामाश्रीहाता त्रातम् ॥ ५॥  
  
विलोमम्  
तं त्राताहाश्रीमानामाभीतं स्फीत्तं शीतं ख्यातं  ।  
सौख्ये सौम्येसौ नेता वै गीरागीयो योधेगायन् ॥ ५॥  
  
मारमं सुकुमाराभं रसाजापनृताश्रितं ।  
काविरामदलापागोसमावामतरानते ॥ ६॥  
  
विलोमम्  
तेन रातमवामास गोपालादमराविका ।  
तं श्रितानृपजासारम्भ रामाकुसुमं रमा ॥ ६॥  
  
रामनामा सदा खेदभावे दया-  
वानतापीनतेजारिपावनते ।  
कादिमोदासहातास्वभासारसा-  
मेसुगोरेणुकागात्रजे भूरुमे ॥ ७॥  
  
विलोमम्  
मेरुभूजेत्रगाकाणुरेगोसुमे-  
सारसा भास्वताहासदामोदिका ।  
  
तेन वा पारिजातेन पीता नवा  
यादवे भादखेदासमानामरा ॥ ७॥  
  
सारसासमधाताक्षिभूम्नाधामसु सीतया ।  
साध्वसाविहरेमेक्षेम्यरमासुरसारहा ॥ ८॥  
  
विलोमम्  
हारसारसुमारम्यक्षेमेरेहविसाध्वसा ।  
यातसीसुमधाम्नाभूक्षिताधामससारसा ॥ ८॥  
  
सागसाभरतायेभमाभातामन्युमत्तया ।  
सात्रमध्यमयातापेपोतायाधिगतारसा ॥ ९॥  
  
विलोमम्  
सारतागधियातापोपेतायामध्यमत्रसा ।  
यात्तमन्युमताभामा भयेतारभसागसा ॥ ९॥  
  
तानवादपकोमाभारामेकाननदाससा ।  
यालतावृद्धसेवाकाकैकेयीमहदाहह ॥ १०॥  
  
विलोमम्  
हहदाहमयीकेकैकावासेद्ध्वृतालया ।  
सासदाननकामेराभामाकोपदवानता ॥ १०॥  
  
वरमानदसत्यासह्रीतपित्रादरादहो ।  
भास्वरस्थिरधीरोपहारोरावनगाम्यसौ ॥ ११॥  
  
विलोमम्  
सौम्यगानवरारोहापरोधीरस्स्थिरस्वभाः ।  
होदरादत्रापितह्रीसत्यासदनमारवा ॥ ११॥  
  
यानयानघधीतादा रसायास्तनयादवे ।  
सागताहिवियाताह्रीसतापानकिलोनभा ॥ १२॥  
  
विलोमम्  
भानलोकिनपातासह्रीतायाविहितागसा ।  
वेदयानस्तयासारदाताधीघनयानया ॥ १२॥  
  
रागिराधुतिगर्वादारदाहोमहसाहह ।  
यानगातभरद्वाजमायासीदमगाहिनः ॥ १३॥  
  
विलोमम्  
नोहिगामदसीयामाजद्वारभतगानया ।  
हह साहमहोदारदार्वागतिधुरागिरा ॥ १३॥  
  
यातुराजिदभाभारं द्यां वमारुतगन्धगम् ।  
सोगमारपदं यक्षतुङ्गाभोनघयात्रया ॥ १४॥  
  
विलोमम्  
यात्रयाघनभोगातुं क्षयदं परमागसः ।  
गन्धगन्तरुमावद्यं रम्भाभादजिरा तु या ॥ १४॥  
  
दण्डकां प्रदमोराजाल्याहतामयकारिहा ।  
ससमानवतानेनोभोग्याभोनतदासन ॥ १५॥  
  
विलोमम्  
नसदातनभोग्याभो नोनेतावनमास सः ।  
हारिकायमताहल्याजारामोदप्रकाण्डदम् ॥ १५॥  
  
सोरमारदनज्ञानोवेदेराकण्ठकुम्भजम् ।  
तं द्रुसारपटोनागानानादोषविराधहा ॥ १६॥  
  
विलोमम्  
हाधराविषदोनानागानाटोपरसाद्रुतम् ।  
जम्भकुण्ठकरादेवेनोज्ञानदरमारसः ॥ १६॥  
  
सागमाकरपाताहाकङ्केनावनतोहिसः ।  
न समानर्दमारामालङ्काराजस्वसा रतम् ॥ १७॥  
  
विलोमम्  
तं रसास्वजराकालम्मारामार्दनमासन ।  
सहितोनवनाकेकं हातापारकमागसा ॥ १७॥  
  
तां स गोरमदोश्रीदो विग्रामसदरोतत ।  
वैरमासपलाहारा विनासा रविवंशके ॥ १८॥  
  
विलोमम्  
केशवं विरसानाविराहालापसमारवैः ।  
ततरोदसमग्राविदोश्रीदोमरगोसताम् ॥ १८॥  
  
गोद्युगोमस्वमायोभूदश्रीगखरसेनया ।  
सहसाहवधारोविकलोराजदरातिहा ॥ १९॥  
  
विलोमम्  
हातिरादजरालोकविरोधावहसाहस ।  
यानसेरखगश्रीद भूयोमास्वमगोद्युगः ॥ १९॥  
  
हतपापचयेहेयो लङ्केशोयमसारधीः ।  
राजिराविरतेरापोहाहाहङ्ग्रहमारघः ॥ २०॥  
  
विलोमम्  
घोरमाहग्रहंहाहापोरातेरविराजिराः ।  
धीरसामयशोकेलं यो हेये च पपात ह ॥ २०॥  
  
ताटकेयलवादेनोहारीहारिगिरासमः ।  
हासहायजनासीतानाप्तेनादमनाभुवि ॥ २१॥  
  
विलोमम्  
विभुनामदनाप्तेनातासीनाजयहासहा ।  
ससरागिरिहारीहानोदेवालयकेटता ॥ २१॥  
  
भारमाकुदशाकेनाशराधीकुहकेनहा ।  
चारुधीवनपालोक्या वैदेहीमहिताहृता ॥ २२॥  
  
विलोमम्  
ताहृताहिमहीदेव्यैक्यालोपानवधीरुचा ।  
हानकेहकुधीराशानाकेशादकुमारभाः ॥ २२॥  
  
हारितोयदभोरामावियोगेनघवायुजः ।  
तंरुमामहितोपेतामोदोसारज्ञरामयः ॥ २३॥  
  
विलोमम्  
योमराज्ञरसादोमोतापेतोहिममारुतम् ।  
जोयुवाघनगेयोविमाराभोदयतोरिहा ॥ २३॥  
  
भानुभानुतभावामासदामोदपरोहतं ।  
तंहतामरसाभक्षोतिराताकृतवासविम् ॥ २४॥  
  
विलोमम्  
विंसवातकृतारातिक्षोभासारमताहतं ।  
तं हरोपदमोदासमावाभातनुभानुभाः ॥ २४॥  
  
हंसजारुद्धबलजापरोदारसुभाजिनि ।  
राजिरावणरक्षोरविघातायरमारयम् ॥ २५॥  
  
विलोमम्  
यं रमारयताघाविरक्षोरणवराजिरा ।  
निजभासुरदारोपजालबद्धरुजासहम् ॥ २५॥  
  
सागरातिगमाभातिनाकेशोसुरमासहः ।  
तंसमारुतजङ्गोप्ताभादासाद्यगतोगजम् ॥ २६॥  
  
विलोमम्  
जङ्गतोगद्यसादाभाप्तागोजन्तरुमासतं ।  
हस्समारसुशोकेनातिभामागतिरागसा ॥ २६॥  
  
वीरवानरसेनस्य त्राताभादवता हि सः ।  
तोयधावरिगोयादस्ययतोनवसेतुना ॥ २७॥  
  
विलोमम्  
नातुसेवनतोयस्यदयागोरिवधायतः ।  
सहितावदभातात्रास्यनसेरनवारवी ॥ २७॥  
  
हारिसाहसलङ्केनासुभेदीमहितोहिसः ।  
चारुभूतनुजोरामोरमाराधयदार्तिहा ॥ २८॥  
  
विलोमम्  
हार्तिदायधरामारमोराजोनुतभूरुचा ।  
सहितोहिमदीभेसुनाकेलंसहसारिहा ॥ २८॥  
  
नालिकेरसुभाकारागारासौसुरसापिका ।  
रावणारिक्षमेरापूराभेजे हि ननामुना ॥ २९॥  
  
विलोमम्  
नामुनानहिजेभेरापूरामेक्षरिणावरा ।  
कापिसारसुसौरागाराकाभासुरकेलिना ॥ २९॥  
  
साग्र्यतामरसागारामक्षामाघनभारगौः ॥  
  
निजदेपरजित्यास श्रीरामे सुगराजभा ॥ ३०॥  
  
विलोमम्  
भाजरागसुमेराश्रीसत्याजिरपदेजनि ।  
गौरभानघमाक्षामरागासारमताग्र्यसा ॥ ३०॥  
  
॥ इति श्रीवेङ्कटाध्वरिकृतं श्रीराघवयादवीयं समाप्तम् ॥  
  
  
Encoded and proofread by P . P . Narayanaswami at  swami at math.mun.ca  
  
