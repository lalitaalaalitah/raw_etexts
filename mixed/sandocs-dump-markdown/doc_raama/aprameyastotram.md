---
Category: raama
File name: aprameyastotram.itx
Language: Sanskrit
Latest update: April 7, 2018
Location: doc_raama
Proofread by: Malleswara Rao Yellapragada malleswararaoy at yahoo.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: raama
Text title: aprameyastotram
Transliterated by: Malleswara Rao Yellapragada malleswararaoy at yahoo.com
engtitle: aprameyastotram
itxtitle: aprameyastotram
title: अप्रमेयस्तोत्रम्

---
  
 अप्रमेय स्तोत्रं   
नमोऽप्रमेयाय वरप्रदाय सौम्याय नित्याय रघोत्तमाय ।  
वीराय धीराय मनोपराय देवाधिदेवाय नमो नमस्ते ॥ १॥  
  
भवाब्धिपूतं भुवनैकनाथं कृपासमुद्रं शरदिन्दुवासम् ।  
देवाधिदेवं प्रणतैकबन्धुं नमामि ओमीश्वरमप्रमेयम् ॥ २॥  
  
अप्रमेयाय देवाय दिव्यमङ्गलमूर्तये ।  
वरप्रदाय सौम्याय नमः कारुण्यरूपिणे ॥ ३॥  
  
आस्तिकार्थित कल्पाय कौस्तुभालङ्कृतोरसे ।  
ज्ञानशक्त्यादिपूर्णाय देवदेवाय ते नमः ॥ ४॥  
  
अप्रमेयाय देवाय मेघश्यामल मूर्तये ।  
विश्वम्भराय नित्याय नमस्तेऽनन्तशक्तये ॥ ५॥  
  
भक्तिवर्धनवासाय पद्मवल्लिप्रियाय च ।  
अप्रमेयाय देवाय नित्यश्री नित्यमङ्गलम् ॥ ६॥  
  
इति अप्रमेयस्तोत्रं सम्पूर्णम् ।  
  
Encoded and proofread by   
Malleswara Rao Yellapragada malleswararaoy at yahoo.com  
  
