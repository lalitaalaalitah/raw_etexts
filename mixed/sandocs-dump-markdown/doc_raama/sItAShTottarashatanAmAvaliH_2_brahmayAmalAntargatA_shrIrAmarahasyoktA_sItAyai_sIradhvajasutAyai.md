---
Category: devii, aShTottarashatanAmAvalI, sItA, raama, devI
Description/comments: brahmayAmala shrIrAmarahasya
File name: sItAShTottarashatanAmAvaliH.itx
Indexextra: (VSM 1, Scan)
Language: Sanskrit
Latest update: March 10, 2018
Location: doc_raama
Proofread by: PSA Easwaran psawaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: sItA
Subject: philosophy/hinduism/religion
Sublocation: raama
Text title: sItAShTottarashatanAmAvaliH 2
engtitle: sItAShTottarashatanAmAvaliH 2
itxtitle: sItAShTottarashatanAmAvaliH 2 ((brahmayAmalAntargatA shrIrAmarahasyoktA,
  sItAyai sIradhvajasutAyai)
title: सीताष्टोत्तरशतनामावलिः २ ((ब्रह्मयामलान्तर्गता श्रीरामरहस्योक्ता, सीतायै सीरध्वजसुतायै)

---
  
 सीताष्टोत्तरशतनामावलिः   
सीतायै नमः । सीरध्वजसुतायै । सीमातीतगुणोज्ज्वलायै ।  
सौन्दर्यसारसर्वस्वभूतायै । सौभाग्यदायिन्यै । देव्यै ।  
देवार्चितपदायै । दिव्यायै । दशरथस्नुषायै । रामायै ।  
रामप्रियायै । रम्यायै । राकेन्दुवदनोज्ज्वलायै । वीर्यशुल्कायै ।  
वीरपत्न्यै । वियन्मध्यायै । वरप्रदायै । पतिव्रतायै ।  
पङ्क्तिकण्ठनाशिन्यै । पावनस्मृत्यै नमः ॥ २०  
  
वन्दारुवत्सलायै नमः । वीरमात्रे । वृतरघूत्तमायै ।  
सम्पत्कर्यै । सदातुष्टायै । साक्षिण्यै । साधुसम्मतायै । नित्यायै ।  
नियतसंस्थानायै । नित्यानन्दायै । नुतिप्रियायै । पृथ्व्यै ।  
पृथ्वीसुतायै । पुत्रदायिन्यै । प्रकृत्यै । परायै । हनुमत्स्वामिन्यै ।  
हृद्यायै । हृदयस्थायै । हताशुभायै नमः ॥ ४०  
  
हंसयुक्तायै नमः । हंसगत्यै । हर्षयुक्तायै । हतासुरायै ।  
साररूपायै । सारवचसे । साध्व्यै । सरमाप्रियायै । त्रिलोकवन्द्यायै ।  
त्रिजटासेव्यायै । त्रिपथगार्चिन्यै । त्राणप्रदायै । त्रातकाकायै ।  
तृणीकृतदशाननायै । अनसूयाङ्गरागाङ्कायै । अनसूयायै ।  
सूरिवन्दितायै । अशोकवनिकास्थानायै । अशोकायै ।  
शोकविनाशिन्यै नमः ॥ ६०  
  
सूर्यवंशस्नुषायै नमः । सूर्यमण्डलान्तस्थवल्लभायै ।  
श्रुतमात्राघहरणायै । श्रुतिसन्निहितेक्षणायै । पुण्यप्रियायै ।  
पुष्पकस्थायै । पुण्यलभ्यायै । पुरातनायै । पुरुषार्थप्रदायै ।  
पूज्यायै । पूतनाम्न्यै । परन्तपायै । पद्मप्रियायै । पद्महस्तायै ।  
पद्मायै । पद्ममुख्यै । शुभायै । जनशोकहरायै ।  
जन्ममृत्युशोकविनाशिन्यै । जगद्रूपायै नमः ॥ ८०  
  
जगद्वन्द्यायै नमः । जयदायै । जनकात्मजायै । नाथनीयकटाक्षायै ।  
नाथायै । नाथैकतत्परायै । नक्षत्रनाथवदनायै । नष्टदोषायै ।  
नयावहायै । वह्निपापहरायै । वह्निशैत्यकृते । वृद्धिदायिन्यै ।  
वाल्मीकिगीतविभवायै । वचोऽतीतायै । वराङ्गनायै । भक्तिगम्यायै ।  
भव्यगुणायै । भान्त्यै । भरतवन्दितायै । सुवर्णाङ्ग्यै ॥ १००  
  
सुखकर्यै नमः । सुग्रीवाङ्गदसेवितायै । वैदेह्यै ।  
विनताघौघनाशिन्यै । विधिवन्दितायै । लोकमात्रे ।  
लोचनान्तःस्थितकारुण्यसागरायै । श्रीरामवल्लभायै नमः ॥ १०८  
  
सीतामुदारचरितां विधिशम्भुविष्णु-  
वन्द्यां त्रिलोकजननीं नतकल्पवल्लीम् ।  
हैमामनेकमणिरञ्जितकोटिभास-  
भूषोत्करामनुदिनं ललितां नमामि ॥  
  
उन्मृष्टं कुचसीम्नि पत्रमकरं दृष्ट्वा हठालिङ्गनात्  
कोपो मास्तु पुनर्लिखाम्यमुमिति स्मेरे रघूणां वरे ।  
कोपेनारुणितोऽश्रुपातदलितः प्रेम्णा च विस्तारितो  
दत्ते मैथिलकन्यया दिशतु नः क्षेमः कटाक्षाङ्कुरः ॥  
  
इति सीताष्टोत्तरशतनामावलिः समाप्ता ।  
  
  
Proofread by PSA Easwaran psaeaswaran at gmail.com  
  
