---
Author: Valmiki
Category: kavacha, raama, vAlmIki
Description-comments: from Anandaramayana
File name: shatrughnakavachaAnanda.itx
Language: Sanskrit
Latest update: July 4, 2006
Location: doc_raama
Proofread by: Antaratma antaratma at Safe-mail.net
Send corrections to: Sanskrit@cheerful.com
Site access: https://sanskritdocuments.org
Subject: Hinduism/religion/traditional
Sublocation: raama
Text title: shatrughnakavacham
Transliterated by: Antaratma antaratma at Safe-mail.net
engtitle: shatrughnakavacham
itxtitle: shatrughnakavacham(AnandarAmAyaNAntargatam)
title: शत्रुघ्नकवचम्(आनन्दरामायणान्तर्गतम्)

---
  
 शत्रुघ्नकवचम्   
  
॥ श्रीमदानन्दरामायणान्तर्गत श्री शत्रुघ्न कवचं ॥  
  
अगस्तिरुवाच-  
अथशत्रुघ्न कवचं सुतीक्ष्ण श्रुणु सादरं ।  
सर्वकाम प्रदं रम्यं रामसद्भक्ति वर्धनं ॥ १॥  
  
शत्रुघ्नं धृतकार्मुकं धृत महा तूणीर बाणोत्तमं  
पार्श्वे श्रीरघुनन्दनस्य विनयात्वा मेस्थितं सुन्दरं ।  
रामं स्वीय करेण तालजलजं धृत्वातिचित्रं वरं  
सूर्याभं व्यजनं सभास्थित महन्तं विजयन्तं भजे ॥ २॥  
  
अस्य श्री शत्रुघ्न कवचमन्त्रस्य अगस्ति ऋषिः ।  
श्री शत्रुघ्नो देवता ।  
अनुष्टुप् छन्दः ।  
सुदर्शन इति बीजं ।  
कैकेयी नन्दनः शक्तिः ।  
श्रीभरतानुज इति कीलकं ।  
भरतमन्त्रीत्यस्त्रं ।  
श्री रामदास इति कवचं ।  
लक्ष्मणांशज इति मन्त्रः ।  
श्रीशत्रुघ्न प्रीत्यर्थं  सकलमनः  
कामनासिद्ध्यर्थं जपे विनियोगः ॥  
  
अथ अङ्गुळी न्यासः ।  
ॐ शत्रुघ्नाय अङ्गुष्ठाभ्यां नमः ।  
ॐ सुदर्शनाय तर्जनीभ्यां नमः ।  
ॐ कैकेयीनन्दनाय मध्यमाभ्यां नमः ।  
ॐ भरतानुजाय अनामिकाभ्यां नमः ।  
ॐ भरतमन्त्रिणे कनिष्ठिकाभ्यां नमः ।  
ॐ श्री रामदासाय करतल करपृष्ठाभ्यां नमः ॥  
  
हृदयादिन्यासः ॥  
  
ॐ शत्रुघ्नाय हृदयाय नमः ।  
ॐ सुदर्शनाय शिरसे स्वाहा ।  
ॐ कैकेयीनन्दनाय शिखायै वषट् ।  
ॐ भरतानुजाय कवचाय हुं ।  
ॐ भरतमन्त्रिणे नत्रत्रयाय वौषट् ।  
ॐ श्री रामदासाय अस्त्राय फट् ।  
ॐ लक्ष्मणांशजेति दिग्बन्धः ॥  
  
अथ ध्यानम् ॥  
  
रामस्य संस्थितं वामे पार्श्वे विनयपूर्वकं ।  
कैकेयीनन्दनं सौम्यं मुकुटेनादि रञ्जितं ॥ १॥  
  
रत्नकङ्कण केयूर वनमाला विराजितं ।  
रशना कुण्डलधरं रत्नहार सुनूपुरं ॥ २॥  
  
व्यजनेन वीजयन्तं जानकी कान्तमादरात् ।  
राम न्यस्तेक्षणम् वीरं कैकेयी तोषवर्धनं ॥ ३॥  
  
द्विभुजं कञ्जनयनं दिव्यपीताम्बरान्वितं ।  
सुभुजं सुन्दरं मेघश्यामळं सुन्दराननं ॥ ४॥  
  
रामवाक्ये दत्तकर्णं रक्षोघ्नं कड्ग धारिणं ।  
धनुर्बाणधरं श्रेष्ठं धृततूणीर मुत्तमं ॥ ५॥  
  
सभायां संस्थितं रम्यं कस्तूरि तिलकाङ्कितं ।  
मकुटस्थावतंसेन शोभितं च स्मिताननं ॥ ६॥  
  
रविवंशोद्भवं दिव्यरूपं दशरथात्मजं ।  
मधुरावासिनं देवं लवणासुरमर्दनं ॥ ७॥  
  
एवं ध्यात्वा तु शत्रुघ्नं रामपादेक्षणम् हृदि ।  
पठनीयं वरं चेदं कवचं तस्य पावनं ॥ ८॥  
  
कवच प्रारम्भः ॥  
  
पूर्वेत्ववतु शत्रुघ्नः पातुयांये सुदर्शनः ।  
कैकेयी नन्दनः पातु प्रतीच्यां सर्वदा मम ॥ १॥  
  
पातूदीश्यां रामबन्धुः पात्वधो भरतानुजः ।  
रविवंशोद्भवश्चोर्ध्वं मध्ये दशरथात्मजः ॥ २॥  
  
सर्वतः पातु मामत्र कैकेयी तोषवर्धनः ।  
श्यामलाङ्गः चिरः पातु भालं श्रीइलक्ष्मणानुजः ॥ ३॥  
  
भृवोर् मध्ये सदा पातु सुमुखोत्रावनीतले ।  
श्रुतकीर्तिपतिर्नेत्रे कपोले पातु राघवः ॥ ४॥  
  
कर्णौ कुण्डलकर्णोव्यात् नासाग्रं नृपवंशजः ।  
मुखं मम युवा पातु वाणीं पातु स्फुटाक्षरः ॥ ५॥  
  
जिह्वां सुबाहुतातोव्यात्यूपकेतुपिता द्विजान् ।  
चिबुकं रम्यचिबुकः कण्ठं पातु सुभाषणः ॥ ६॥  
  
स्कन्धौ पातु महातेजाः भुजौ राघव वाक्यकृत् ।  
करौ मे कङ्कणधरः पातु खड्गी नखान् मम ॥ ७॥  
  
कुक्षिं रामप्रियः पातु पातु वक्षो रघूतमः ।  
पार्श्वे सुरार्चितः पातु पातु पृष्ठं वराननः ॥ ८॥  
  
जठरं पातु रक्षोघ्नः पातु नाभिं सुलोचनः ।  
कटिं भरतमन्त्री मे गुह्यं श्री रामसेवकः ॥ ९॥  
  
रामर्पितमनाः पातु लिङ्गमूरू स्मिताननः ।  
कोदण्डपाणिः पात्वत्र जानुनी मम सर्वदा ॥ १०॥  
  
राममित्रः पातु झङ्घे गुल्फौ पातु सुनूपुरः ।  
पादौ नृपतिपूज्योव्यात् आन्त्रौ पातु सुधार्मिकः ॥ ११॥  
  
दिवसे सत्यन्धोव्यात् भोजने शरसत्करः ।  
गमने कलकण्ठोव्यात् सर्वदा लवणान्तकः ॥ १२॥  
  
एवं शत्रुघ्न कवचं मया ते समुदीरितं ।  
ये पठन्ति नरास्वेतत् ते नराः सौख्य भागिनः ॥ १३॥  
  
शत्रुघ्नस्य वरं चेदं कवचं मङ्गळप्रदं ।  
पठनीयं नरैर्भक्त्या पुत्रपौत्र  विवर्धनं ॥ १४॥  
  
अस्य स्तोत्रस्य पठेन यं यं कामं नरोर्थयेत् ।  
तं तं लभेन्निश्चयेन सत्यमेतद् वचो मम ॥ १५॥  
  
पुत्रार्थी प्राप्नुयात् पुत्रं धनार्थी धनमाप्नुयात् ।  
इच्छा कामं तु कामार्थी प्राप्नुयात् पठनादिना ।  
कवचस्यास्य भूम्या हि शत्रुघ्नस्य विनिश्चयात् ॥ १६॥  
  
तस्मादेतत् सदा भक्त्या पठनीयं नरैः शुभं ।  
आदौ नरैर्मारुतेश्च पठित्वा कवचं शुभं ॥ १७॥  
  
ततः शत्रुघ्न कवचं पठनीयमिदं शुभं ।  
पठनीयं भ्रतस्य कवचं परमं ततः ॥ १८॥  
  
इति श्री शतकोटिरामचरितान्तर्गत श्रीमदानन्दरामायणे  
वाल्मिकीये मनोहरकाण्डे श्री शत्रुघ्नकवचं सम्पूर्णं ॥  
  
  
  
  
  
Encoded and proofread by Antaratma antaratma at Safe-mail.net  
  
