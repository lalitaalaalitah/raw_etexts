---
Author: Vedic Tradition
Category: veda, svara
File name: mantrapushhpa.itx
Language: Sanskrit
Latest update: October 31, 2002
Location: doc_veda
Proofread by: NA
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism
Sublocation: veda
Text title: mantrapushhpaM No accent
Texttype: svara
Transliterated by: NA
engtitle: mantrapuShpA.njali
itxtitle: mantrapuShpAnjali
title: मन्त्रपुष्पाञ्जलि

---
  
 मन्त्रपुष्पाञ्जलि   
  
  
ॐ योऽपां पुष्पं वेद । पुष्पवान् प्रजावान् पशुमान् भवति ।   
चन्द्र मा वा अपां पुष्पम् । पुष्पवान् प्रजावान् पशुमान् भवति ।   
य एवं वेद । योऽपामायतनं वेद । आयतनवान् भवति ॥ १॥   
  
अग्निर्वा अपामायतनम् । आयतनवान् भवति ।   
योऽग्नेरायतनं वेद । आयतनवान् भवति ।   
आपो वा अग्नेरायतनम् । आयतनवान् भवति ।   
य एवं वेद । योऽपामायतनं वेद । आयतनवान् भवति ॥ २॥   
  
वायुर्वा अपामायतनम् । आयतनवान् भवति ।   
यो वायोरायतनं वेद । आयतनवान् भवति ।   
आपो वै वायोरायतनम् । आयतनवान् भवति ।   
य एवं वेद । योऽपामायतनं वेद । आयतनवान् भवति ॥ ३॥   
  
असौ वै तपन्नपामायतनम् । आयतनवान् भवति ।   
योऽमुष्य तपत आयतनं वेद । आयतनवान् भवति ।   
आपो वाऽमुष्य तपत आयतनम् । आयतनवान् भवति ।   
य एवं वेद । योऽपामायतनं वेद । आयतनवान् भवति ॥ ४॥   
  
चन्द्रमा वा अपामायतनम् । आयतनवान् भवति ।   
यश्चन्द्रमस आयतनं वेद । आयतनवान् भवति ।   
आपो वै चन्द्रमस आयतनम् । आयतनवान् भवति ।   
य एवं वेद । योऽपामायतनं वेद । आयतनवान् भवति ॥ ५॥   
  
नक्षत्राणि वा अपामायतनम् । आयतनवान् भवति ।   
यो नक्षत्राणामायतनं वेद । आयतनवान् भवति ।   
आपो वै नक्षत्राणामायतनम् । आयतनवान् भवति ।   
य एवं वेद । योऽपामायतनं वेद । आयतनवान् भवति ॥ ६॥   
  
पर्जन्यो वा अपामायतनम् । आयतनवान् भवति ।   
यः पर्जन्यस्यायतनं वेद । आयतनवान् भवति ।   
आपो वै पर्जन्यस्यायतनम् । आयतनवान् भवति ।   
य एवं वेद । योऽपामायतनं वेद । आयतनवान् भवति ॥ ७॥   
  
संवत्सरो वा अपामायतनम् । आयतनवान् भवति ।   
यस्संवत्सरस्यायतनं वेद । आयतनवान् भवति ।   
आपो वै संवत्सरस्यायतनम् । आयतनवान् भवति ।   
य एवं वेद । योऽप्सुनावं प्रतिष्ठितां वेद । प्रत्येव तिष्ठति ॥ ८॥   
  
