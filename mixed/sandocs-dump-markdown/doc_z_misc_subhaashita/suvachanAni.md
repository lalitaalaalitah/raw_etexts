---
Category: subhAShita, subhaashita
File name: suvachanaani.itx
Language: Sanskrit
Latest update: December 23, 1998
Location: doc_z_misc_subhaashita
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: subhaashita
Text title: suvachanaani
Transliterated by: NA
engtitle: suvachanAni
itxtitle: suvachanAni
title: सुवचनानि

---
  
 सुवचनानि   
  
अतिपरिचयादवज्ञा ।  
अतिलोभो विनाशाय ।  
अतितृष्णा न कर्तव्या ।  
अति सर्वत्र वर्जयेत् ।  
अधिकस्याधिकं फलम् ।  
अनतिक्रमणीया हि नियतिः ।  
अल्पश्च कालो बहवश्च विघ्नाः ।  
अलभ्यो लाभः ।  
अव्यापारेषु व्यापारः ।  
अहिंसा परमो धर्मः ।  
अभद्रं भद्रं वा विधिलिखितमुन्मूलयति कः ।  
अर्थो हि लोके पुरुषस्य बन्धुः ।  
आकृतिर्बकस्य दृष्टिस्तु काकस्य ।  
आये दुःखं  व्यये दुःखं धिगर्थाः कष्टसंश्रयाः ।  
इक्षुः मधुरोऽपि  समूलं न भक्ष्यः ।  
इतः कूपः ततस्तटी ।  
इतो भ्रष्टस्ततो भ्रष्टः ।  
ईश्वरेच्छा बलीयसी ।  
उत्पद्यन्ते विलीयन्ते दरिद्राणां मनोरथाः ।  
उत्सवप्रियाः खलु मनुष्याः ।  
कण्टकेनैव कण्टकमुद्धरेत् ।  
कर्तव्यो महदाश्रयः ।  
कवयः किं न पश्यन्ति ?  
काव्यशास्त्रविनोदेन कालो गच्छति धीमताम् ।  
कालाय तस्मै नमः ।  
किमिव हि मधुराणां मण्डनं नाकृतीनाम् ।  
किमिव हि दुष्करमकरुणानाम् ।  
किं मिष्टमन्नं खरसूकराणाम् ?  
क्षमया किं न सिद्ध्यति ।  
क्लेशः फलेन हि पुनर्नवतां विधत्ते ।  
गतं न शोच्यम् ।  
गतानुगतिको लोकः  न कश्चित् पारमार्थिकः ।  
गहना कर्मणो गतिः ।  
गुणाः सर्वत्र पूज्यन्ते ।  
चक्रवत्परिवर्तन्ते दुःखानि च सुखानि च ।  
जननी जन्मभूमिश्च स्वर्गादपि गरीयसी ।  
जलबिन्दुनिपातेन क्रमशः पूर्यते घटः ।  
जीवो जीवस्य जीवनम् ।  
त्रुटितः सम्बन्धः प्रशान्तः कलहः ।  
त्रैलोक्ये दीपकः धर्मः ।  
दुर्लभं भारते जन्म  मानुष्यं तत्र दुर्लभम् ।  
दूरतः पर्वताः रम्याः ।  
द्रव्येण सर्वे वशाः ।  
धर्मो मित्रं मृतस्य ।  
धीराः हि तरन्ति आपदम् ।  
नास्ति सत्यसमो धर्मः ।  
न कूपखननं युक्तं प्रदीप्ते वह्निना गृहे ।  
न भूतो न भविष्यति ॥  
  
नमः शिवाय ।  
नमो भगवते वासुदेवाय ।  
न हि ज्ञानेन सदृशं पवित्रमिह विद्यते ।  
न शान्तेः परमं सुखम् ।  
निगूढेऽपि कुक्कुटे  उदेत्येव अरुणः ।  
निर्वाणदीपे किमु तैलदानम् ।  
निरस्तपादपे देशे  एरण्डोऽपि द्रुमायते ।  
निःस्पृहस्य तृणं जगत् ।  
न निश्चितार्थात् विरमन्ति धीराः ।  
निर्धनस्य कुतः सुखम् ।  
नीचैर्गच्छत्युपरि च दशा चक्रनेमिक्रमेण ।  
परदुःखं शीतलम् ।  
परोपकाराथमिदं शरीरम् ।  
परोपदेशे पाण्डित्यम् ।  
परोपकारः पुण्याय ।  
परोपकाराय सतां विभूतयः ।  
पुनः पुनरपि प्रक्षाल्य कज्जलं न श्वेतायते ।  
पिण्डे पिण्डे मतिर्भिन्ना ।  
प्रज्ज्वालितो ज्ञानमयः प्रदीपः ।  
प्रथमग्रासे मक्षिकापातः ।  
पृथिव्यां त्रीणि रत्नानि  जलमन्नं सुभाषितम् ।  
बधिरात् मन्दकर्णः श्रेयान् ।  
बहुजनहिताय बहुजनसुखाय ।  
बहुरत्न वसुन्धरा ।  
बालानां रोदनं बलम् ।  
बुद्धिः कर्मानुसारिणी ।  
बुद्धिर्यस्य बलं तस्य ।  
भद्रं कर्णेभिः श्रुणुयाम देवाः ।  
भवन्ति भवितव्यानां द्वाराणि सर्वत्र ।  
भिन्नरुचिर्हि लोकः ।  
मधु तिष्ठति जिव्हाग्रे  हृदये तु हलाहलम् ।  
मनः पूतं समाचरेत् ।  
मनोरथानामगतिर्न विद्यते ।  
मरणं प्रकृतिः शरीरिणाम् ।  
महाजनो येन गतः स पन्थाः ।  
मार्गारब्धाः सर्वयत्नाः फलन्ति ।  
मातृदेवो भव ।  
पितृदेवो भव ।  
आचार्यदेवो भव ।  
अतिथिदेवो भव ।  
मूढः परप्रत्ययनेयबुद्धिः ।  
मृदुर्हि परिभूयते ।  
मौनं सर्वार्थसाधनम् ।  
यथा बीजं तथा अङ्कुरः ।  
यथा राजा तथा प्रजा ।  
यद् वा तद् वा भविष्यति ।  
यद् वा तद् वा वदति ।  
याचको याचक्ं दृष्ट्वा श्वानवत् गुर्गुरायते ।  
यादृशं वपते बीजं तादृशं लभते फलम् ।  
यः क्रियावान् स पण्डितः ।  
युद्धस्य कथा रम्या ।  
येन केन प्रकारेण प्रसिद्धः पुरुषो भवेत् ।  
योजकस्तत्र दुर्लभः ।  
राजा कालस्य कारणम् ।  
वन्दे मातरम् ।  
वक्ता दशसहस्रेषु ।  
वचने का दरिद्रता ?  
विद्वान् सर्वत्र पूज्यते ।  
विद्याधनं सर्वधनप्रधानम् ।  
विनाशकाले विपरितबुद्धिः ।  
शठं प्रति शाठ्यम् ।  
शरीरमाद्यं खलु धर्मसाधनम् ।  
शीलं परं भूषणम् ।  
शुभास्ते पन्थानः ।  
शुभं भवतु ।  
सत्यमेव जयते न अनृतम् ।  
सत्यं कण्ठस्य भूषणम् ।  
सुखमुपदिश्यते परस्य ।  
संहतिः कार्यसाधिका ।  
स्वभावो दुरतिक्रमः ।  
  
  
