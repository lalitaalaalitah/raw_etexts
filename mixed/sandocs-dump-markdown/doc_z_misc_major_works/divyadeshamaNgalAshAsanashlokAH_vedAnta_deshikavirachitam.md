---
Author: vedAntadeshika
Category: major_works, vedAnta-deshika, vedanta
File name: divyadeshamaNgalAshAsanashlokAH.itx
Indexextra: (Text with comments)
Language: Sanskrit
Latest update: October 2, 2017
Location: doc_z_misc_major_works
Proofread by: Pallasena Narayanaswami ppnswami at gmail.com
Send corrections to: Sanskrit@cheerful.com
Site access: https://sanskritdocuments.org
Source: Stotras of Vedanta Desika
Subject: philosophy/hinduism/religion
Sublocation: major_works
Text title: divyadeshamangalashasanashlokah
Transliterated by: Pallasena Narayanaswami ppnswami at gmail.com
engtitle: divyadesha mangalAshAsana shlokAH
itxtitle: divyadeshamaNgalAshAsanashlokAH (vedAnta deshikavirachitam)
title: दिव्यदेशमण्गलाशासनश्लोकाः (वेदान्त देशिकविरचितम्)

---
  
 दिव्यदेशमङ्गलाशासनश्लोकाः   
  
श्रीः  
  
श्रीमान् वेङ्कटनाथार्यः कवितार्किककेसरी ।  
वेदान्ताचार्यवर्यो मे सन्निधत्तां सदा हृदि ॥  
  
विधिविहितसपर्यां वीतदोषानुषङ्गां   
उपचितधनधान्यामुत्सवः स्त्यानहर्षाम् ।  
स्वयमुपचिनु नित्यं रङ्गधामन्  स्वरक्षां  
शमितविमतपक्षां शाश्वतीं रङ्गलक्ष्मीम् ॥  
  
                   - श्री सारसारम् -  ( श्रीरङ्गम् )  
  
प्रशमितकलिदोषां प्राज्यभोगानुबन्धां  
समुदितगुणजातां सम्यगाचारयुक्ताम् ।  
श्रितजनबहुमान्यां श्रेयसीं वेङ्कटाद्रौ  
श्रियमुपचिनु नित्यं श्रीनिवास त्वमेव ॥  
  
              - श्री रहस्यनवनीतम् - (वेङ्कटाद्रिः)  
  
वरद विरचय त्वं वारिताशेषदोषां    
पुनरुपचितपुण्यां भूषितां पुण्यकोट्या ।  
सितमुदितमनोभिस्तावकैर्नित्यसेव्यां  
हतरिपुजनयोगां हस्तिधाम्नस्समृद्धिम् ॥  
  
                -  श्री तत्वनवनीतम् - ( काञ्चीपुरम् )  
  
नवनवबहुभोगां नाथ नारायण त्वं  
विरचय दुरितौघैस्तामनाघ्नातगन्धाम् ।  
सहजसुलभदास्यैस्सद्भिरभ्यर्थनीयां  
यतिपरिबृढहृद्यां यादवाद्रेस्समृद्धिम् ॥  
  
                                      - (तिरुनारायणपुरम् )  
  
श्रीरङ्गद्विरदवृषाद्रिपूर्वकेषु  
स्थानेषु स्थिरविभवा भवत्सपर्या ।  
आकल्पं वरद विधूतवैरिपक्षा  
भूयस्या भवदनुकम्पयैव भूयात् ॥  
  
                                     -  (श्री रहस्यपदवी)  
इति श्रीमन्निगमान्तमहादेशिकविरचिताः   
   दिव्यदेशमङ्गलाशासनश्लोकाः ।  
  
कवितार्किकसिंहाय कल्याणगुणशालिने ।  
श्रीमते वेङ्कटेशाय वेदान्तगुरवे नमः ॥  
  
  
Encoded and proofread by Pallasena Narayanaswami ppnswami at gmail.com  
  
  
