---
Category: major_works, svara
File name: lingAnushAsanam.itx
Indexextra: (Scan text 1, 2, 3)
Language: Sanskrit
Latest update: December 1, 2018
Location: doc_z_misc_major_works
Proofread by: Shikanjiwala ak93833 at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: major_works
Text title: Linganushasanam
Transliterated by: Shikanjiwala ak93833 at gmail.com
engtitle: lingAnushAsanam Panini on Genders
itxtitle: liNgAnushAsanam
title: लिण्गानुशासनम्

---
  
 महर्षिपाणिनिप्रणीतं लिङ्गानुशासनम्   
  
अथ लिङ्गानुशासनम् ॥  
  
अथ स्त्रीलिङ्गाधिकारः ।  
१. लिङ्गम् ।  
२. स्त्री ।  
३. ऋकारान्ता मातृदुहितृयातृस्वसृननान्दरः ।  
     (यातृ स्थाने पोतृ इति क्वचित्)  
४. अन्यूप्रत्ययान्ता धातुः ।  
५. अशनिभरण्यरणय पुंसि च ।  
६. मिन्यन्तः ।  
७. वह्निवृष्ण्यग्नयः पुंसि ।  
८. श्रोणियोन्यूर्मय पुंसि च ।  
१०. क्तिन्नन्तः ।  
१०. ईकारान्तश्च ।  
११. ऊङ्ङ्याबन्तश्च ।  
१२. य्वन्तमेकाक्षरम् ।  
१३. विंशत्यादिरानवतेः ।  
१४. दुन्धुभिरक्षेषु ।  
१५. नाभिरक्षत्रिये ।  
१६. उभावन्यत्र पुंसि ।  
१७. तलन्तः ।  
१८. भूमिविद्युत्सरिल्लतावनिताभिधानानि ।  
१९. यादो नपुंसकम् ।  
२०. भास्स्रुक्स्रग्दिग्दृगुष्णिगुपानहः ।  
२१. स्थूणोर्णे नपुंसके च ।  
२२. गृहशशाभ्यां क्लीबे ।  
२३. प्रावड्विप्रुड्रुड्विटत्विषः ।  
२४. दर्विविदिवेदिखनिशाण्यभ्रिवेणिकृष्योषध्यङ्गुलयः ।  
२५. तिथिनाडिरुचिवीचिनालिधूलिकिकिकेलिच्छविरात्र्यादयः ।  
२६. शष्कुलिराजिकुट्यवन्तिवर्त्तिभ्रुकुटित्रुटिबलिपङ्क्तयः ।  
२७. प्रतिपदापद्विपत्सम्पच्छरत्संसत्परिषदुषःसंवित्क्षुत्पुन्मुत्समिधः ।  
२८. आशीर्धूः पूर्गीर्द्वारः ।  
२९. अप्सुमनस्समासिकतावर्षाणां बहुत्वञ्ज ।  
३०. स्रक्त्वग्ज्योग्वाग्यवागूनौस्फिचः ।(क्वचित् स्रक् स्थाने स्रुक् अथवा शुक,  
      स्फिच स्थाने स्फिज इति पाठः)  
३१. तटिसीमासम्बध्याः ।  
३२. चूल्लिवेणिखार्यश्च । (क्वचित्पुस्तके चुल्लि इति पाठः ।)  
३३. ताराधाराज्योत्स्नादयश्च ।  
३४. शलाका स्त्रियां नित्यम् ।  
इति स्त्रीलिङ्गाधिकारः ॥  
  
अथ पुंलिङ्गाधिकारः ।  
३५. पुमान् ।  
३६. घञबन्तः ।  
३७. घाजन्तश्च ।  
३८. भयलिङ्गभगपदानि नपुंसके ।  
३९. नङन्तः ।  
४०. याच्ञा स्त्रियाम् ।  
४१. क्यन्तो घुः ।  
४२. इषुधिः स्त्री च ।  
४३. देवासुरात्मस्वर्गगिरिसमुद्रनखकेशदन्तस्तनभुजकण्ठ-  
      खड्गशरपङ्काभिधानानि ।  
४४. त्रिविष्टपत्रिभुवने नपुंसके । (त्रिपिष्टप इति पाठान्तरः)  
४५. द्यौः स्त्रियाम् ।  
४६. इषुबाहू स्त्रियाञ्च ।  
४७. बाणकाण्डौ नपुंसके च ।  
४८. नान्तः ।  
४९. क्रतुपुरुषकपोलगुल्फमेघाभिधानानि ।  
५०. अभ्रं नपुंसकम् ।  
५१. उकारान्तः ।  
५२. धेनुरज्जुकुहुसरयुतनुरेणुप्रियङ्गवः स्त्रियाम् ।  
५३. समासे रज्जुः पुंसि च ।  
५४. श्मश्रुजानुस्वाद्वश्रुजतुत्रपुतालूनि नपुंसके ।  
५५. वसु चार्थवाचि ।  
५६. मद्गुमधुशीधुसानुकमण्डलूनि नपुंसके च ।  
५७. रुत्वन्तः ।  
५८. दारुकसेरुजत्रुवस्तुमस्तूनि नपुंसके । (क्वचित् जतु इति पाठः ।)  
५९. सक्तुर्नपुंसके च ।  
६०. प्राग्रश्मेरकारान्तः ।  
६१. कोपधः ।  
६२. चिबुकशालूकप्रातिपादिकांशुकोल्मुकानि नपुंसके ।  
६३. कण्टकानीकसरकमोदकचसकमस्तकपुस्तकतटाकनिष्कशुष्क-  
      वर्चस्कपिनाकभाण्डकपिण्डककटकदण्डकपिटकतालकफल-  
      ककल्कपुलाकानि नपुंसके च ।  
६४. टोपधः ।  
६५. किरीटमुकुटललाटवटवीटश्रृङ्गाटकरटलोष्टानि नपुंसके ।  
६६. कुटकूटकपटकपाटकर्पटनटनिकटकीटकटानि नपुंसके च ।  
६७. णोपधः ।  
६८. ऋणलवणपर्णतोरणरणोष्णानि नपुंसके ।  
६९. कार्षापणस्वर्णसुवर्णव्रणचरणवृषणविषाणचूर्णतृणानि नपुंसके च ।  
७०. थोपधः ।  
७१. काष्ठपृष्ठरिक्थोक्थानि नपुंसके ।(क्वचित् रिक्थ स्थाने सिक्थ इति पाठभेदः)  
७२. काष्ठा दिगर्था स्त्रियाम् ।  
७३. तीर्थप्रोथयूथगूथानि नपुंसके च ।  
७४. नोपधः ।  
७५. जघनाजिनतुहिनकाननवनवृजिनविपिनवेतनशासनसोपानमिथुन-  
      श्मशानरत्ननिम्नचिह्नानि नपुंसके ।  
७६. मानयानाभिधाननलिनपुलिनोद्यानशयनासनस्थानचन्दनालानसमान-  
      भवनवसनसम्भावनविभा-वनविमानानि नपुंसके च ।  
७७. पोपधः ।  
७८. पापरूपोडुपतल्पशिल्पपुष्पशष्पसमीपान्तरीपाणि नपुंसके ।  
      (ताप इत्यपि केचित्)  
७९. शूर्पकुतपकुणपद्वीपविटपानि नपुंसके च ।  
८०. भोपधः ।  
८१. तलभं नपुंसकम् ।  
८२. जृम्भं नपुंसके च ।  
८३. मोपधः ।  
८४. रुक्मसिध्मयुग्मेध्मगुल्माध्यात्मकुङ्कुमानि नपुंसके ।  
८५. सङ्ग्रामदाडिमकुसुमाश्रमक्षेमक्षौमहोमोद्दामानि नपुंसके च  
८६. योपधः ।  
८७. किसलयहृदयेन्द्रियोत्तरीयाणि नपुंसके ।  
८८. गोमयकषायमलयान्वयाव्ययानि नपुंसके च ।  
८९. रोपधः ।  
९०. द्वाराग्रस्फारतक्रवक्रवप्रक्षिप्रक्षुद्रच्छिद्रनारतीरदूर-  
      कृच्छ्ररन्ध्रास्रशुभ्रभीरगभीरक्रूरविचित्रकेयूर-  
      केदारोदराजस्रशरीरकन्दरपञ्जराजरजठराजिरवैरचामर-  
      पुष्करगह्वरकुहरकुटीरकुलीरचत्वरकाश्मीरनीराम्बरशिशिर-  
      तन्त्रयन्त्रक्षत्रक्षेत्रमित्रकलत्रच्छत्रमूत्रसूत्रवक्त्र-  
      नेत्रगोत्राङ्गुलित्रतनुत्रास्त्रशस्त्रशास्त्रवस्त्रपत्रपात्र-  
      नक्षत्राणि नपुंसके । (क्वचित् नार स्थाने पार, अस्र स्थाने अश्र,  
      शुभ्र स्थाने श्वभ्र, तनुत्र स्थाने भलत्र । क्वचिन्न कुहर)  
  
९१. शुक्रमदेवतायाम् ।  
९२. चक्रवज्रान्धकारसारावारपारक्षीरतोमरश्रृङ्गारभृङ्गार-  
      मन्दारोशीरतिमिरशिशिराणि नपुंसके च ।  
९३. षोपधः ।  
९४. शिरीषर्जीषाम्बरीषपीयूषपुरीषकिल्विषकल्मषाणि नपुंसके ।  
      (ऋजीष स्थाने जोष इति केचित्)  
९५. यूषकरीषमिषविषवर्षाणि नपुंसके च ।  
९६. सोपधः ।  
९७. मानसबिसबुससाहसानि नपुंसके । (मानस स्थाने पनस इति क्वचित्)  
९८. चमसांसरसनिर्यासोपवासकार्पासवासमासकासकांसमांसानि नपुंसके च ।  
      (चमसांसरस स्थाने चमससरस इति क्वचितपाठः)  
९९. कंसं चाप्राणिनि ।  
१००. रश्मिदिवसाभिधानानि ।  
१०२. दीधितिः स्त्रियाम् ।  
१०२. दिनाहनी नपुंसके ।  
१०३. मानाभिधानानि ।  
१०४. द्रोणाढकौ नपुंसके च ।  
१०५. खारीमानिके स्त्रियाम् ।  
१०६. दाराक्षतलाजासूनां बहुत्वञ्ज ।  
१०७. नाड्यपजनोपपदानि व्रणाङ्गपदानि ।  
१०८. मरुद्गरुदुत्तरदृत्विजः ।  
१०९. ऋषिराशिदृतिग्रन्थिक्रिमिध्वनिबालिकौलिमौलिरविकविकपिमुनयः  
       (दृति स्थाने धृति, ग्रन्थि स्थाने प्रहि इति च केचित्)  
११०. ध्वजगजमुञ्जपुञ्जाः ।  
१११. हस्तकुन्तान्तवातव्रातदूतधूर्तसूतचूतमुहूर्ताः ।  
११२. षण्डमण्डकरण्डभरण्डवरण्डतुण्डगण्डमुण्डपाषण्डशिखण्डाः ।  
       (रण्ड इत्यपि केचित्)  
११३. वंशांशपुरोडाशाः ।  
११४. ह्रदकन्दकुन्दबुद्बुदशब्दाः ।  
११५. अर्घपथिमथ्यृभुक्षिस्तम्बनितम्बपूगाः । (मथि स्थाने सखि इति केचित्)  
११६. पल्लवपल्वलकफरेफकटाहनिर्व्यूहमठमणितरङ्गतुरङ्ग-  
       गन्धस्कन्धमृदङ्गसङ्गसमुद्गपुङ्खाः ।  
       (पल्वल स्थाने पल्लल, निर्व्यूह स्थाने निर्य्यूह च इति केचित्)  
११७. सारथ्यतिथिकुक्षिबस्तिपाण्यञ्जलयः । (क्वचिन्न पाणि)  
इति पुंलिङ्गाधिकारः ॥  
  
अथ नपुंसकलिङ्गाधिकारः ।  
११८. नपुंसकम् ।  
११९. भावे ल्युडन्तः ।  
१२०. निष्ठा च ।  
१२१. त्वष्यञौ तद्धितौ ।  
१२२. कर्मणि च ब्राह्मणादिगुणवचनेभ्यः ।  
१२३. यद्यढग्यगञण्वुञ्छाश्च भावकर्म्मणि ।  
१२४. अव्ययीभावः ।  
१२५. द्वन्द्वैकत्वम् ।  
१२६. अभाषायां हेमन्तशिशिरावहोरात्रे च ।  
१२७. अनञ्कर्मधारयस्तत्पुरुषः ।  
१२८. अनल्पे छाया ।  
१२९. राजाऽमनुष्यपूर्वा सभा ।  
१३०. सुरासेनाच्छायाशालानिशाः स्त्रियाञ्च ।  
१३१. परवत् ।  
१३२. रात्राह्नाहाः पुंसि ।  
१३३. सङ्ख्यापूर्वा रात्रिः ।  
१३४. अपथपुण्याहे नपुंसके ।  
१३५. द्विगुः स्त्रियाञ्च ।  
१३६. इसुसन्तः ।  
१३७. अर्चिः स्त्रियाञ्च ।  
१३८. छदिः स्त्रियामेव ।  
१३९. मुखनयनलोहवनमांसरुधिरकार्मुकविवरजलहलधनान्नाभिधानानि ।  
१४०. सीरार्थौदनाः पुंसि ।  
१४१. वक्त्रनेत्रारण्यगाण्डीवानि पुंसि च ।  
१४२. अटवी स्त्रियाम् ।  
१४३. लोपधः ।  
१४४. तूलोपलतालकुसूलतरलकम्बलदेवलवृषलाः पुंसि ।  
१४५. शीलमूलमङ्गलसालकमलतलमुसलकुण्डलपललमृणाल-  
       बालनिगलपलालबिडालखिलशूलाः पुंसि च ।  
१४६. शतादिः सङ्ख्या ।  
१४७. शतायुतप्रयुताः पुंसि च ।  
१४८. लक्षाकोटी स्त्रियाम् ।  
१४९. शङ्कुः पुंसि । (केचित् पाठे नैत्तसूत्रम्)  
१५०. सहस्रः पुंसि च । (केचित् पाठे पुंसि च इति स्थाने क्वचित् इति पाठः)  
१५१. मन् द्व्यच्कोऽकर्त्तरि ।  
१५२. ब्रह्मन्पुंसि च । (केचित् पाठे ब्रह्म इत्येव)  
१५३. नामरोमणी नपुंसके ।  
१५४. असन्तो द्व्यच्कः ।  
१५५. अप्सराः स्त्रियाम् ।  
१५६. त्रान्तः ।  
१५७. यात्रामात्राभस्त्रादंष्ट्रावस्त्राः स्त्रियामेव ।  
१५८. भृत्रामित्रच्छात्रपुत्रमन्त्रवृत्रमेढ्रोष्ट्राः पुंसि ।  
       (केचित्पाठे मेढ्रोष्ट्र स्थाने मैत्र इति पाठः)  
१५९. पत्रपात्रपवित्रसूत्रच्छत्राः पुंसि च ।  
१६०. बलकुसुमशुल्बपत्तनरणाभिधानानि ।  
१६१. पद्मकमलोत्पलानि पुंसि च ।  
१६२. आहवसङ्ग्रामौ पुंसि ।  
१६३. आजिः स्त्रियामेव ।  
१६४. फलजातिः ।  
१६५. वृक्षजातिः स्त्रियामेव ।  
१६६. वियज्जगत्सकृच्छकन्पृषच्छकृद्यकृदुदश्वितः ।  
       (शकत् स्थाने कृषत् इति केचित्)  
१६७. नवनीतावनतानृतामृतनिमित्तवित्तचित्तपित्तव्रतरजतवृत्तपलितानि ।  
       (अवनत स्थाने अवत इति केचित्)  
१६८. श्राद्धकुलिशदैवपीठकुण्डाङ्काङ्गदधिसक्थ्यक्ष्यस्थ्यास्पदाकाश  
        कण्ववीजानि ।(क्वचित् भाण्डोऽपि)  
१६९. दैवं पुंसि च ।  
१७०. धान्याज्यशस्यरूप्यपण्यवर्ण्यधिष्ण्यहव्यकव्यकाव्यसत्यापत्य-  
       मूल्यशिक्यकुड्यमद्यहर्म्यतूर्यसैन्यानि ।  
१७१. द्वन्द्वबर्हदुःखबडिशपिच्छविम्बकुटुम्बकवचकवरवृन्दराकाणि ।  
       (विम्ब स्थाने क्वचिद्विश्व)  
१७२. अक्षमिन्द्रिये ।  
इति नपुंसकलिङ्गाधिकारः ॥  
  
अथ स्त्रीपुंसलिङ्गाधिकार ।  
१७३. स्त्रीपुंसयोः ।  
१७४. गोमणियष्टिमुष्टिपाटलिबस्तिशाल्मलित्रुटिमसिमरीचयः ।  
१७५. मृत्युशीधुकर्कन्धुकिष्कुकण्डुरेणवः । (मृत्यु स्थाने मन्यु,  
       किष्कु स्थाने सिन्धु इति केचित्)  
१७६. गुणवचनमुकारान्तं नपुंसकञ्च ।  
१७७. अपत्यार्थस्तद्धिते ।  
इति स्त्रीपुंसलिङ्गाधिकार ॥  
  
अथ पुन्नपुंसकलिङ्गाधिकारः ।  
१७८. पुन्नपुंसकयोः ।  
१७९. धृतभूतमुस्तक्ष्वेलितैरावतपुस्तबुस्तलोहिताः ।  
१८०. श्रृङ्गार्धनिदाघोद्यमशल्यदृढाः ।  
१८१. व्रजकुञ्जकुथकूर्चप्रस्थदर्पार्भार्धर्चदर्भपुच्छाः ।  
१८२. कबन्धौषधायुधान्ताः ।  
१८३. दण्डमण्डखण्डशवसैन्धवपार्श्वकाशकुशकाशाङ्कुशकुलिशाः ।  
१८४. गृहमेहदेहपट्टपटहाष्टापदार्बुदककुदाश्च ।  
इति पुन्नपुंसकलिङ्गाधिकारः ॥  
  
अथ अविशिष्टलिङ्गाधिकारः ।  
१८५. अविशिष्टलिङ्गम् ।  
१८६. अव्ययं कतियुष्मदस्मदः । (कति स्थाने डति इति केचित्)  
१८७. ष्णान्ता सङ्ख्या ।  
१८८. गुणवचनञ्च ।  
१८९. कृत्याश्च ।  
१९०. करणाधिकरणयोर्ल्युट् ।  
१९१. सर्वादीनि सर्वनामानि ।  
इति अविशिष्टलिङ्गाधिकारः ॥  
  
इति महर्षिपाणिनिप्रणीतं लिङ्गानुशासनं सम्पूर्णं ॥  
  
  
  
Encoded and proofread by Shikanjiwala ak93833 at gmail.com  
  
