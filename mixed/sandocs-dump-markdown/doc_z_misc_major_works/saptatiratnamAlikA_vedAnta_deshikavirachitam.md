---
Author: vedAntadeshika
Category: major_works, vedAnta-deshika, vedanta
Description-comments: Six shlokas from saptati ratnamAlA
File name: saptatiratnamAlikA.itx
Indexextra: (Text with comments)
Language: Sanskrit
Latest update: October 2, 2017
Location: doc_z_misc_major_works
Proofread by: Pallasena Narayanaswami ppnswami at gmail.com
Send corrections to: Sanskrit@cheerful.com
Site access: https://sanskritdocuments.org
Source: Stotras of Vedanta Desika
Subject: philosophy/hinduism/religion
Sublocation: major_works
Text title: saptatiratnamAlikA
Transliterated by: Pallasena Narayanaswami ppnswami at gmail.com
engtitle: saptatiratnamAlikA
itxtitle: saptatiratnamAlikA (vedAnta deshikavirachitam)
title: सप्ततिरत्नमालिका (वेदान्त देशिकविरचितम्)

---
  
 सप्तति रत्नमालिका   
  
 The six shlokas (Nos. 10, 59, 17, 65, 23, 55) are from the full  
text of ᳚saptati ratnamAlA᳚   
भाद्रपदमासगत विष्णुविमलर्क्षे  
वेङ्कटमहीध्रपति तीर्थदिनभूते ।  
प्रादुरभवज्जगति दैत्यरिपुघण्टा  
हन्त कवितार्किकमृगेन्द्रगुरुमूर्त्या ॥ (श्लोकं - १०)  
  
सशङ्खचक्रलाञ्छनः सदूर्ध्वपुण्ड्रमण्डितः  
सकण्ठलग्नसत्तुलस्यनर्घ पद्ममालिकः ।  
सितान्तरीय सूत्तरीय यज्ञसूत्रशोभितः  
ममाविरस्तु मानसे गुरुः स वेङ्कटेश्वरः ॥ (श्लोकं - ५९)  
  
अनन्तसूरिसूनवेऽभिनन्द्यमानवैभवाद्  
दिगन्तवादिहंसजैत्रकालमेघदेशिकात् ।  
उपात्त सर्वशासनाय हन्त वर्षविंशतौ  
पुनःपुनर्नमस्क्रियाऽस्तु वेङ्कटेशसूरये ॥ (श्लोकं - १७)  
  
कवितार्किककलभव्रजकबलीकृतिसिंहं  
कमलापतिकसुणारसपरिवर्धितबोधम् ।  
यतिनायकपदपङ्कजयुगलीपरतन्त्रं  
भज मानस बुधवेङ्कटपतिदेशिकमनिशम् ॥ (श्लोकं - ६५)  
  
कल्ये सततं करुणाजलर्धिं  
करुणाविषयं कमलाधिपतेः ।  
कलिवैरिशठारिवचोरसिकं  
कवितार्किककेसरिसूरिगुरुम् ॥ (श्लोकं - २३)  
  
गुरौ वादिहंसाम्बुदाचार्यशिष्ये  
जना भक्तिहीना यतीन्द्राप्रियाः स्युः ।  
यतीन्द्राप्रियाः विष्णुकारुण्यदूराः  
कुतो मुक्तिवार्ता हि तादृग्विधानाम् ॥ (श्लोकं - ५५)  
  
वेदे सञ्जातखेदे मुनिजनवचने प्राप्तनित्यावमाने  
सङ्कीर्णे सर्ववर्णे सति तदनुगुणे निष्प्रमाणे पुराणे ।  
मायावादे समोदे कलिकलुषवशाच्छून्यवादेऽविवादे  
धर्मत्राणाय योऽभूत् स जयति भगवान् विष्णु घण्टावतारः ॥  
  
कवितार्किकसिंहाय कल्याणगुणशालिने ।  
श्रीमते वेङ्कटेशाय वेदान्तगुरवे नमः ॥  
  
वादिद्विपशिरोभङ्गपञ्चाननपराक्रमः ।  
श्रीमान् वेङ्कटनाथार्यः चिरं विजयतां भुवि ॥  
  
श्रीमते निगमान्तमहादेशिकञाय नमः ।  
   
Encoded and proofread by Pallasena Narayanaswami ppnswami at gmail.com  
  
  
