---
Author: Appayya Dixit
Category: major_works, appayya-dIkShita
File name: bhAratatAtparyasangrahastotram.itx
Indexextra: (Scan)
Language: Sanskrit
Latest update: October 12, 2019
Location: doc_z_misc_major_works
Proofread by: Rama Prakasha ramaprakashak at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: major_works
Text title: Shri Bharata Tatparya Sangraha Stotram
Texttype: pramukha
Transliterated by: Rama Prakasha ramaprakashak at gmail.com
engtitle: bhAratatAtparyasangrahastotram
itxtitle: bhAratatAtparyasaNgrahastotram (appayyAdIkshitavirachitam)
title: भारततात्पर्यसण्ग्रहस्तोत्रम् (अप्पय्यादीक्षितविरचितम्)

---
  
 श्री भारत-तात्पर्य-सङ्ग्रहस्तोत्रम्   
श्रीबादरायणमुनिः स्वयमेव विष्णुः  
     पार्थच्छलात्तमधिकृत्य कृते प्रबन्धे ।  
तस्यापि नित्यमहितं शशिभूषणत्वां  
     आम्रेडयन् गुरुरदर्शयदादि तत्त्वम् ॥ १॥  
  
मोहाभिभूतमखिलं जगदाविरिञ्चं  
     त्वामेकमेवं भगवन् रहितं च तेन ।  
विख्याप्यमङ्कणक दिव्यकथानुषक्त्या  
     त्वां ब्रह्मतेन च मुनिः स्फुटयाम्बभूव ॥ २॥  
  
सस्माच्च (तस्माच्च) मोहतदभावकृताद्विशेषात्  
     जन्मस्थिति प्रलय भागखिलं त्वदन्यत् ।  
तत्कर्तृवस्तु परमं त्वमिति प्रबोधं  
     जातं विभावयति तस्य तदीय वाचा ॥ ३॥  
  
कैलासशैलशिखरे हरिपार्थदृष्टं  
     त्वां ब्रह्मनाथ परमं समुदीर्य साक्षात् ।  
तल्लक्षणं त्वयमनन्यतदीय धर्मं  
     क्रान्ते कियच्च भवति स्फुटमाचचक्षे ॥ ४॥  
  
नारायणस्य सुचिरं त्वदुपासकस्य  
     यत्ब्रह्मभावमवदत्तव भावनाप्तम् ।  
यत्ते स्तुतिं तदुदितां परभावगर्भां  
     त्वां ब्रह्म तेन च मुनिः स्फुटयाञ्चकार ॥ ५॥  
  
मूलं कृष्णो ब्रह्म च ब्राह्मणाश्चेत्  
     यादावेवं ब्रह्मभावं महेश ।  
पार्थानां ते नित्यसंरक्षकस्य  
     व्यासस्तत्रोद्घाटयामास शम्भो ॥ ६॥  
  
ब्रह्मा विष्णुश्शङ्करश्चेति देवाः  
     कर्तारो ये सर्गरक्षालयानाम् ।  
तेषां सृष्टिं संहृतिं च त्वदीच्छा  
     धीनामूचे द्योतयन् ब्रह्मतत्त्वम् ॥ ७॥  
  
विशालाक्षस्थाणुर्द्रुहिणतनयः संहरणकृत्  
     सरोजाक्षक्रोधप्रभव इति वैशेषिकपदम् ।  
विभूतित्वज्ञप्त्यै किमपिनिहितन्नाथ नियतं  
     निकर्षोक्तिस्ताभ्यां भवतैतिबुद्धिं निरसितुम् ॥  
  
यत्रेदृशं नास्ति विभूति रुद्रता  
     विज्ञापकं नाथ विशेषकं पदम् ।  
साऽपि स्वधर्म गृहमानवैशसात्  
     सर्वेश्वरं त्वां ननिकर्षगीस्पृशेत् ॥ ९॥  
  
गीतासुगूढमुदितं भवतः परत्वं  
     नैवस्फुटं तदत एव हि सव्यसाची ।  
गीथार्थमेव सहसापुनरप्यपृच्छत्  
     तबोधनार्थमुदिता हरिणानुगीता ॥ १०॥  
  
तमेव चाद्यं पुरुषं प्रपद्ये  
     त्युदीरितं यन्मधुकैटभद्विषा ।  
तमेव सर्वान् भ्रमयन्तमीश्वरं  
     महाफलाप्त्यै शरणं व्रजेति यत् ॥ ११॥  
  
एतेन कृष्णस्य समं मुमुक्षुणा  
     स्वाराधनीयः प्रतिभासते परः ।  
सर्वस्य चाहं हृदिसन्निविष्टे  
     त्याद्यैस्तु विष्णुः तदुदेतिसंशयः ॥ १२॥  
  
इत्थमस्य यदि संशयो भवेत्  
     अन्यथाग्रहणमेव वा पुनः ।  
नाग्रहीन्मदुपविष्ट एवं  
     इत्यग्रहं हरिरवोचदुत्तरे ॥ १३॥  
  
उक्त्वा च संशयविपर्ययोः निरासं  
     चक्रे हरिश्चतुरया द्रुतमुक्तिभङ्ग्या ।  
शक्यन्तदद्य न मया भणितुं यथोक्तं  
     योगाधिरूडमनसा न बहिर्दृशेति ॥ १४॥  
  
अधुना तदुपास्य संशयाद्यपगच्छत्विति सौहृदं स्मरन् ।  
इति होक्तमिहश्रुतम्मयेत्युपदेश्ये कियदाह तत्र सः ॥ १५॥  
  
तस्य स्थिरीकरणमात्मनि पूर्ववृत्तं  
     स्वस्यैव बुद्धिमनसी द्विजदम्पती च ।  
कृत्वानुयोजनतदुत्तरयोरनुक्त्वा  
     विख्याप्य तद्विवरणं च चकार शौरिः ॥ १६॥  
  
अग्रेतत्त्वं परं किं त्वहमपि च कुतः सर्व भूतानि चेति  
     प्रश्नेशिष्यस्य तस्मै गुरुकृतमखिलं ब्रह्मतत्त्वोपदेशम् ।  
मोक्षं शिष्यस्य चोक्त्वापुनरपिविजये नानुयुक्तो गुरुः कः  
     शिष्योवेति स्वमेवेश्वरगुरुमवदत् स्वस्यचित्तं स्वशिष्यम् ॥ १७॥  
  
ब्रह्मण्येवं स्वचेतो मियमनसमुपस्थापितं ग्रन्थिमोक्षं  
     स्वेनैवोक्तं विमृश्य प्रपदनवचनं तत्प्रतीतार्थनिष्ठम् ।  
यत्तत्सर्वस्यचाहं हृदिमुखवचनं तत्पुनश्शास्त्रदृष्टया  
     इत्येवं पार्थोऽवगच्छेदितिविवृतिरकार्यत्र गीताशयस्य ॥ १८॥  
  
तच्च ब्रह्मप्रपत्यास्पदसुररिपोः ईश्वरत्वं न चान्यः  
     नाहं कञ्च्चित्प्रपद्ये विबुधमितिवचः श्रोतुरुत्कृष्टभक्त्यै ।  
सेवन्ते नीलकण्ठं परिमितफलदं न प्रबुद्धचा इतीदं  
     ब्रह्मैक्यध्यातृ विद्वद्विषयमितरथा नास्ति भूयोनुरोधः ॥ १९॥  
  
इत्थं चक्रे भारतं यः प्रबन्धं  
     व्यक्त्या व्यासश्शाम्भवोत्कर्षवर्षी ।  
ध्वन्यध्वन्यध्वन्य मूर्धन्य धन्यस्तं  
     शौरिं तत्साक्षिणं चानतोऽस्मि ॥ २०॥  
  
इति श्रीअप्पय्यदीक्षितविरचितं श्रीभारततात्पर्यसङ्ग्रहस्तोत्रं सम्पूर्णम् ।  
  
Encoded and proofread by Rama Prakasha ramaprakashak at gmail.com  
  
