---
title: Prajnaparamitahrdayasutra

---
## Intro
  
  
  
  
Prajnaparamitahrdayasutra  
  
  
  
  
Prajnaparamitahrdayasutra  
  
Input by ...  
  
  
  


## पाठः
  
  
  
  
  
  
प्रज्ञापारमिता-हृदय-सूत्र  
  
  
  
  
ॐ नमो भगवत्यै आर्य-प्रजापारमितायै!  
  
आर्य आवलोकितेश्वरो बोधिसत्त्वो गम्भीरं  
प्रज्ञापारमिता-चार्यां चरमाणो  
व्यवलोकयति स्म, पञ्च-स्कन्धास् तांश् च  
स्वभाव-शून्यान् पश्यति स्म।  
  
इह शारिपुत्र रूपं शून्यता, शून्यत्ऽऐव रूपं,  
रूपान् न पृथक् शून्यता,  
शून्यताया न पृथग् रूपं,  
यद् रूपं सा शून्यता,  
या शून्यता तद् रूपं।  
एवम् एव वेदना-सञ्ज्ञा-संस्कारा-विज्ञानम्।  
  
इह शारिपुत्र सर्व-धर्माः शून्यता-लक्षणा  
अनुत्पन्ना अनिरुद्धा अमला अविमला अनूना अपरिपूर्णाः।  
तस्माच् छारिपुत्र शून्यतायां न रूपं  
न वेदना न सञ्ज्ञा न संस्काराः न विज्ञानं,  
न चक्षुः-श्रोत्र-घ्राण-जिह्वा-काय-मनांसि,  
न रूप-शब्द-गन्ध-रस-स्प्रष्टव्य-धर्माः,  
न चक्षुर्-धातुर् यावन् न मनो-विज्ञान-धातुः,  
न्ऽआविद्या न्ऽआविद्या-क्षयो यावन् न जरा-मरणं  
न जरा-मरण-क्षयो न दुःख-समुदय-निरोध-मार्गा  
न ज्ञानं न प्राप्तिर् न्ऽआप्राप्तिः।  
  
तस्माच् छारिपुत्र अप्राप्तित्वाद् बोधिसत्त्वो  
प्रज्ञा-पारमिताम् आश्रित्य विहरत्य् अचित्त्ऽआवरणः।  
चित्त्ऽआवरण-नास्तित्वाद् अत्रस्तो  
विपर्यास्ऽआतिक्रान्तो निष्ठा-निर्वाणः।  
त्रध्व-व्यवस्थिताः सर्व-बुद्धाः  
प्रज्ञापारमिताम् आश्रित्य अनुत्तरां  
सम्यक्-सम्बोधिम् अभिसम्बुद्धाः।  
  
तस्माज् ज्ञातव्यं प्रज्ञापारमिता महा-मन्त्रो  
महा-विद्या-मन्त्रोऽनुत्तर-मन्त्रो  
समसम-मन्त्रः सर्व-दुःख-प्रशमनः सत्यम् अमिथ्यत्वात्।  
प्रज्ञापारमितायाम् उक्तो मन्त्रः, तद्यथा -  
ॐ गते गते पारगते पारसङ्गते बोधि स्वाहा।  
  
इत्य् आर्य-प्रज्ञापारमिता-हृदयं समाप्तम्।  
  
  
  
  
  
