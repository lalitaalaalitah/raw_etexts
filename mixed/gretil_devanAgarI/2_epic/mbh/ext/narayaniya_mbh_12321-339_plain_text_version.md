---
title: 'Narayaniya (MBh 12,321-339): plain text version'

---
## Intro
  
  
  
  
Narayaniya (MBh 12,321-339): plain text version  
  
  
  
  
  
  
Narayaniya (Mahabharata 12.321-339)  
Input by Peter Schreiner  
  
Plain text version  
  
  
This file is based on the package NARAYANIYA.ZIP accompanying  
the following book:  
  
Reinhold Gruenendahl ; Angelika Malinar ; Thomas Oberlies ; Peter  
Schreiner: Narayaniya-Studien. Herausgegeben von Peter Schreiner.  
Wiesbaden: Harrassowitz, 1997.    
(Purana Research Publications Tuebingen ; 5)  
  
  
  


## पाठः
  
  
  
  
  
<12321.1/1> युधिष्ठिर उवाच: गृहस्थो ब्रह्मचारी वा !वानप्रस्थो ऽथ भिक्षुकः !  
<12321.1/2> य इच्छेत् सिद्धिम् आस्थातुं !देवतां कां यजेत सः !!१२३२१।१!  
<12321.2/1> कुतो ह्य् अस्य ध्रुवः स्वर्गः !कुतो निःश्रेयसं परम् !  
<12321.2/2> विधिना केन जुहुयाद् !दैवं पित्र्यं तथैव च !!१२३२१।२!  
<12321.3/1> मुक्तश् च कां गतिं गच्छेन् !मोक्षश् चैव किमात्मकः !  
<12321.3/2> स्वर्गतश् चैव किं कुर्याद् !येन न च्यवते दिवः !!१२३२१।३!  
<12321.4/1> देवतानां च को देवः !पितॄणां च तथा पिता !  
<12321.4/2> तस्मात् परतरं यच् च !तन् मे ब्रूहि पितामह !!१२३२१।४!  
<12321.5/1> भीष्म उवाच: गूढं मां प्रश्नवित् प्रश्नं !पृच्छसे त्वम् इहानघ !  
<12321.5/2> न ह्य् एष तर्कया शक्यो !वक्तुं वर्षशतैर् अपि !!१२३२१।५!  
<12321.6/1> ऋते देवप्रसादाद् वा !राजञ् ज्ञानागमेन वा !  
<12321.6/2> गहनं ह्य् एतद् आख्यानं !व्याख्यातव्यं तवारिहन् !!१२३२१।६!  
<12321.7/1> अत्राप्य् उदाहरन्तीमम् !इतिहासं पुरातनम् !  
<12321.7/2> नारदस्य च संवादम् !ऋषेर् नारायणस्य च !!१२३२१।७!  
<12321.8/1> नारायणो हि विश्वात्मा !चतुर्मूर्तिः सनातनः !  
<12321.8/2> धर्मात्मजः सम्बभूव !पितैवं मे ऽभ्यभाषत !!१२३२१।८!  
<12321.9/1> कृते युगे महाराज !पुरा स्वायम्भुवे ऽन्तरे !  
<12321.9/2> नरो नारायणश् चैव !हरिः कृष्णस् तथैव च !!१२३२१।९!  
<12321.10/1> तेभ्यो नारायणनरौ !तपस् तेपतुर् अव्ययौ !  
<12321.10/2> बदर्य्-आश्रमम् आसाद्य !शकटे कनकामये !!१२३२१।१०!  
<12321.11/1> अष्टचक्रं हि तद् यानं !भूतयुक्तं मनोरमम् !  
<12321.11/2> तत्राद्यौ लोकनाथौ तौ !कृशौ धमनिसन्ततौ !!१२३२१।११!  
<12321.12/1> तपसा तेजसा चैव !दुर्निरीक्षौ सुरैर् अपि !  
<12321.12/2> यस्य प्रसादं कुर्वाते !स देवौ द्रष्टुम् अर्हति !!१२३२१।१२!  
<12321.13/1> नूनं तयोर् अनुमते !हृदि हृच्छयचोदितः !  
<12321.13/2> महामेरोर् गिरेः शृङ्गात् !प्रच्युतो गन्धमादनम् !!१२३२१।१३!  
<12321.14/1> नारदः सुमहद्भूतं !लोकान् सर्वान् अचीचरत् !  
<12321.14/2> तं देशम् अगमद् राजन् !बदर्य्-आश्रमम् आशुगः_१ !!१२३२१।१४!  
<12321.15/1> तयोर् आह्निकवेलायां !तस्य कौतूहलं त्व् अभूत् !  
<12321.15/2> इदं तदास्पदं कृत्स्नं !यस्मिंल् लोकाः प्रतिष्ठिताः !!१२३२१।१५!  
<12321.16/1> सदेवासुरगन्धर्वाः !सर्षिकिन्नरलेलिहाः !  
<12321.16/2> एका मूर्तिर् इयं पूर्वं !जाता भूयश् चतुर्विधा !!१२३२१।१६!  
<12321.17/1> धर्मस्य कुलसन्तानो !महान् एभिर् विवर्धितः !  
<12321.17/2> अहो ह्य् अनुगृहीतो ऽद्य !धर्म एभिः सुरैर् इह !  
<12321.17/3> नरनारायणाभ्यां च !कृष्णेन हरिणा तथा !!१२३२१।१७!  
<12321.18/1> तत्र कृष्णो हरिश् चैव !कस्मिंश्चित् कारणान्तरे !  
<12321.18/2> स्थितौ धर्मोत्तरौ ह्य् एतौ !तथा तपसि धिष्ठितौ !!१२३२१।१८!  
<12321.19/1> एतौ हि परमं धाम !कानयोर् आह्निकक्रिया !  
<12321.19/2> पितरौ सर्वभूतानां !दैवतं च यशस्विनौ !  
<12321.19/3> कां देवतां नु यजतः !पितॄन् वा कान् महामती !!१२३२१।१९!  
<12321.20/1> इति सञ्चिन्त्य मनसा !भक्त्या नारायणस्य ह !  
<12321.20/2> सहसा प्रादुर् अभवत् !समीपे देवयोस् तदा !!१२३२१।२०!  
<12321.21/1> कृते दैवे च पित्र्ये च !ततस् ताभ्यां निरीक्षितः !  
<12321.21/2> पूजितश् चैव विधिना !यथाप्रोक्तेन शास्त्रतः !!१२३२१।२१!  
<12321.22/1> तं दृष्ट्वा महद् आश्चर्यम् !अपूर्वं विधिविस्तरम् !  
<12321.22/2> उपोपविष्टः सुप्रीतो !नारदो भगवान् ऋषिः !!१२३२१।२२!  
<12321.23/1> नारायणं सन्निरीक्ष्य !प्रसन्नेनान्तरात्मना !  
<12321.23/2> नमस् कृत्वा महादेवम् !इदं वचनम् अब्रवीत् !!१२३२१।२३!  
<12321.24/1> वेदेषु सपुराणेषु !साङ्गोपाङ्गेषु गीयसे !  
<12321.24/2> त्वम् अजः शाश्वतो धाता !मतो ऽमृतम् अनुत्तमम् !  
<12321.24/3> प्रतिष्ठितं भूतभव्यं !त्वयि सर्वम् इदं जगत् !!१२३२१।२४!  
<12321.25/1> चत्वारो ह्य् आश्रमा देव !सर्वे गार्हस्थ्यमूलकाः !  
<12321.25/2> यजन्ते त्वाम् अहरहर् !नानामूर्तिसमास्थितम् !!१२३२१।२५!  
<12321.26/1> पिता माता च सर्वस्य !जगतः शाश्वतो गुरुः !  
<12321.26/2> कं त्व् अद्य यजसे देवं !पितरं कं न विद्महे !!१२३२१।२६!  
<12321.27/001> [X त् ग्१-३।६ म्१।५-७ इन्स्।:: कम् अर्चसि महाभाग !तन् मे ब्रूहीह पृच्छतः !१२३२१।२६८००! X]  
<12321.27/1> श्रीभगवान् उवाच: अवाच्यम् एतद् वक्तव्यम् !आत्मगुह्यं सनातनम् !  
<12321.27/2> तव भक्तिमतो ब्रह्मन् !वक्ष्यामि तु यथातथम् !!१२३२१।२७!  
<12321.28/1> यत् तत् सूक्ष्मम् अविज्ञेयम् !अव्यक्तम् अचलं ध्रुवम् !  
<12321.28/2> इन्द्रियैर् इन्द्रियार्थैश् च !सर्वभूतैश् च वर्जितम् !!१२३२१।२८!  
<12321.29/1> स ह्य् अन्तरात्मा भूतानां !क्षेत्रज्ञश् चेति कथ्यते !  
<12321.29/2> त्रिगुणव्यतिरिक्तो ऽसौ !पुरुषश् चेति कल्पितः !  
<12321.29/3> तस्माद् अव्यक्तम् उत्पन्नं !त्रिगुणं द्विजसत्तम !!१२३२१।२९!  
<12321.30/1> अव्यक्ता व्यक्तभावस्था !या सा प्रकृतिर् अव्यया !  
<12321.30/2> तां योनिम् आवयोर् विद्धि !यो ऽसौ सदसदात्मकः !  
<12321.30/3> आवाभ्यां पूज्यते ऽसौ हि !दैवे पित्र्ये च कल्पिते !!१२३२१।३०!  
<12321.31/1> नास्ति तस्मात् परो ऽन्यो हि !पिता देवो ऽथ वा द्विजः !  
<12321.31/2> आत्मा हि नौ स विज्ञेयस् !ततस् तं पूजयावहे !!१२३२१।३१!  
<12321.32/1> तेनैषा प्रथिता ब्रह्मन् !मर्यादा लोकभाविनी !  
<12321.32/2> दैवं पित्र्यं च कर्तव्यम् !इति तस्यानुशासनम् !!१२३२१।३२!  
<12321.33/1> ब्रह्मा स्थाणुर् मनुर् दक्षो !भृगुर् धर्मस् तपो दमः !  
<12321.33/2> मरीचिर् अङ्गिराअत्रिश् च !पुलस्त्यः पुलहः क्रतुः !!१२३२१।३३!  
<12321.34/1> वसिष्ठः परमेष्ठी च !विवस्वान् सोम एव च !  
<12321.34/2> कर्दमश् चापि यः प्रोक्तः !क्रोधो विक्रीत एव च !!१२३२१।३४!  
<12321.35/1> एकविंशतिर् उत्पन्नास् !ते प्रजापतयः स्मृताः !  
<12321.35/2> तस्य देवस्य मर्यादां !पूजयन्ति सनातनीम् !!१२३२१।३५!  
<12321.36/1> दैवं पित्र्यं च सततं !तस्य विज्ञाय तत्त्वतः !  
<12321.36/2> आत्मप्राप्तानि च ततो !जानन्ति द्विजसत्तमाः !!१२३२१।३६!  
<12321.37/1> स्वर्गस्था अपि ये केचित् !तं नमस्यन्ति देहिनः !  
<12321.37/2> ते तत्प्रसादाद् गच्छन्ति !तेनादिष्टफलां गतिम् !!१२३२१।३७!  
<12321.38/1> ये हीनाः सप्तदशभिर् !गुणैः कर्मभिर् एव च !  
<12321.38/2> कलाः पञ्चदश त्यक्त्वा !ते मुक्ता इति निश्चयः !!१२३२१।३८!  
<12321.39/1> मुक्तानां तु गतिर् ब्रह्मन् !क्षेत्रज्ञ इति कल्पितः !  
<12321.39/2> स हि सर्वगतश् चैव !निर्गुणश् चैव कथ्यते !!१२३२१।३९!  
<12321.40/1> दृश्यते ज्ञानयोगेन !आवां च प्रसृतौ ततः !  
<12321.40/2> एवं ज्ञात्वा तम् आत्मानं !पूजयावः सनातनम् !!१२३२१।४०!  
<12321.41/1> तं वेदाश् चाश्रमाश् चैव !नानातनुसमास्थिताः !  
<12321.41/2> भक्त्या सम्पूजयन्त्य् आद्यं !गतिं चैषां ददाति सः !!१२३२१।४१!  
<12321.42/1> ये तु तद्भाविता लोके !एकान्तित्वं समास्थिताः !  
<12321.42/2> एतद् अभ्यधिकं तेषां !यत् ते तं प्रविशन्त्य् उत !!१२३२१।४२!  
<12321.43/1> इति गुह्यसमुद्देशस् !तव नारद कीर्तितः !  
<12321.43/2> भक्त्या प्रेम्णा च विप्रर्षे !अस्मद्भक्त्या च ते श्रुतः !!१२३२१।४३!  
<12322.1/1> भीष्म उवाच: स एवम् उक्तो द्विपदां वरिष्ठो !  
<12322.1/2> नारायणेनोत्तमपुरुषेण !  
<12322.1/3> जगाद वाक्यं द्विपदां वरिष्ठं !  
<12322.1/4> नारायणं लोकहिताधिवासम् !!१२३२२।१!  
<12322.2/1> यदर्थम् आत्मप्रभवेह जन्म !  
<12322.2/2> तवोत्तमं धर्मगृहे चतुर्धा !  
<12322.2/3> तत् साध्यतां लोकहितार्थम् अद्य !  
<12322.2/4> गच्छामि द्रष्टुं प्रकृतिं तवाद्याम् !!१२३२२।२!  
<12322.3/1> वेदाः स्वधीता मम लोकनाथ !  
<12322.3/2> तप्तं तपो नानृतम् उक्तपूर्वम् !  
<12322.3/3> पूजां गुरूणां सततं करोमि !  
<12322.3/4> परस्य गुह्यं न च भिन्नपूर्वम् !!१२३२२।३!  
<12322.4/1> गुप्तानि चत्वारि यथागमं मे !  
<12322.4/2> शत्रौ च मित्रे च समो ऽस्मि नित्यम् !  
<12322.4/3> तं चादिदेवं सततं प्रपन्न !  
<12322.4/4> एकान्तभावेन वृणोम्य् अजस्रम् !  
<12322.4/5> एभिर् विशेषैः परिशुद्धसत्त्वः !  
<12322.4/6> कस्मान् न पश्येयम् अनन्तम् ईशम् !!१२३२२।४!  
<12322.5/1> तत् पारमेष्ठ्यस्य वचो निशम्य !  
<12322.5/2> नारायणः सात्वतधर्मगोप्ता !  
<12322.5/201> [X म्५ इन्स्।:: तस्माद् अनुज्ञां मम देहि देव !  
<12322.5/202> X तं वै दृष्ट्वा कृतकृत्यो भवामि !१२३२२।२५८०१! X]  
<12322.5/3> गच्छेति तं नारदम् उक्तवान् स !  
<12322.5/4> सम्पूजयित्वात्मविधिक्रियाभिः !!१२३२२।५!  
<12322.6/1> ततो विसृष्टः परमेष्ठिपुत्रः !  
<12322.6/2> सो ऽभ्यर्चयित्वा तम् ऋषिं पुराणम् !  
<12322.6/3> खम् उत्पपातोत्तमवेगयुक्तस् !  
<12322.6/4> ततो ऽधिमेरौ सहसा निलिल्ये !!१२३२२।६!  
<12322.7/1> तत्रावतस्थे च मुनिर् मुहूर्तम् !  
<12322.7/2> एकान्तम् आसाद्य गिरेः स शृङ्गे !  
<12322.7/3> आलोकयन्न् उत्तरपश्चिमेन !  
<12322.7/4> ददर्श चात्यद्भुतरूपयुक्तम् !!१२३२२।७!  
<12322.8/1> क्षीरोदधेर् उत्तरतो हि द्वीपः !  
<12322.8/2> श्वेतः स नाम्ना प्रथितो विशालः !  
<12322.8/3> मेरोः सहस्रैः स हि योजनानां !  
<12322.8/4> द्वात्रिंशतोर्ध्वं कविभिर् निरुक्तः !!१२३२२।८!  
<12322.9/1> अतीन्द्रियाश् चानशनाश् च तत्र !  
<12322.9/2> निष्पन्दहीनाः सुसुगन्धिनश् च !  
<12322.9/3> श्वेताः पुमांसो गतसर्वपापाश् !  
<12322.9/4> चक्षुर्मुषः पापकृतां नराणाम् !!१२३२२।९!  
<12322.10/1> वज्रास्थिकायाः सममानोन्माना !  
<12322.10/2> दिव्यान्वयरूपाः शुभसारोपेताः !  
<12322.10/3> छत्त्राकृतिशीर्षा मेघौघनिनादाः !  
<12322.10/4> सत्पुष्करचतुष्का राजीवशतपादाः !!१२३२२।१०!  
<12322.11/1> षष्ट्या दन्तैर् युक्ताः शुक्लैर् !अष्टाभिर् दंष्ट्राभिर् ये !  
<12322.11/2> जिह्वाभिर् ये विष्वग्वक्त्रं !लेलिह्यन्ते सूर्यप्रख्यम् !!१२३२२।११!  
<12322.12/1> भक्त्या देवं विश्वोत्पन्नं !यस्मात् सर्वे लोकाः सूताः !  
<12322.12/2> वेदा धर्मा मुनयः शान्ता !देवाः सर्वे तस्य विसर्गाः !!१२३२२।१२!  
<12322.13/1> युधिष्ठिर उवाच: अतीन्द्रिया निराहारा !अनिष्पन्दाः सुगन्धिनः !  
<12322.13/2> कथं ते पुरुषा जाताः !का तेषां गतिर् उत्तमा !!१२३२२।१३!  
<12322.14/1> ये विमुक्ता भवन्तीह !नरा भरतसत्तम !  
<12322.14/2> तेषां लक्षणम् एतद् धि !यच् छ्वेतद्वीपवासिनाम् !!१२३२२।१४!  
<12322.15/1> तस्मान् मे संशयं छिन्धि !परं कौतूहलं हि मे !  
<12322.15/2> त्वं हि सर्वकथारामस् !त्वां चैवोपाश्रिता वयम् !!१२३२२।१५!  
<12322.16/1> भीष्म उवाच: विस्तीर्णैषा कथा राजञ् !श्रुता मे पितृसन्निधौ !  
<12322.16/2> सैषा तव हि वक्तव्या !कथासारो हि स स्मृतः !!१२३२२।१६!  
<12322.17/001> [X त् ग्१-३।६ म्६ कुम्भ्॥एद्। इन्स्।:: शन्तनोः कथयाम् आस !नारदो मुनिसत्तमः !  
<12322.17/002> X राज्ञा पृष्टः पुरा प्राह !तत्राहं श्रुतवान् पुरा !१२३२२।१६८०२! X]  
<12322.17/1> राजोपरिचरो नाम !बभूवाधिपतिर् भुवः !  
<12322.17/2> आखण्डलसखः ख्यातो !भक्तो नारायणं हरिम् !!१२३२२।१७!  
<12322.18/1> धार्मिको नित्यभक्तश् च !पितॄन् नित्यम् अतन्द्रितः !  
<12322.18/2> साम्राज्यं तेन सम्प्राप्तं !नारायणवरात् पुरा !!१२३२२।१८!  
<12322.19/1> सात्वतं विधिम् आस्थाय !प्राक्सूर्यमुखनिःसृतम् !  
<12322.19/2> पूजयाम् आस देवेशं !तच्छेषेण पितामहान् !!१२३२२।१९!  
<12322.20/1> पितृशेषेण विप्रांश् च !संविभज्याश्रितांश् च सः !  
<12322.20/2> शेषान्नभुक् सत्यपरः !सर्वभूतेष्व् अहिंसकः !  
<12322.20/3> सर्वभावेन भक्तः स !देवदेवं जनार्दनम् !!१२३२२।२०!  
<12322.21/001> [X क्६ बो।६-९ द३॥अ४ द्न्१।ण्४ द्स् द्२।३।५।८ त् ग्१-३।६ म्१।५-७ एदितिओन्स् इन्स्।:: अनादिमध्यनिधनं !लोककर्तारम् अव्ययम् !१२३२२।२०८०३! X]  
<12322.21/1> तस्य नारायणे भक्तिं !वहतो ऽमित्रकर्शन !  
<12322.21/2> एकशय्यासनं शक्रो !दत्तवान् देवराट् स्वयम् !!१२३२२।२१!  
<12322.22/1> आत्मा राज्यं धनं चैव !कलत्रं वाहनानि च !  
<12322.22/2> एतद् भगवते सर्वम् !इति तत् प्रेक्षितं सदा !!१२३२२।२२!  
<12322.23/1> काम्यनैमित्तिकाजस्रं !यज्ञियाः परमक्रियाः !  
<12322.23/2> सर्वाः सात्वतम् आस्थाय !विधिं चक्रे समाहितः !!१२३२२।२३!  
<12322.24/1> पञ्चरात्रविदो मुख्यास् !तस्य गेहे महात्मनः !  
<12322.24/2> प्रायणं भगवत्प्रोक्तं !भुञ्जते चाग्रभोजनम् !!१२३२२।२४!  
<12322.25/1> तस्य प्रशासतो राज्यं !धर्मेणामित्रघातिनः !  
<12322.25/2> नानृता वाक् समभवन् !मनो दुष्टं न चाभवत् !  
<12322.25/3> न च कायेन कृतवान् !स पापं परम् अण्व् अपि !!१२३२२।२५!  
<12322.26/1> ये हि ते मुनयः ख्याताः !सप्त चित्रशिखण्डिनः !  
<12322.26/2> तैर् एकमतिभिर् भूत्वा !यत् प्रोक्तं शास्त्रम् उत्तमम् !!१२३२२।२६!  
<12322.27/001> [X क्६।७ बो।६-९ द३॥अ४ द्न्१।ण्४ द्स् द्२।३।४।५।८।९ म्१।५-७ च एदितिओन्स् इन्स्।:: वेदैश् चतुर्भिः समितं !कृतं मेरौ महागिरौ !  
<12322.27/002> X आस्यैः सप्तभिर् उद्गीर्णं !लोकधर्मम् अनुत्तमम् !१२३२२।२६८०४! X]  
<12322.27/1> मरीचिर् अत्र्यङ्गिरसौ !पुलस्त्यः पुलहः क्रतुः !  
<12322.27/2> वसिष्ठश् च महातेजा !एते चित्रशिखण्डिनः !!१२३२२।२७!  
<12322.28/1> सप्त प्रकृतयो ह्य् एतास् !तथा स्वायम्भुवो ऽष्टमः !  
<12322.28/2> एताभिर् धार्यते लोकस् !ताभ्यः शास्त्रं विनिःसृतम् !!१२३२२।२८!  
<12322.29/1> एकाग्रमनसो दान्ता !मुनयः संयमे रताः !  
<12322.29/101> [X क्६ बो।६-९ द३॥अ४ द्न्१।ण्४ द्स् द्२।३।५।८ एदितिओन्स् इन्स्।:: भूतभव्यभविष्यज्ञाः !सत्यधर्मपरायणाः !१२३२२।२८८०५! X]  
<12322.29/2> इदं श्रेय इदं ब्रह्म !इदं हितम् अनुत्तमम् !  
<12322.29/3> लोकान् सञ्चिन्त्य मनसा !ततः शास्त्रं प्रचक्रिरे !!१२३२२।२९!  
<12322.30/1> तत्र धर्मार्थकामा हि !मोक्षः पश्चाच् च कीर्तितः !  
<12322.30/2> मर्यादा विविधाश् चैव !दिवि भूमौ च संस्थिताः !!१२३२२।३०!  
<12322.31/1> आराध्य तपसा देवं !हरिं नारायणं प्रभुम् !  
<12322.31/2> दिव्यं वर्षसहस्रं वै !सर्वे ते ऋषिभिः सह !!१२३२२।३१!  
<12322.32/1> नारायणानुशास्ता हि !तदा देवी सरस्वती !  
<12322.32/2> विवेश तान् ऋषीन् सर्वांल् !लोकानां हितकाम्यया !!१२३२२।३२!  
<12322.33/1> ततः प्रवर्तिता सम्यक् !तपोविद्भिर् द्विजातिभिः !  
<12322.33/2> शब्दे चार्थे च हेतौ च !एषा प्रथमसर्गजा !!१२३२२।३३!  
<12322.34/1> आदाव् एव हि तच् छास्त्रम् !ॐकारस्वरभूषितम् !  
<12322.34/2> ऋषिभिर् भावितं तत्र !यत्र कारुणिको ह्य् असौ !!१२३२२।३४!  
<12322.35/1> ततः प्रसन्नो भगवान् !अनिर्दिष्टशरीरगः_१ !  
<12322.35/2> ऋषीन् उवाच तान् सर्वान् !अदृश्यः पुरुषोत्तमः !!१२३२२।३५!  
<12322.36/1> कृतं शतसहस्रं हि !श्लोकानाम् इदम् उत्तमम् !  
<12322.36/2> लोकतन्त्रस्य कृत्स्नस्य !यस्माद् धर्मः प्रवर्तते !!१२३२२।३६!  
<12322.37/1> प्रवृत्तौ च निवृत्तौ च !योनिर् एतद् भविष्यति !  
<12322.37/2> ऋग्यजुःसामभिर् जुष्टम् !अथर्वाङ्गिरसैस् तथा !!१२३२२।३७!  
<12322.38/1> तथाप्रमाणं हि मया !कृतो ब्रह्मा प्रसादजः !  
<12322.38/2> रुद्रश् च क्रोधजो विप्रा !यूयं प्रकृतयस् तथा !!१२३२२।३८!  
<12322.39/1> सूर्याचन्द्रमसौ वायुर् !भूमिर् आपो ऽग्निर् एव च !  
<12322.39/2> सर्वे च नक्षत्रगणा !यच् च भूताभिशब्दितम् !!१२३२२।३९!  
<12322.40/1> अधिकारेषु वर्तन्ते !यथास्वम् ब्रह्मवादिनः !  
<12322.40/2> सर्वे प्रमाणं हि यथा !तथैतच् छास्त्रम् उत्तमम् !!१२३२२।४०!  
<12322.41/1> भविष्यति प्रमाणं वै !एतन् मदनुशासनम् !  
<12322.41/2> अस्मात् प्रवक्ष्यते धर्मान् !मनुः स्वायम्भुवः स्वयम् !!१२३२२।४१!  
<12322.42/1> उशना बृहस्पतिश् चैव !यदोत्पन्नौ भविष्यतः !  
<12322.42/2> तदा प्रवक्ष्यतः शास्त्रं !युष्मन्मतिभिर् उद्धृतम् !!१२३२२।४२!  
<12322.43/1> स्वायम्भुवेषु धर्मेषु !शास्त्रे चोशनसा कृते !  
<12322.43/2> बृहस्पतिमते_१ चैव !लोकेषु प्रविचारिते !!१२३२२।४३!  
<12322.44/1> युष्मत्कृतम् इदं शास्त्रं !प्रजापालो वसुस् ततः !  
<12322.44/2> बृहस्पतिसकाशाद् वै !प्राप्स्यते द्विजसत्तमाः !!१२३२२।४४!  
<12322.45/1> स हि मद्भावितो राजा !मद्भक्तश् च भविष्यति !  
<12322.45/2> तेन शास्त्रेण लोकेषु !क्रियाः सर्वाः करिष्यति !!१२३२२।४५!  
<12322.46/1> एतद् धि सर्वशास्त्राणां !शास्त्रम् उत्तमसञ्ज्ञितम् !  
<12322.46/2> एतद् अर्थ्यं च धर्म्यं च !यशस्यं चैतद् उत्तमम् !!१२३२२।४६!  
<12322.47/1> अस्य प्रवर्तनाच् चैव !प्रजावन्तो भविष्यथ !  
<12322.47/2> स च राजा श्रिया युक्तो !भविष्यति महान् वसुः !!१२३२२।४७!  
<12322.48/1> संस्थिते तु नृपे_२ तस्मिञ् !शास्त्रम् एतत् सनातनम् !  
<12322.48/2> अन्तर् धास्यति तत् सत्यम् !एतद् वः कथितं मया !!१२३२२।४८!  
<12322.49/1> एतावद् उक्त्वा वचनम् !अदृश्यः पुरुषोत्तमः !  
<12322.49/2> विसृज्य तान् ऋषीन् सर्वान् !कामपि प्रस्थितो दिशम् !!१२३२२।४९!  
<12322.50/1> ततस् ते लोकपितरः !सर्वलोकार्थचिन्तकाः !  
<12322.50/2> प्रावर्तयन्त तच् छास्त्रं !धर्मयोनिं सनातनम् !!१२३२२।५०!  
<12322.51/1> उत्पन्ने आङ्गिरसे चैव !युगे प्रथमकल्पिते !  
<12322.51/2> साङ्गोपनिषदं शास्त्रं !स्थापयित्वा बृहस्पतौ !!१२३२२।५१!  
<12322.52/1> जग्मुर् यथेप्सितं देशं !तपसे कृतनिश्चयाः !  
<12322.52/2> धारणात् सर्वलोकानां !सर्वधर्मप्रवर्तकाः !!१२३२२।५२!  
<12323.1/1> भीष्म उवाच: ततो ऽतीते महाकल्पे !उत्पन्ने ऽङ्गिरसः सुते !  
<12323.1/2> बभूवुर् निर्वृता देवा !जाते देवपुरोहिते !!१२३२३।१!  
<12323.2/1> बृहद् ब्रह्म महच् चेति !शब्दाः पर्यायवाचकाः !  
<12323.2/2> एभिः समन्वितो राजन् !गुणैर् विद्वान् बृहस्पतिः !!१२३२३।२!  
<12323.3/1> तस्य शिष्यो बभूवाग्र्यो !राजोपरिचरो वसुः !  
<12323.3/2> अधीतवांस् तदा शास्त्रं !सम्यक् चित्रशिखण्डिजम् !!१२३२३।३!  
<12323.4/1> स राजा भावितः पूर्वं !दैवेन विधिना वसुः !  
<12323.4/2> पालयाम् आस पृथिवीं !दिवम् आखण्डलो यथा !!१२३२३।४!  
<12323.5/1> तस्य यज्ञो महान् आसीद् !अश्वमेधो महात्मनः !  
<12323.5/2> बृहस्पतिर् उपाध्यायस् !तत्र होता बभूव ह !!१२३२३।५!  
<12323.6/1> प्रजापतिसुताश् चात्र !सदस्यास् त्व् अभवंस् त्रयः !  
<12323.6/2> एकतश् च द्वितश् चैव !त्रितश् चैव महर्षयः !!१२३२३।६!  
<12323.7/1> धनुषाक्षो ऽथ रैभ्यश् च !अर्वावसुपरावसू !  
<12323.7/2> ऋषिर् मेधातिथिश् चैव !ताण्ड्यश् चैव महान् ऋषिः !!१२३२३।७!  
<12323.8/1> ऋषिः शक्तिर् महाभागस् !तथा वेदशिराश् च यः !  
<12323.8/2> कपिलश् च ऋषिश्रेष्ठः !शालिहोत्रपितामहः !!१२३२३।८!  
<12323.9/1> आद्यः कठस् तैत्तिरिश् च !वैशम्पायनपूर्वजः !  
<12323.9/2> कण्वो ऽथ देवहोत्रश् च !एते षोडश कीर्तिताः !  
<12323.9/3> सम्भृताः सर्वसम्भारास् !तस्मिन् राजन् महाक्रतौ !!१२३२३।९!  
<12323.10/1> न तत्र पशुघातो ऽभूत् !स राजैवं स्थितो ऽभवत् !  
<12323.10/2> अहिंस्रः शुचिर् अक्षुद्रो !निराशीः कर्मसंस्तुतः !  
<12323.10/3> आरण्यकपदोद्गीता !भागास् तत्रोपकल्पिताः !!१२३२३।१०!  
<12323.11/1> प्रीतस् ततो ऽस्य भगवान् !देवदेवः पुरातनः !  
<12323.11/2> साक्षात् तं दर्शयाम् आस !सो ऽदृश्यो ऽन्येन केनचित् !!१२३२३।११!  
<12323.12/1> स्वयं भागम् उपाघ्राय !पुरोडाशं गृहीतवान् !  
<12323.12/2> अदृश्येन हृतो भागो !देवेन हरिमेधसा !!१२३२३।१२!  
<12323.13/1> बृहस्पतिस् ततः क्रुद्धः !स्रुवम् उद्यम्य वेगितः !  
<12323.13/2> आकाशं घ्नन् स्रुवः पातै !रोषाद् अश्रूण्य् अवर्तयत् !!१२३२३।१३!  
<12323.14/1> उवाच चोपरिचरं !मया भागो ऽयम् उद्यतः !  
<12323.14/2> ग्राह्यः स्वयं हि देवेन !मत्प्रत्यक्षं न संशयः !!१२३२३।१४!  
<12323.15/1> उद्यता यज्ञभागा हि !साक्षात् प्राप्ताः सुरैर् इह !  
<12323.15/2> किमर्थम् इह न प्राप्तो !दर्शनं स हरिर् विभुः !!१२३२३।१५!  
<12323.16/1> ततः स तं समुद्धूतं !भूमिपालो महान् वसुः !  
<12323.16/2> प्रसादयाम् आस मुनिं !सदस्यास् ते च सर्वशः !!१२३२३।१६!  
<12323.17/001> [X त् ग्१-३।६ कुम्भ्॥एद्। इन्स्।:: उपरिचरवसुर् उवाच: हुतं त्वयावदानीह !पुरोडाशस्य यावती !  
<12323.17/002> X गृहीता देवदेवेन !मत्प्रत्यक्षं न संशयः !  
<12323.17/003> X इत्य् एवम् उक्तो वसुना !सरोषश् चाब्रवीद् गुरुः !  
<12323.17/004> X न यजेयम् अहं चात्र !परिभूतस् त्वयानघ !  
<12323.17/005> X त्वया पशुर् वारितश् च !कृतः पिष्टमयः पशुः !  
<12323.17/006> X त्वं देवं पश्यसे नित्यं !न पश्येयम् अहं कथम् !  
<12323.17/007> X वसुर् उवाच: पशुहिंसा वारिता च !यजुर्वेदादिमन्त्रतः !  
<12323.17/008> X अहं न वारये हिंसां !द्रक्ष्याम्य् एकान्तिको हरिम् !  
<12323.17/009> X तस्मात् कोपो न कर्तव्यो !भवता गुरुणा मयि !  
<12323.17/01> X भीष्म उवाच: वसुम् एवं ब्रुवाणं तु !क्रुद्ध एव बृहस्पतिः !  
<12323.17/011> X उवाच ऋत्विजश् चैव !किं नः कर्मेति वारयन् !  
<12323.17/012> X अथैकतो द्वितश् चैव !त्रितश् चैव महर्षयः !१२३२३।१६८०६! X]  
<12323.17/1> ऊचुश् चैनम् असम्भ्रान्ता !न रोषं कर्तुम् अर्हसि !  
<12323.17/101> [X त् ग्१।३।६ कुम्भ्॥एद्। इन्स्।:: शृणु त्वं वचनं पुत्र !अस्माभिः समुदाहृतम् !१२३२३।१७८०७! X]  
<12323.17/2> नैष धर्मः कृतयुगे !यस् त्वं रोषम् अचीकृथाः !!१२३२३।१७!  
<12323.18/1> अरोषणो ह्य् असौ देवो !यस्य भागो ऽयम् उद्यतः !  
<12323.18/2> न स शक्यस् त्वया द्रष्टुम् !अस्माभिर् वा बृहस्पते !  
<12323.18/3> यस्य प्रसादं कुरुते !स वै तं द्रष्टुम् अर्हति !!१२३२३।१८!  
<12323.19/001> [X ड़ोर् थे रेड़्।, बो।८ द्न्१।ण्४ द्स् द्२।३।८ चल्। बोम्॥एद्। सुब्स्त्। थे लिने:: एकतद्वितत्रिताश् चोचुस् !ततश् चित्रशिखण्डिनः !१२३२३।१८८०८! X]  
<12323.19/1> एकतद्वितत्रिता ऊचुः: वयं हि ब्रह्मणः पुत्रा !मानसाः परिकीर्तिताः !  
<12323.19/2> गता निःश्रेयसार्थं हि !कदाचिद् दिशम् उत्तराम् !!१२३२३।१९!  
<12323.20/1> तप्त्वा वर्षसहस्राणि !चत्वारि तप उत्तमम् !  
<12323.20/2> एकपादस्थिताः सम्यक् !काष्ठभूताः समाहिताः !!१२३२३।२०!  
<12323.21/1> मेरोर् उत्तरभागे तु !क्षीरोदस्यानुकूलतः !  
<12323.21/2> स देशो यत्र नस् तप्तं !तपः परमदारुणम् !  
<12323.21/3> कथं पश्येमहि वयं !देवं नारायणं त्व् इति !!१२३२३।२१!  
<12323.22/001> [X क्६ ब्६-९ द३॥अ४ द्स् द्५ इन्स्। अड़्तेर् २१, द्न्१।ण्४ द्२।३।८ अड़्तेर् थे ड़िर्स्त् ओच्चुर्रेन्चे ओड़् २१एड़्:: वरेण्यं वरदं तं वै !देवदेवं सनातनम् !१२३२३।२१८०९! X]  
<12323.22/1> ततो व्रतस्यावभृथे !वाग् उवाचाशरीरिणी !  
<12323.22/101> [X क्६ बो।६-९ द३॥अ४ द्न्१।ण्४ द्स् द्२।३।५।८ एदितिओन्स् इन्स्।:: स्निग्धगम्भीरया वाचा !प्रहर्षणकरी विभो !१२३२३।२२८१०! X]  
<12323.22/2> सुतप्तं वस् तपो विप्राः !प्रसन्नेनान्तरात्मना !!१२३२३।२२!  
<12323.23/1> यूयं जिज्ञासवो भक्ताः !कथं द्रक्ष्यथ तं प्रभुम् !  
<12323.23/2> क्षीरोदधेर् उत्तरतः !श्वेतद्वीपो महाप्रभः !!१२३२३।२३!  
<12323.24/1> तत्र नारायणपरा !मानवाश् चन्द्रवर्चसः !  
<12323.24/2> एकान्तभावोपगतास् !ते भक्ताः पुरुषोत्तमम् !!१२३२३।२४!  
<12323.25/1> ते सहस्रार्चिषं देवं !प्रविशन्ति सनातनम् !  
<12323.25/2> अतीन्द्रिया निराहारा !अनिष्पन्दाः सुगन्धिनः !!१२३२३।२५!  
<12323.26/1> एकान्तिनस् ते पुरुषाः !श्वेतद्वीपनिवासिनः !  
<12323.26/2> गच्छध्वं तत्र मुनयस् !तत्रात्मा मे प्रकाशितः !!१२३२३।२६!  
<12323.27/1> अथ श्रुत्वा वयं सर्वे !वाचं ताम् अशरीरिणीम् !  
<12323.27/2> यथाख्यातेन मार्गेण !तं देशं प्रतिपेदिरे !!१२३२३।२७!  
<12323.28/1> प्राप्य श्वेतं महाद्वीपं !तच्चित्तास् तद्दिदृक्षवः !  
<12323.28/101> [X त् ग्१।३।६ म्१।५-७ कुम्भ्॥एद्। इन्स्। अड़्तेर् २८अब्, ग्२ अड़्तेर् २७अ:: सहसाभिहताः सर्वे !तेजसा तस्य मोहिताः !१२३२३।२८८११! X]  
<12323.28/2> ततो नो दृष्टिविषयस् !तदा प्रतिहतो ऽभवत् !!१२३२३।२८!  
<12323.29/1> न च पश्याम पुरुषं !तत्तेजोहृतदर्शनाः !  
<12323.29/2> ततो नः प्रादुर् अभवद् !विज्ञानं देवयोगजम् !!१२३२३।२९!  
<12323.30/1> न किलातप्ततपसा !शक्यते द्रष्टुम् अञ्जसा !  
<12323.30/2> ततः पुनर् वर्षशतं !तप्त्वा तात्कालिकं महत् !!१२३२३।३०!  
<12323.31/1> व्रतावसाने सुशुभान् !नरान् ददृशिरे वयम् !  
<12323.31/2> श्वेतांश् चन्द्रप्रतीकाशान् !सर्वलक्षणलक्षितान् !!१२३२३।३१!  
<12323.32/1> नित्याञ्जलिकृतान् ब्रह्म !जपतः प्रागुदङ्मुखान् !  
<12323.32/2> मानसो नाम स जपो !जप्यते तैर् महात्मभिः !  
<12323.32/3> तेनैकाग्रमनस्त्वेन !प्रीतो भवति वै हरिः !!१२३२३।३२!  
<12323.33/1> या भवेन् मुनिशार्दूल !भाः सूर्यस्य युगक्षये !  
<12323.33/2> एकैकस्य प्रभा तादृक् !साभवन् मानवस्य ह !!१२३२३।३३!  
<12323.34/1> तेजोनिवासः स द्वीप !इति वै मेनिरे वयम् !  
<12323.34/2> न तत्राभ्यधिकः कश्चित् !सर्वे ते समतेजसः_१ !!१२३२३।३४!  
<12323.35/1> अथ सूर्यसहस्रस्य !प्रभां युगपदुत्थिताम् !  
<12323.35/2> सहसा दृष्टवन्तः स्म !पुनर् एव बृहस्पते !!१२३२३।३५!  
<12323.36/1> सहिताश् चाभ्यधावन्त !ततस् ते मानवा द्रुतम् !  
<12323.36/2> कृताञ्जलिपुटाः हृष्टा !नम इत्य् एव वादिनः !!१२३२३।३६!  
<12323.37/1> ततो ऽभिवदतां तेषाम् !अश्रौष्म विपुलं ध्वनिम् !  
<12323.37/2> बलिः किलोपह्रियते !तस्य देवस्य तैर् नरैः !!१२३२३।३७!  
<12323.38/1> वयं तु तेजसा तस्य !सहसा हृतचेतसः !  
<12323.38/2> न किञ्चिद् अपि पश्यामो !हतदृष्टिबलेन्द्रियाः !!१२३२३।३८!  
<12323.39/1> एकस् तु शब्दो ऽविरतः !श्रुतो ऽस्माभिर् उदीरितः !  
<12323.39/101> [X क्७ द्४।९ त् ग्१-३।६ कुम्भ्॥एद्। इन्स्।:: आकाशं पूरयन् सर्वं !शिक्षाक्षरसमन्वितः !१२३२३।३९८१२! X]  
<12323.39/2> जितं ते पुण्डरीकाक्ष !नमस् ते विश्वभावन !!१२३२३।३९!  
<12323.40/1> नमस् ते ऽस्तु हृषीकेश !महापुरुषपूर्वज !  
<12323.40/2> इति शब्दः श्रुतो ऽस्माभिः !शिक्षाक्षरसमीरितः !!१२३२३।४०!  
<12323.41/1> एतस्मिन्न् अन्तरे वायुः !सर्वगन्धवहः शुचिः !  
<12323.41/2> दिव्यान्य् उवाह पुष्पाणि !कर्मण्याश् चौषधीस् तथा !!१२३२३।४१!  
<12323.42/1> तैर् इष्टः_२ पञ्चकालज्ञैर् !हरिर् एकान्तिभिर् नरैः !  
<12323.42/2> नूनं तत्रागतो देवो !यथा तैर् वाग् उदीरिता !  
<12323.42/201> [X क्६ बो।६-९ द३॥अ४ द्न्१।ण्४ द्स् द्२।३।५।८ एदितिओन्स् इन्स्।:: भक्त्या परमया युक्तैर् !मनोवाक्कर्मभिस् तदा !१२३२३।४२८१३! X]  
<12323.42/3> वयं त्व् एनं न पश्यामो !मोहितास् तस्य मायया !!१२३२३।४२!  
<12323.43/1> मारुते सन्निवृत्ते च !बलौ च प्रतिपादिते !  
<12323.43/2> चिन्ताव्याकुलितात्मानो !जाताः स्मो ऽङ्गिरसां वर !!१२३२३।४३!  
<12323.44/1> मानवानां सहस्रेषु !तेषु वै शुद्धयोनिषु !  
<12323.44/2> अस्मान् न कश्चिन् मनसा !चक्षुषा वाप्य् अपूजयत् !!१२३२३।४४!  
<12323.45/1> ते ऽपि स्वस्था मुनिगणा !एकभावम् अनुव्रताः !  
<12323.45/2> नास्मासु दधिरे भावं !ब्रह्मभावम् अनुष्ठिताः !!१२३२३।४५!  
<12323.46/1> ततो ऽस्मान् सुपरिश्रान्तांस् !तपसा चापि कर्शितान् !  
<12323.46/2> उवाच खस्थं किमपि !भूतं तत्राशरीरकम् !!१२३२३।४६!  
<12323.47/1> दृष्टा वः पुरुषाः श्वेताः !सर्वेन्द्रियवर्जिताः !  
<12323.47/2> दृष्टो भवति देवेश !एभिर् दृष्टैर् द्विजोत्तमाः !!१२३२३।४७!  
<12323.48/1> गच्छध्वं मुनयः सर्वे !यथागतम् इतो ऽचिरात् !  
<12323.48/2> न स शक्यो अभक्तेन !द्रष्टुं देवः कथञ्चन !!१२३२३।४८!  
<12323.49/1> कामं कालेन महता !एकान्तित्वं समागतैः !  
<12323.49/2> शक्यो द्रष्टुं स भगवान् !प्रभामण्डलदुर्दृशः !!१२३२३।४९!  
<12323.50/1> महत् कार्यं तु कर्तव्यं !युष्माभिर् द्विजसत्तमाः !  
<12323.50/2> इतः कृतयुगे ऽतीते !विपर्यासं गते_१ ऽपि च !!१२३२३।५०!  
<12323.51/1> वैवस्वते ऽन्तरे विप्राः !प्राप्ते त्रेतायुगे ततः !  
<12323.51/2> सुराणां कार्यसिद्ध्यर्थं !सहाया वै भविष्यथ !!१२३२३।५१!  
<12323.52/1> ततस् तद् अद्भुतं वाक्यं !निशम्यैवं स्म सोमप_१ !  
<12323.52/2> तस्य प्रसादात् प्राप्ताः स्मो !देशम् ईप्सितम् अञ्जसा !!१२३२३।५२!  
<12323.53/1> एवं सुतपसा चैव !हव्यकव्यैस् तथैव च !  
<12323.53/2> देवो ऽस्माभिर् न दृष्टः स !कथं त्वं द्रष्टुम् अर्हसि !  
<12323.53/3> नारायणो महद् भूतं !विश्वसृग् घव्यकव्यभुक् !!१२३२३।५३!  
<12323.54/001> [X क्४।६ बो।६-९ द३॥अ४ द्न्१।ण्४ द्स् द्२।३।५।८ एदितिओन्स् इन्स्।:: अनादिनिधनो ऽव्यक्तो !देवदानवपूजितः !१२३२३।५३८१४! X]  
<12323.54/1> भीष्म उवाच: एवम् एकतवाक्येन !द्वितत्रितमतेन च !  
<12323.54/2> अनुनीतः सदस्यैश् च !बृहस्पतिर् उदारधीः !  
<12323.54/3> समानीय ततो यज्ञं !दैवतं समपूजयत् !!१२३२३।५४!  
<12323.55/1> समाप्तयज्ञो राजापि !प्रजाः पालितवान् वसुः !  
<12323.55/2> ब्रह्मशापाद् दिवो भ्रष्टः !प्रविवेश महीं ततः !!१२३२३।५५!  
<12323.56/001> [X क्६ बो।६-९ द३॥अ४ द्न्२।ण्४ द्स् द्२।३।८ एदितिओन्स् इन्स्।:: स राजा राजशार्दूल !सत्यधर्मपरायणः !१२३२३।५५८१५! X]  
<12323.56/1> अन्तर्भूमिगतश् चैव !सततं धर्मवत्सलः !  
<12323.56/2> नारायणपरो भूत्वा !नारायणपदं जगौ !!१२३२३।५६!  
<12323.57/1> तस्यैव च प्रसादेन !पुनर् एवोत्थितस् तु सः !  
<12323.57/2> महीतलाद् गतः स्थानं !ब्रह्मणः समनन्तरम् !  
<12323.57/3> परां गतिम् अनुप्राप्त !इति नैष्ठिकम् अञ्जसा !!१२३२३।५७!  
<12324.1/1> युधिष्ठिर उवाच: यदा भक्तो भगवत !आसीद् राजा महावसुः !  
<12324.1/2> किमर्थं स परिभ्रष्टो !विवेश विवरं भुवः !!१२३२४।१!  
<12324.2/1> भीष्म उवाच: अत्राप्य् उदाहरन्तीमम् !इतिहासं पुरातनम् !  
<12324.2/2> ऋषीणां चैव संवादं !त्रिदशानां च भारत !!१२३२४।२!  
<12324.3/001> [X त् ग्१-३।६ कुम्भ्॥एद्। इन्स्:: इयं वै कर्मभूमिर् हि !स्वर्गो भ्-ओगाय कल्पितः !  
<12324.3/002> X तस्माद् इन्द्रो महीं प्राप्य !यजमानस् तु दीक्षितः !  
<12324.3/003> X सवनीयपशोः कालए !आगते तु बृहस्पतिः !  
<12324.3/004> X पिष्टम् आनीयताम् अत्र !पश्वर्थए इति भाषत !  
<12324.3/005> X तच् छ्रुत्वा देवताः सर्वा !इदम् ऊचुर् द्विजोत्तमम् !  
<12324.3/006> X बृहस्पतिं मांसगृध्नाः !पृथक् पृथग् अरिन्दम !१२३२४।२८१६! X]  
<12324.3/1> अजेन यष्टव्यम् इति !देवाः प्राहुर् द्विजोत्तमान् !  
<12324.3/2> स च छागो ह्य् अजो ज्ञेयो !नान्यः पशुर् इति स्थितिः !!१२३२४।३!  
<12324.4/1> ऋषय ऊचुः: बीजैर् यज्ञेषु यष्टव्यम् !इति वै वैदिकी श्रुतिः !  
<12324.4/2> अजसञ्ज्ञानि बीजानि !छागं न घ्नन्तुम् अर्हथ !!१२३२४।४!  
<12324.5/1> नैष धर्मः सतां देवा !यत्र वध्येत वै पशुः !  
<12324.5/2> इदं कृतयुगं श्रेष्ठं !कथं वध्येत वै पशुः !!१२३२४।५!  
<12324.6/001> [X त् ग्२।३।६ इन्स्।:: युष्माकम् अजबुद्धिर् हि !अजो बीजं तद् उच्यते !१२३२४।५८१७! X]  
<12324.6/1> भीष्म उवाच: तेषां संवदताम् एवम् !ऋषीणां विबुधैः सह !  
<12324.6/2> मार्गागतो नृप_२श्रेष्ठस् !तं देशं प्राप्तवान् वसुः !  
<12324.6/3> अन्तरिक्षचरः श्रीमान् !समग्रबलवाहनः !!१२३२४।६!  
<12324.7/1> तं दृष्ट्वा सहसायान्तं !वसुं ते त्व् अन्तरिक्षगम्_१ !  
<12324.7/2> ऊचुर् द्विजातयो देवान् !एष छेत्स्यति संशयम् !!१२३२४।७!  
<12324.8/1> यज्वा दानपतिः श्रेष्ठः !सर्वभूतहितप्रियः !  
<12324.8/2> कथं स्विद् अन्यथा ब्रूयाद् !वाक्यम् एष महान् वसुः !!१२३२४।८!  
<12324.9/1> एवं ते संविदं कृत्वा !विबुधा ऋषयस् तथा !  
<12324.9/2> अपृच्छन् सहसाभ्येत्य !वसुं राजानम् अन्तिकात् !!१२३२४।९!  
<12324.10/1> भो राजन् केन यष्टव्यम् !अजेनाहो स्विद् औषधैः !  
<12324.10/2> एतन् नः संशयं छिन्धि !प्रमाणं नो भवान् मतः !!१२३२४।१०!  
<12324.11/1> स तान् कृताञ्जलिर् भूत्वा !परिपप्रच्छ वै वसुः !  
<12324.11/2> कस्य वः को मतः पक्षो !ब्रूत सत्यं समागताः !!१२३२४।११!  
<12324.12/1> ऋषय ऊचुः: धान्यैर् यष्टव्यम् इत्य् एष !पक्षो ऽस्माकं नराधिप !  
<12324.12/2> देवानां तु पशुः पक्षो !मतो राजन् वदस्व नः !!१२३२४।१२!  
<12324.13/1> भीष्म उवाच: देवानां तु मतं ज्ञात्वा !वसुना पक्षसंश्रयात् !  
<12324.13/2> छागेनाजेन यष्टव्यम् !एवम् उक्तं वचस् तदा !!१२३२४।१३!  
<12324.14/1> कुपितास् ते ततः सर्वे !मुनयः सूर्यवर्चसः !  
<12324.14/2> ऊचुर् वसुं विमानस्थं !देवपक्षार्थवादिनम् !!१२३२४।१४!  
<12324.15/1> सुरपक्षो गृहीतस् ते !यस्मात् तस्माद् दिवः पत !  
<12324.15/2> अद्यप्रभृति ते राजन् !नाकाशे विहिता गतिः !  
<12324.15/3> अस्मच्छापाभिघातेन !महीं भित्त्वा प्रवेक्ष्यसि !!१२३२४।१५!  
<12324.16/001> [X त् ग्१-३।६ कुम्भ्॥एद्। इन्स्।:: विरुद्धं वेदसूत्राणाम् !उक्तं यदि भवेन् नृप_२ !  
<12324.16/002> X वयं विरुद्धवचना !यदि तत्र पतामहे !१२३२४।१५८१८! X]  
<12324.16/1> ततस् तस्मिन् मुहूर्ते ऽथ !राजोपरिचरस् तदा !  
<12324.16/2> अधो वै सम्बभूवाशु !भूमेर् विवरगो_१ नृपः_२ !  
<12324.16/3> स्मृतिस् त्व् एनं न प्रजहौ !तदा नारायणाज्ञया !!१२३२४।१६!  
<12324.17/1> देवास् तु सहिताः सर्वे !वसोः शापविमोक्षणम् !  
<12324.17/2> चिन्तयाम् आसुर् अव्यग्राः !सुकृतं हि नृपस्य_२ तत् !!१२३२४।१७!  
<12324.18/1> अनेनास्मत्कृते राज्ञा !शापः प्राप्तो महात्मना !  
<12324.18/2> अस्य प्रतिप्रियं कार्यं !सहितैर् नो दिवौकसः !!१२३२४।१८!  
<12324.19/1> इति बुद्ध्या व्यवस्याशु !गत्वा निश्चयम् ईश्वराः !  
<12324.19/2> ऊचुस् तं हृष्टमनसो !राजोपरिचरं तदा !!१२३२४।१९!  
<12324.20/1> ब्रह्मण्यदेवं त्वं भक्तः !सुरासुरगुरुं हरिम् !  
<12324.20/2> कामं स तव तुष्टात्मा !कुर्याच् छापविमोक्षणम् !!१२३२४।२०!  
<12324.21/1> मानना तु द्विजातीनां !कर्तव्या वै महात्मनाम् !  
<12324.21/2> अवश्यं तपसा तेषां !फलितव्यं नृप_२उत्तम !!१२३२४।२१!  
<12324.22/001> [X त् ग्१-३।६ कुम्भ्॥एद्। इन्स्।:: विरुद्धं वेदशास्त्राणां !न वक्तव्यं हितार्थिना !१२३२४।२१८१९! X]  
<12324.22/1> यतस् त्वं सहसा भ्रष्ट !आकाशान् मेदिनीतलम् !  
<12324.22/101> [X त् ग्१-३।६ इन्स्।,  कुम्भ्॥एद्। चोन्त्। अड़्तेर् ८१९:: अस्मत्पक्षनिमित्तं ते !व्यसनं प्राप्तम् ईदृशम् !१२३२४।२२८२०! X]  
<12324.22/2> एकं त्व् अनुग्रहं तुभ्यं !दद्मो वै नृप_२सत्तम !!१२३२४।२२!  
<12324.23/1> यावत् त्वं शापदोषेण !कालम् आसिष्यसे ऽनघ !  
<12324.23/2> भूमेर् विवरगो_१ भूत्वा !तावन्तं कालम् आप्स्यसि !  
<12324.23/3> यज्ञेषु सुहुतां विप्रैर् !वसोर्धारां महात्मभिः !!१२३२४।२३!  
<12324.24/1> प्राप्स्यसे ऽस्मदनुध्यानान् !मा च त्वां ग्लानिर् आस्पृशेत् !  
<12324.24/2> न क्षुत्पिपासे राजेन्द्र !भूमेश् च्छिद्रे भविष्यतः !!१२३२४।२४!  
<12324.25/1> वसोर्धारानुपीतत्वात् !तेजसाप्यायितेन च !  
<12324.25/101> [X क्७ द्४।९ इन्स्।:: तं भक्तो ऽसि महात्मानं !देवदेवं सनातनम् !१२३२४।२५८२१! X]  
<12324.25/2> स देवो ऽस्मद्वरात् प्रीतो !ब्रह्मलोकं हि नेष्यति !!१२३२४।२५!  
<12324.26/1> एवं दत्त्वा वरं राज्ञे !सर्वे तत्र दिवौकसः !  
<12324.26/101> [X त् ग्१-३।६ कुम्भ्॥एद्। इन्स्।:: क्रतुं समाप्य पिष्टेन !मुनीनां वचनात् तदा !१२३२४।२६८२२! X]  
<12324.26/2> गताः स्वभवनं देवा !ऋषयश् च तपोधनाः !!१२३२४।२६!  
<12324.27/001> [X त् ग्१-३।६ कुम्भ्॥एद्। इन्स्।:: गृहीत्वा दक्षिणां सर्वे !गताः स्वान् आश्रमान् पुनः !  
<12324.27/002> X वसुं विचिन्त्य शक्रश् च !प्रविवेशामरावतीम् !  
<12324.27/003> X वसुर् विवरगस् तत्र !व्यलीकस्य फलाद् गुरोः !१२३२४।२६८२३! X]  
<12324.27/1> चक्रे च सततं पूजां !विष्वक्सेनाय भारत !  
<12324.27/2> जप्यं जगौ च सततं !नारायणमुखोद्गतम् !!१२३२४।२७!  
<12324.28/1> तत्रापि पञ्चभिर् यज्ञैः !पञ्चकालान् अरिन्दम !  
<12324.28/2> अयजद् धरिं सुरपतिं !भूमेर् विवरगो_१ ऽपि सन् !!१२३२४।२८!  
<12324.29/1> ततो ऽस्य तुष्टो भगवान् !भक्त्या नारायणो हरिः !  
<12324.29/2> अनन्यभक्तस्य सतस् !तत्परस्य जितात्मनः !!१२३२४।२९!  
<12324.30/1> वरदो भगवान् विष्णुः !समीपस्थं द्विजोत्तमम् !  
<12324.30/2> गरुत्मन्तं महावेगम् !आबभाषे स्मयन्न् इव !!१२३२४।३०!  
<12324.31/1> द्विजोत्तम महाभाग !गम्यतां वचनान् मम !  
<12324.31/2> सम्राड् राजा वसुर् नाम !धर्मात्मा मां समाश्रितः !!१२३२४।३१!  
<12324.32/1> ब्राह्मणानां प्रकोपेन !प्रविष्टो वसुधातलम् !  
<12324.32/2> मानितास् ते तु विप्रेन्द्रास् !त्वं तु गच्छ द्विजोत्तम !!१२३२४।३२!  
<12324.33/1> भूमेर् विवरसङ्गुप्तं !गरुडेह ममाज्ञया !  
<12324.33/2> अधश्चरं नृप_२श्रेष्ठं !खेचरं कुरु माचिरम् !!१२३२४।३३!  
<12324.34/1> गरुत्मान् अथ विक्षिप्य !पक्षौ मारुतवेगवान् !  
<12324.34/2> विवेश विवरं भूमेर् !यत्रास्ते वाग्यतो वसुः !!१२३२४।३४!  
<12324.35/1> तत एनं समुत्क्षिप्य !सहसा विनतासुतः !  
<12324.35/101> [X ग्१ इन्स्।:: गृहीत्वा तं वसुं भक्तं !सहसा वसुधातलात् !१२३२४।३५८२४! X]  
<12324.35/2> उत्पपात नभस् तूर्णं !तत्र चैनम् अमुञ्चत !!१२३२४।३५!  
<12324.36/1> तस्मिन् मुहूर्ते सञ्जज्ञे !राजोपरिचरः पुनः !  
<12324.36/2> सशरीरो गतश् चैव !ब्रह्मलोकं नृप_२उत्तमः !!१२३२४।३६!  
<12324.37/1> एवं तेनापि कौन्तेय !वाग्दोषाद् देवताज्ञया !  
<12324.37/2> प्राप्ता गतिर् अयज्वार्हा !द्विजशापान् महात्मना !!१२३२४।३७!  
<12324.38/1> केवलं पुरुषस् तेन !सेवितो हरिर् ईश्वरः !  
<12324.38/2> ततः शीघ्रं जहौ शापं !ब्रह्मलोकम् अवाप च !!१२३२४।३८!  
<12324.39/1> एतत् ते सर्वम् आख्यातं !ते भूता मानवा यथा !  
<12324.39/2> नारदो ऽपि यथा श्वेतं !द्वीपं स गतवान् ऋषिः !  
<12324.39/3> तत् ते सर्वं प्रवक्ष्यामि !शृणुष्वैकमना नृप_२ !!१२३२४।३९!  
<12325.1/1> भीष्म उवाच: प्राप्य श्वेतं महाद्वीपं !नारदो भगवान् ऋषिः !  
<12325.1/2> ददर्श तान् एव नराञ् !श्वेतांश् चन्द्रप्रभाञ् शुभान् !!१२३२५।१!  
<12325.2/001> [X त् ग्३।६ इन्स्।:: अनिन्द्रियान् अनाहारान् !अनिष्यन्दान् सुगन्धिनः !  
<12325.2/002> X बद्धाञ्जलिपुटान् हृष्टाञ् !जितं तए इति वादिनः !  
<12325.2/003> X महोपनिषदं मन्त्रम् !अधीयानान् स्वरान्वितम् !  
<12325.2/004> X पञ्चोपनिषदैर् मन्त्रैर् !मनसा ध्यायतः शुचीन् !  
<12325.2/005> X शाश्वतं ब्रह्म परमं !गृणानान् सूर्यवर्चसः !  
<12325.2/006> X पूजापरान् बलिकृतः !स्तुवतः परमेष्ठिनम् !  
<12325.2/007> X एकाग्रमनसो दान्तान् !एकान्तित्वम् उपाश्रितान् !१२३२५।१८२५! X]  
<12325.2/1> पूजयाम् आस शिरसा !मनसा तैश् च पूजितः !  
<12325.2/2> दिदृक्षुर् जप्यपरमः !सर्वकृच्छ्रधरः स्थितः !!१२३२५।२!  
<12325.3/1> भूत्वैकाग्रमना विप्र !ऊर्ध्वबाहुर् महामुनिः !  
<12325.3/2> स्तोत्रं जगौ स विश्वाय !निर्गुणाय महात्मने !!१२३२५।३!  
<12325.4/001> नारद उवाच: नमस् ते देवदेव (१) !  
<12325.4/002> निष्क्रिय (२) !  
<12325.4/003> निर्गुण (३) !  
<12325.4/004> लोकसाक्षिन् (४) !  
<12325.4/005> क्षेत्रज्ञ (५) !  
<12325.4/006> अनन्त (६) !  
<12325.4/007> पुरुष (७) !  
<12325.4/008> महापुरुष (८) !  
<12325.4/009> त्रिगुण (९) !  
<12325.4/01> प्रधान (१०) !  
<12325.4/011> अमृत (११) !  
<12325.4/012> व्योम (१२) !  
<12325.4/013> सनातन (१३) !  
<12325.4/014> सदसद्व्यक्ताव्यक्त (१४) !  
<12325.4/015> ऋतधामन् (१५) !  
<12325.4/016> पूर्वादिदेव (१६) !  
<12325.4/017> वसुप्रद (१७) !  
<12325.4/018> प्रजापते (१८) !  
<12325.4/019> सुप्रजापते (१९) !  
<12325.4/02> वनस्पते (२०) !  
<12325.4/021> महाप्रजापते (२१) !  
<12325.4/022> ऊर्जस्पते (२२) !  
<12325.4/023> वाचस्पते (२३) !  
<12325.4/024> मनस्पते (२४) !  
<12325.4/025> जगत्पते (२५) !  
<12325.4/026> दिवस्पते (२६) !  
<12325.4/027> मरुत्पते (२७) !  
<12325.4/028> सलिलपते (२८) !  
<12325.4/029> पृथिवीपते (२९) !  
<12325.4/03> दिक्पते (३०) !  
<12325.4/031> पूर्वनिवास (३१) !  
<12325.4/032> ब्रह्मपुरोहित (३२) !  
<12325.4/033> ब्रह्मकायिक (३३) !  
<12325.4/034> महाकायिक (३४) !  
<12325.4/035> महाराजिक (३५) !  
<12325.4/036> चतुर्महाराजिक (३६) !  
<12325.4/037> आभासुर (३७) !  
<12325.4/038> महाभासुर (३८) !  
<12325.4/039> सप्तमहाभासुर (३९) !  
<12325.4/04> याम्य (४०) !  
<12325.4/041> महायाम्य (४१) !  
<12325.4/042> सञ्ज्ञासञ्ज्ञ (४२) !  
<12325.4/043> तुषित (४३) !  
<12325.4/044> महातुषित (४४) !  
<12325.4/045> प्रतर्दन (४५) !  
<12325.4/046> परिनिर्मित (४६) !  
<12325.4/047> वशवर्तिन् (४७) !  
<12325.4/048> अपरिनिर्मित (४८) !  
<12325.4/049> यज्ञ (४९) !  
<12325.4/05> महायज्ञ (५०) !  
<12325.4/051> यज्ञसम्भव (५१) !  
<12325.4/052> यज्ञयोने (५२) !  
<12325.4/053> यज्ञगर्भ (५३) !  
<12325.4/054> यज्ञहृदय (५४) !  
<12325.4/055> यज्ञस्तुत (५५) !  
<12325.4/056> यज्ञभागहर (५६) !  
<12325.4/057> पञ्चयज्ञधर (५७) !  
<12325.4/058> पञ्चकालकर्तृगते_२ (५८) !  
<12325.4/059> पञ्चरात्रिक (५९) !  
<12325.4/06> वैकुण्ठ (६०) !  
<12325.4/061> अपराजित (६१) !  
<12325.4/062> मानसिक (६२) !  
<12325.4/063> परमस्वामिन् (६३) !  
<12325.4/064> सुस्नात (६४) !  
<12325.4/065> हंस (६५) !  
<12325.4/066> परमहंस (६६) !  
<12325.4/067> परमयाज्ञिक (६७) !  
<12325.4/068> साङ्ख्ययोग (६८) !  
<12325.4/069> अमृतेशय (६९) !  
<12325.4/07> हिरण्येशय (७०) !  
<12325.4/071> वेदेशय (७१) !  
<12325.4/072> कुशेशय (७२) !  
<12325.4/073> ब्रह्मेशय (७३) !  
<12325.4/074> पद्मेशय (७४) !  
<12325.4/075> विश्वेश्वर (७५) !  
<12325.4/076> त्वं जगदन्वयः (७६) !  
<12325.4/077> त्वं जगत्प्रकृतिः (७७) !  
<12325.4/078> तवाग्निर् आस्यम् (७८) !  
<12325.4/079> वडवामुखो ऽग्निः (७९) !  
<12325.4/08> त्वम् आहुतिः (८०) !  
<12325.4/081> त्वं सारथिः (८१) !  
<12325.4/082> त्वं वषट्कारः (८२) !  
<12325.4/083> त्वम् ॐकारः (८३) !  
<12325.4/084> त्वं मनः (८४) !  
<12325.4/085> त्वं चन्द्रमाः (८५) !  
<12325.4/086> त्वं चक्षुर्  आद्यम् (८६) !  
<12325.4/087> त्वं  सूर्यः (८७) !  
<12325.4/088> त्वं  दिशां  गजः (८८) !  
<12325.4/089> दिग्भानो (८९) !  
<12325.4/09> हयशिरः (९०) !  
<12325.4/091> प्रथमत्रिसौपर्ण (९१) !  
<12325.4/092> पञ्चाग्ने (९२) !  
<12325.4/093> त्रिणाचिकेत (९३) !  
<12325.4/094> षडङ्गविधान (९४) !  
<12325.4/095> प्राग्ज्योतिष (९५) !  
<12325.4/096> ज्येष्ठसामग (९६) !  
<12325.4/097> सामिकव्रतधर (९७) !  
<12325.4/098> अथर्वशिरः (९८) !  
<12325.4/099> पञ्चमहाकल्प (९९) !  
<12325.4/1> फेनप_१आचार्य (१००) !  
<12325.4/101> वालखिल्य (१०१) !  
<12325.4/102> वैखानस (१०२) !  
<12325.4/103> अभग्नयोग (१०३) !  
<12325.4/104> अभग्नपरिसङ्ख्यान (१०४) !  
<12325.4/105> युगादे (१०५) !  
<12325.4/106> युगमध्य (१०६) !  
<12325.4/107> युगनिधन (१०७) !  
<12325.4/108> आखण्डल (१०८) !  
<12325.4/109> प्राचीनगर्भ (१०९) !  
<12325.4/11> कौशिक (११०) !  
<12325.4/111> पुरुष्टुत (१११) !  
<12325.4/112> पुरुहूत (११२) !  
<12325.4/113> विश्वरूप (११३) !  
<12325.4/114> अनन्तगते_२ (११४) !  
<12325.4/115> अनन्तभोग (११५) !  
<12325.4/116> अनन्त (११६) !  
<12325.4/117> अनादे (११७) !  
<12325.4/118> अमध्य (११८) !  
<12325.4/119> अव्यक्तमध्य (११९) !  
<12325.4/12> अव्यक्तनिधन (१२०) !  
<12325.4/121> व्रतावास (१२१) !  
<12325.4/122> समुद्राधिवास (१२२) !  
<12325.4/123> यशोवास (१२३) !  
<12325.4/124> तपोवास (१२४) !  
<12325.4/125> लक्ष्म्य्-आवास (१२५) !  
<12325.4/126> विद्यावास (१२६) !  
<12325.4/127> कीर्त्यावास (१२७) !  
<12325.4/128> श्रीवास (१२८) !  
<12325.4/129> सर्वावास (१२९) !  
<12325.4/13> वासुदेव (१३०) !  
<12325.4/131> सर्वच्छन्दक (१३१) !  
<12325.4/132> हरिहय (१३२) !  
<12325.4/133> हरिमेध (१३३) !  
<12325.4/134> महायज्ञभागहर (१३४) !  
<12325.4/135> वरप्रद (१३५) !  
<12325.4/136> यमनियममहानियमकृच्छ्रातिकृच्छ्रमहाकृच्छ्रसर्वकृच्छ्रनियमधर (१३६) !  
<12325.4/137> निवृत्तधर्मप्रवचनगते_२ (१३७) !  
<12325.4/138> प्रवृत्तवेदक्रिय (१३८) !  
<12325.4/139> अज (१३९) !  
<12325.4/14> सर्वगते_२ (१४०) !  
<12325.4/141> सर्वदर्शिन् (१४१) !  
<12325.4/142> अग्राह्य (१४२) !  
<12325.4/143> अचल (१४३) !  
<12325.4/144> महाविधूते (१४४) !  
<12325.4/145> माहात्म्यशरीर (१४५) !  
<12325.4/146> पवित्र (१४६) !  
<12325.4/147> महापवित्र (१४७) !  
<12325.4/148> हिरण्मय (१४८) !  
<12325.4/149> बृहत् (१४९) !  
<12325.4/15> अप्रतर्क्य (१५०) !  
<12325.4/151> अविज्ञेय (१५१) !  
<12325.4/152> ब्रह्माग्र्य (१५२) !  
<12325.4/153> प्रजासर्गकर (१५३) !  
<12325.4/154> प्रजानिधनकर (१५४) !  
<12325.4/155> महामायाधर (१५५) !  
<12325.4/156> चित्रशिखण्डिन् (१५६) !  
<12325.4/157> वरप्रद (१५७) !  
<12325.4/158> पुरोडाशभागहर (१५८) !  
<12325.4/159> गताध्वन् (१५९) !  
<12325.4/16> छिन्नतृष्ण (१६०) !  
<12325.4/161> छिन्नसंशय (१६१) !  
<12325.4/162> सर्वतोनिवृत्त (१६२) !  
<12325.4/163> ब्राह्मणरूप (१६३) !  
<12325.4/164> ब्राह्मणप्रिय (१६४) !  
<12325.4/165> विश्वमूर्ते (१६५) !  
<12325.4/166> महामूर्ते (१६६) !  
<12325.4/167> बान्धव (१६७) !  
<12325.4/168> भक्तवत्सल (१६८) !  
<12325.4/169> ब्रह्मण्यदेव (१६९) !  
<12325.4/17> भक्तो ऽहं त्वां दिदृक्षुः (१७०) !  
<12325.4/171> एकान्तदर्शनाय नमो नमः (१७१) !!१२३२५।४!  
<12326.1/1> भीष्म उवाच: एवं स्तुतः स भगवान् !गुह्यैस् तथ्यैश् च नामभिः !  
<12326.1/2> तं मुनिं दर्शयाम् आस !नारदं विश्वरूपधृक् !!१२३२६।१!  
<12326.2/1> किञ्चिच् चन्द्रविशुद्धात्मा !किञ्चिच् चन्द्राद् विशेषवान् !  
<12326.2/2> कृशानुवर्णः किञ्चिच् च !किञ्चिद् धिष्ण्याकृतिः प्रभुः !!१२३२६।२!  
<12326.3/1> शुकपत्रवर्णः किञ्चिच् च !किञ्चित् स्फटिकसप्रभः !  
<12326.3/2> नीलाञ्जनचयप्रख्यो !जातरूपप्रभः क्वचित् !!१२३२६।३!  
<12326.4/1> प्रवालाङ्कुरवर्णश् च !श्वेतवर्णः क्वचिद् बभौ !  
<12326.4/2> क्वचित् सुवर्णवर्णाभो !वैडूर्यसदृशः क्वचित् !!१२३२६।४!  
<12326.5/1> नीलवैडूर्यसदृश !इन्द्रनीलनिभः क्वचित् !  
<12326.5/2> मयूरग्रीवावर्णाभो !मुक्ताहारनिभः क्वचित् !!१२३२६।५!  
<12326.6/1> एतान् वर्णान् बहुविधान् !रूपे बिभ्रत् सनातनः !  
<12326.6/2> सहस्रनयनः श्रीमाञ् !शतशीर्षः सहस्रपात् !!१२३२६।६!  
<12326.7/1> सहस्रोदरबाहुश् च !अव्यक्त इति च क्वचित् !  
<12326.7/2> ॐकारम् उद्गिरन् वक्त्रात् !सावित्रीं च तदन्वयाम् !!१२३२६।७!  
<12326.8/1> शेषेभ्यश् चैव वक्त्रेभ्यश् !चतुर्वेदोद्गतं वसु !  
<12326.8/101> [X ब्९ सुब्स्त्।:: उद्गिरंश् चतुरो वेदाञ् !शेषान् वसुधाधिप !१२३२६।८८२६! X]  
<12326.8/2> आरण्यकं जगौ देवो !हरिर् नारायणो वशी !!१२३२६।८!  
<12326.9/1> वेदीं कमण्डलुं दर्भान् !मणिरूपान् अथोपलान् !  
<12326.9/2> अजिनं दण्डकाष्ठं च !ज्वलितं च हुताशनम् !  
<12326.9/3> धारयाम् आस देवेशो !हस्तैर् यज्ञपतिस् तदा !!१२३२६।९!  
<12326.10/1> तं प्रसन्नं प्रसन्नात्मा !नारदो द्विजसत्तमः !  
<12326.10/2> वाग्यतः प्रयतो भूत्वा !ववन्दे परमेश्वरम् !  
<12326.10/3> तम् उवाच नतं मूर्ध्ना !देवानाम् आदिर् अव्ययः !!१२३२६।१०!  
<12326.11/1> एकतश् च द्वितश् चैव !त्रितश् चैव महर्षयः !  
<12326.11/2> इमं देशम् अनुप्राप्ता !मम दर्शनलालसाः !!१२३२६।११!  
<12326.12/1> न च मां ते ददृशिरे !न च द्रक्ष्यति कश्चन !  
<12326.12/2> ऋते ह्य् एकान्तिकश्रेष्ठात् !त्वं चैवैकान्तिको मतः !!१२३२६।१२!  
<12326.13/1> ममैतास् तनवः श्रेष्ठा !जाता धर्मगृहे द्विज !  
<12326.13/2> तास् त्वं भजस्व सततं !साधयस्व यथागतम् !!१२३२६।१३!  
<12326.14/1> वृणीष्व च वरं विप्र !मत्तस् त्वं यम् इहेच्छसि !  
<12326.14/2> प्रसन्नो ऽहं तवाद्येह !विश्वमूर्तिर् इहाव्ययः !!१२३२६।१४!  
<12326.15/1> नारद उवाच: अद्य मे तपसो देव !यमस्य नियमस्य च !  
<12326.15/2> सद्यः फलम् अवाप्तं वै !दृष्टो यद् भगवान् मया !!१२३२६।१५!  
<12326.16/1> वर एष ममात्यन्तं !दृष्टस् त्वं यत् सनातनः !  
<12326.16/2> भगवान् विश्वदृक् सिंहः !सर्वमूर्तिर् महाप्रभुः !!१२३२६।१६!  
<12326.17/1> भीष्म उवाच: एवं सन्दर्शयित्वा तु !नारदं परमेष्ठिजम् !  
<12326.17/2> उवाच वचनं भूयो गच्छ नारद माचिरम् !!१२३२६।१७!  
<12326.18/1> इमे ह्य् अनिन्द्रियाहारा !मद्भक्ताश् चन्द्रवर्चसः !  
<12326.18/2> एकाग्राश् चिन्तयेयुर् मां !नैषां विघ्नो भवेद् इति !!१२३२६।१८!  
<12326.19/1> सिद्धाश् चैते महाभागाः !पुरा ह्य् एकान्तिनो ऽभवन् !  
<12326.19/2> तमोरजोविनिर्मुक्ता !मां प्रवेक्ष्यन्त्य् असंशयम् !!१२३२६।१९!  
<12326.20/1> न दृश्यश् चक्षुषा यो ऽसौ !न स्पृश्यः स्पर्शनेन च !  
<12326.20/2> न घ्रेयश् चैव गन्धेन !रसेन च विवर्जितः !!१२३२६।२०!  
<12326.21/1> सत्त्वं रजस् तमश् चैव !न गुणास् तं भजन्ति वै !  
<12326.21/2> यश् च सर्वगतः साक्षी !लोकस्यात्मेति कथ्यते !!१२३२६।२१!  
<12326.22/1> भूतग्रामशरीरेषु !नश्यत्सु न विनश्यति !  
<12326.22/2> अजो नित्यः शाश्वतश् च !निर्गुणो निष्कलस् तथा !!१२३२६।२२!  
<12326.23/1> द्विर् द्वादशेभ्यस् तत्त्वेभ्यः !ख्यातो यः पञ्चविंशकः !  
<12326.23/2> पुरुषो निष्क्रियश् चैव !ज्ञानदृश्यश् च कथ्यते !!१२३२६।२३!  
<12326.24/1> यं प्रविश्य भवन्तीह !मुक्ता वै द्विजसत्तम !  
<12326.24/2> स वासुदेवो विज्ञेयः !परमात्मा सनातनः !!१२३२६।२४!  
<12326.25/1> पश्य देवस्य माहात्म्यं !महिमानं च नारद !  
<12326.25/101> [X क्६ ब्९ द३॥अ४ द्न्४ इन्स्।:: न विदुर् मुनयश् चैव !याथार्थ्यं मुनिपुङ्गव !१२३२६।२५८२७! X]  
<12326.25/2> शुभाशुभैः कर्मभिर् यो !न लिप्यति कदाचन !!१२३२६।२५!  
<12326.26/1> सत्त्वं रजस् तमश् चैव !गुणान् एतान् प्रचक्षते !  
<12326.26/2> एते सर्वशरीरेषु !तिष्ठन्ति विचरन्ति च !!१२३२६।२६!  
<12326.27/1> एतान् गुणांस् तु क्षेत्रज्ञो !भुङ्क्ते नैभिः स भुज्यते !  
<12326.27/101> [X क्१।७ द३॥अ४ द्४।५।७।९ त् ग्१-३।६ म्१।५-७ इन्स्।:: पश्य जीवस्य माहात्म्यं !य एवं गुणभोजकः !  
<12326.27/102> X ईषल्लघुपरिक्रान्तो !न गुणास् तस्य भोजकाः !१२३२६।२७८२८! X]  
<12326.27/103> [X क्७ द्४।९ चोन्त्।:: सर्वस्थः सर्वगो विश्वं !गुणभुङ् निर्गुणो ऽपि च !  
<12326.27/104> X भोज्यो ऽहं भोजको भोक्ता !पक्ताहं जठरे ऽनलः !  
<12326.27/105> X भूतग्रामम् इमं कृत्स्नं !पृथक्कर्म पृथङ्मुखम् !  
<12326.27/106> X प्रकृतिस्थो ऽवतिष्ठामि !न च तिष्ठामि मूर्तिमान् !  
<12326.27/107> X प्राणापानप्रवारेण !शरीरं प्राप्य धिष्ठितः !  
<12326.27/108> X अहम् एव हि जन्तूनां !निमेषोन्मेषकृद् द्विज !  
<12326.27/109> X मां तु जानीहि विप्रर्षे !पुरुषं सर्वगं प्रभुम् !१२३२६।२७८२९! X]  
<12326.27/2> निर्गुणो गुणभुक् चैव !गुणस्रष्टा गुणाधिकः !!१२३२६।२७!  
<12326.28/1> जगत्प्रतिष्ठा देवर्षे !पृथिव्य्- अप्सु प्रलीयते !  
<12326.28/2> ज्योतिष्य् आपः प्रलीयन्ते !ज्योतिर् वायौ प्रलीयते !!१२३२६।२८!  
<12326.29/1> खे वायुः प्रलयं याति !मनस्य् आकाशम् एव च !  
<12326.29/101> [X क्७ द्४।९ त् ग्२।३।६ इन्स्।:: कालो हि परमं भूतं !मनस्य् एष प्रलीयते !१२३२६।२९८३०! X]  
<12326.29/2> मनो हि परमं भूतं !तद् अव्यक्ते प्रलीयते !!१२३२६।२९!  
<12326.30/1> अव्यक्तं पुरुषे ब्रह्मन् !निष्क्रिये सम्प्रलीयते !  
<12326.30/2> नास्ति तस्मात् परतरं !पुरुषाद् वै सनातनात् !!१२३२६।३०!  
<12326.31/001> [X क्१।२।४।७ द३॥अ४ द्४।५।७।९ त् ग्१।३।६ म्१।५-७ इन्स्।:: मां तु जानीहि ब्रह्मर्षे !पुरुषं सर्वगं प्रभुम् !१२३२६।३०८३१! X]  
<12326.31/1> नित्यं हि नास्ति जगति !भूतं स्थावरजङ्गमम् !  
<12326.31/2> ऋते तम् एकं पुरुषं !वासुदेवं सनातनम् !  
<12326.31/3> सर्वभूतात्मभूतो हि !वासुदेवो महाबलः !!१२३२६।३१!  
<12326.32/1> पृथिवी वायुर् आकाशम् !आपो ज्योतिश् च पञ्चमम् !  
<12326.32/2> ते समेता महात्मानः !शरीरम् इति सञ्ज्ञितम् !!१२३२६।३२!  
<12326.33/1> तदाविशति यो ब्रह्मन्न् !अदृश्यो लघुविक्रमः !  
<12326.33/2> उत्पन्न एव भवति !शरीरं चेष्टयन् प्रभुः !!१२३२६।३३!  
<12326.34/1> न विना धातुसङ्घातं !शरीरं भवति क्वचित् !  
<12326.34/2> न च जीवं विना ब्रह्मन् !धातवश् चेष्टयन्त्य् उत !!१२३२६।३४!  
<12326.35/001> [X क्१।२।४।७ द३॥अ४ द्४।५।७।९ त् ग्१-३।६ म्१।५-७ इन्स्।:: पृथग्भूताश् च ते नित्यं !क्षेत्रज्ञः पृथग् एव च !  
<12326.35/002> X सत्त्वं रजस् तमश् चैव !न गुणास् तस्य भोजकाः !  
<12326.35/003> X एते पञ्चसु भूतेषु !शरीरस्थेषु कल्पिताः !१२३२६।३४८३२! X]  
<12326.35/1> स जीवः परिसङ्ख्यातः !शेषः सङ्कर्षणः प्रभुः !  
<12326.35/2> तस्मात् सनत्कुमारत्वं !यो लभेत स्वकर्मणा !!१२३२६।३५!  
<12326.36/1> यस्मिंश् च सर्वभूतानि !प्रलयं यान्ति सङ्क्षये !  
<12326.36/2> स मनः सर्वभूतानां !प्रद्युम्नः परिपठ्यते !!१२३२६।३६!  
<12326.37/1> तस्मात् प्रसूतो यः कर्ता !कार्यं कारणम् एव च !  
<12326.37/2> यस्मात् सर्वं प्रभवति !जगत् स्थावरजङ्गमम् !  
<12326.37/3> सो ऽनिरुद्धः स ईशानो !व्यक्तिः सा सर्वकर्मसु !!१२३२६।३७!  
<12326.38/1> यो वासुदेवो भगवान् !क्षेत्रज्ञो निर्गुणात्मकः !  
<12326.38/2> ज्ञेयः स एव भगवाञ् !जीवः सङ्कर्षणः प्रभुः !!१२३२६।३८!  
<12326.39/1> सङ्कर्षणाच् च प्रद्युम्नो !मनोभूतः स उच्यते !  
<12326.39/2> प्रद्युम्नाद् यो ऽनिरुद्धस् तु !सो ऽहङ्कारो महेश्वरः !!१२३२६।३९!  
<12326.40/1> मत्तः सर्वं सम्भवति !जगत् स्थावरजङ्गमम् !  
<12326.40/2> अक्षरं च क्षरं चैव !सच् चासच् चैव नारद !!१२३२६।४०!  
<12326.41/1> मां प्रविश्य भवन्तीह !मुक्ता भक्तास् तु ये मम !  
<12326.41/2> अहं हि पुरुषो ज्ञेयो !निष्क्रियः पञ्चविंशकः !!१२३२६।४१!  
<12326.42/1> निर्गुणो निष्कलश् चैव !निर्द्वन्द्वो निष्परिग्रहः !  
<12326.42/2> एतत् त्वया न विज्ञेयं !रूपवान् इति दृश्यते !  
<12326.42/3> इच्छन् मुहूर्तान् नश्येयम् !ईशो ऽहं जगतो गुरुः !!१२३२६।४२!  
<12326.43/1> माया ह्य् एषा मया सृष्टा !यन् मां पश्यसि नारद !  
<12326.43/2> सर्वभूतगुणैर् युक्तं !नैवं त्वं ज्ञातुम् अर्हसि !  
<12326.43/3> मयैतत् कथितं सम्यक् !तव मूर्तिचतुष्टयम् !!१२३२६।४३!  
<12326.44/1> सिद्धा ह्य् एते महाभागा !नरा ह्य् एकान्तिनो ऽभवन् !  
<12326.44/2> तमोरजोभ्यां निर्मुक्ताः !प्रवेक्ष्यन्ति च मां मुने !!१२३२६।४४!  
<12326.45/1> अहं कर्ता च कार्यं च !कारणं चापि नारद !  
<12326.45/2> अहं हि जीवसञ्ज्ञो वै !मयि जीवः समाहितः !  
<12326.45/3> मैवं ते बुद्धिर् अत्राभूद् !दृष्टो जीवो मयेति च !!१२३२६।४५!  
<12326.46/1> अहं सर्वत्रगो_१ ब्रह्मन् !भूतग्रामान्तरात्मकः !  
<12326.46/2> भूतग्रामशरीरेषु !नश्यत्सु न नशाम्य् अहम् !!१२३२६।४६!  
<12326.47/1> हिरण्यगर्भो लोकादिश् !चतुर्वक्त्रो निरुक्तगः_१ !  
<12326.47/2> ब्रह्मा सनातनो देवो !मम बह्वर्थचिन्तकः !!१२३२६।४७!  
<12326.48/001> [X क्६ बो।६-९ द३॥अ४ द्न्१।ण्४ द्स् द्२।३।५।७।८ इन्स्।:: ललाटाच् चैव मे रुद्रो !देवः क्रोधाद् विनिःसृतः !१२३२६।४७८३३! X]  
<12326.48/1> पश्यैकादश मे रुद्रान् !दक्षिणं पार्श्वम् आस्थितान् !  
<12326.48/2> द्वादशैव तथादित्यान् !वामं पार्श्वं समास्थितान् !!१२३२६।४८!  
<12326.49/1> अग्रतश् चैव मे पश्य !वसून् अष्टौ सुरोत्तमान् !  
<12326.49/2> नासत्यं चैव दस्रं च !भिषजौ पश्य पृष्ठतः !!१२३२६।४९!  
<12326.50/1> सर्वान् प्रजापतीन् पश्य !पश्य सप्त ऋषीन् अपि !  
<12326.50/2> वेदान् यज्ञांश् च शतशः !पश्यामृतम् अथौषधीः !!१२३२६।५०!  
<12326.51/1> तपांसि नियमांश् चैव !यमान् अपि पृथग्विधान् !  
<12326.51/2> तथाष्टगुणम् ऐश्वर्यम् !एकस्थं पश्य मूर्तिमत् !!१२३२६।५१!  
<12326.52/1> श्रियं लक्ष्मीं च कीर्तिं च !पृथिवीं च ककुद्मिनीम् !  
<12326.52/2> वेदानां मातरं पश्य !मत्स्थां देवीं सरस्वतीम् !!१२३२६।५२!  
<12326.53/1> ध्रुवं च ज्योतिषां श्रेष्ठं !पश्य नारद खेचरम् !  
<12326.53/2> अम्भोधरान् समुद्रांश् च !सरांसि सरितस् तथा !!१२३२६।५३!  
<12326.54/1> मूर्तिमन्तः पितृगणांश् !चतुरः पश्य सत्तम !  
<12326.54/2> त्रींश् चैवेमान् गुणान् पश्य !मत्स्थान् मूर्तिविवर्जितान् !!१२३२६।५४!  
<12326.55/1> देवकार्याद् अपि मुने !पितृकार्यं विशिष्यते !  
<12326.55/2> देवानां च पितॄणां च !पिता ह्य् एको ऽहम् आदितः !!१२३२६।५५!  
<12326.56/1> अहं हयशिरो भूत्वा !समुद्रे पश्चिमोत्तरे !  
<12326.56/2> पिबामि सुहुतं हव्यं !कव्यं च श्रद्धयान्वितम् !!१२३२६।५६!  
<12326.57/1> मया सृष्टः पुरा ब्रह्मा !मद्यज्ञम् अयजत् स्वयम् !  
<12326.57/2> ततस् तस्मै वरान् प्रीतो !ददाव् अहम् अनुत्तमान् !!१२३२६।५७!  
<12326.58/1> मत्पुत्रत्वं च कल्पादौ !लोकाध्यक्षत्वम् एव च !  
<12326.58/2> अहङ्कारकृतं चैव !नाम पर्यायवाचकम् !!१२३२६।५८!  
<12326.59/1> त्वया कृतां च मर्यादां !नातिक्राम्यति कश्चन !  
<12326.59/2> त्वं चैव वरदो ब्रह्मन् !वरेप्सूनां भविष्यसि !!१२३२६।५९!  
<12326.60/1> सुरासुरगणानां च !ऋषीणां च तपोधन !  
<12326.60/2> पितॄणां च महाभाग !सततं संशितव्रत !  
<12326.60/3> विविधानां च भूतानां !त्वम् उपास्यो भविष्यसि !!१२३२६।६०!  
<12326.61/1> प्रादुर्भावगतश् चाहं !सुरकार्येषु नित्यदा !  
<12326.61/2> अनुशास्यस् त्वया ब्रह्मन् !नियोज्यश् च सुतो यथा !!१२३२६।६१!  
<12326.62/1> एतांश् चान्यांश् च रुचिरान् !ब्रह्मणे ऽमिततेजसे !  
<12326.62/101> [X ग्१ कुम्भ्॥एद्। इन्स्।:: एवं रुद्राय मनवे !इन्द्रायामिततेजसे !१२३२६।६२८३४! X]  
<12326.62/2> अहं दत्त्वा वरान् प्रीतो !निवृत्तिपरमो ऽभवम् !!१२३२६।६२!  
<12326.63/1> निर्वाणं सर्वधर्माणां !निवृत्तिः परमा स्मृता !  
<12326.63/2> तस्मान् निवृत्तिम् आपन्नश् !चरेत् सर्वाङ्गनिर्वृतः !!१२३२६।६३!  
<12326.64/1> विद्यासहायवन्तं माम् !आदित्यस्थं सनातनम् !  
<12326.64/2> कपिलं प्राहुर् आचार्याः !साङ्ख्यनिश्चितनिश्चयाः !!१२३२६।६४!  
<12326.65/1> हिरण्यगर्भो भगवान् !एष छन्दसि सुष्टुतः !  
<12326.65/2> सो ऽहं योगगतिर् ब्रह्मन् !योगशास्त्रेषु शब्दितः !!१२३२६।६५!  
<12326.66/1> एषो ऽहं व्यक्तिम् आगम्य !तिष्ठामि दिवि शाश्वतः !  
<12326.66/2> ततो युगसहस्रान्ते !संहरिष्ये जगत् पुनः !  
<12326.66/3> कृत्वात्मस्थानि भूतानि !स्थावराणि चराणि च !!१२३२६।६६!  
<12326.67/1> एकाकी विद्यया सार्धं !विहरिष्ये द्विजोत्तम !  
<12326.67/2> ततो भूयो जगत् सर्वं !करिष्यामीह विद्यया !!१२३२६।६७!  
<12326.68/1> अस्मन्मूर्तिश् चतुर्थी या !सासृजच् छेषम् अव्ययम् !  
<12326.68/2> स हि सङ्कर्षणः प्रोक्तः !प्रद्युम्नं सो ऽप्य् अजीजनत् !!१२३२६।६८!  
<12326.69/1> प्रद्युम्नाद् अनिरुद्धो ऽहं !सर्गो मम पुनः पुनः !  
<12326.69/2> अनिरुद्धात् तथा ब्रह्मा !तत्रादिकमलोद्भवः !!१२३२६।६९!  
<12326.70/1> ब्रह्मणः सर्वभूतानि !चराणि स्थावराणि च !  
<12326.70/2> एतां सृष्टिं विजानीहि !कल्पादिषु पुनः पुनः !!१२३२६।७०!  
<12326.71/1> यथा सूर्यस्य गगनाद् !उदयास्तमयाव् इह !  
<12326.71/2> नष्टौ पुनर् बलात् कालए !आनयत्य् अमितद्युतिः !  
<12326.71/201> [X द्स्२ द्७ त् ग्१-३।६ कुम्भ्॥एद्। इन्स्।:: भीष्मः: नारदस् त्व् अथ पप्रच्छ !भगवन्तं जनार्दनम् !  
<12326.71/202> X केषु केषु च भावेषु !द्रष्टव्यो ऽसि मया प्रभो !  
<12326.71/203> X श्रीभगवान् उवाच: शृणु नारद तत्त्वेन !प्रादुर्भावान् महामुने !  
<12326.71/204> X मत्स्यः कूर्मो वराहश् च !नारसिंहो ऽथ वामनः !  
<12326.71/205> X रामो रामश् च रामश् च !कृष्णः कल्की च ते दश !  
<12326.71/206> X पूर्वं मीनो भविष्यामि !स्थापयिष्याम् अहं प्रजाः !  
<12326.71/207> X लोकान् वेदान् धरिष्यामि !मज्जमानान् महार्णवे !  
<12326.71/208> X द्वितीयं कूर्मरूपं मे !हेमकूटनिभं स्मृतम् !  
<12326.71/209> X मन्दरं धारयिष्यामि !अमृतार्थं द्विजोत्तम !  
<12326.71/21> X मग्नां महार्णवे घोरे !भाराक्रान्ताम् इमां पुनः !१२३२६।७१८३५! X]  
<12326.71/3> तथा बलाद् अहं पृथ्वीं !सर्वभूतहिताय वै !!१२३२६।७१!  
<12326.72/1> सत्त्वैर् आक्रान्तसर्वाङ्गां !नष्टां सागरमेखलाम् !  
<12326.72/2> आनयिष्यामि स्वं स्थानं !वाराहं रूपम् आस्थितः !!१२३२६।७२!  
<12326.73/1> हिरण्याक्षं हनिष्यामि !दैतेयं बलगर्वितम् !  
<12326.73/2> नारसिंहं वपुः कृत्वा !हिरण्यकशिपुं पुनः !  
<12326.73/3> सुरकार्ये हनिष्यामि !यज्ञघ्नं दितिनन्दनम् !!१२३२६।७३!  
<12326.74/1> विरोचनस्य बलवान् !बलिः पुत्रो महासुरः !  
<12326.74/101> [X क्६ बो।६-९ द३॥अ४ द्न्१।ण्४ द्स् द्२।३।५।८ इन्स्।:: अवध्यः सर्वलोकानां !सदेवासुररक्षसाम् !१२३२६।७४८३६! X]  
<12326.74/2> भविष्यति स शक्रं च !स्वराज्याच् च्यावयिष्यति !!१२३२६।७४!  
<12326.75/1> त्रैलोक्ये ऽपहृते तेन !विमुखे च शचीपतौ !  
<12326.75/2> अदित्यां द्वादशः पुत्रः !सम्भविष्यामि कश्यपात् !!१२३२६।७५!  
<12326.76/001> [X द्७ त् ग्१-३।६ कुम्भ्॥एद्। च्व् इन्स्।:: जटी गत्वा यज्ञसदः !स्तूयमानो द्विजोत्तमैः !  
<12326.76/002> X यज्ञस्तवं करिष्यामि !श्रुत्वा प्रीतो भवेद् बलिः !  
<12326.76/003> X किम् इच्छसि बटो ब्रूहीत्य् !उक्तो याचे महद् वरम् !  
<12326.76/004> X दीयतां त्रिपदीमात्रम् !इति याचे महासुरम् !  
<12326.76/005> X स दद्यान् मयि सम्प्रीतः !प्रतिषिद्धश् च मन्त्रिभिः !  
<12326.76/006> X यावज् जलं हस्तगतं !त्रिभिर् विक्रमणैर् वृतम् !१२३२६।७५८३७! X]  
<12326.76/1> ततो राज्यं प्रदास्यामि !शक्रायामिततेजसे !  
<12326.76/2> देवताः स्थापयिष्यामि !स्वेषु स्थानेषु नारद !  
<12326.76/3> बलिं चैव करिष्यामि !पातालतलवासिनम् !!१२३२६।७६!  
<12326.77/001> [X क्६ बो।६-९ द३॥अ४ द्न्१।ण्४ द्स् द्२।३।८ कुम्भ्॥एद्। इन्स्।:: दानवं बलिनां श्रेष्ठम् !अवध्यं सर्वदैवतैः !१२३२६।७६८३८! X]  
<12326.77/1> त्रेतायुगे भविष्यामि !रामो भृगुकुलोद्वहः !  
<12326.77/101> [X द्७ त् ग्१-३।६ इन्स्। अड़्तेर् ७७अ:: द्वाविंशद्युगपर्यये !  
<12326.77/102> X भविष्यामि ऋषिस् तत्र !जमदग्निसुतो बली !  
<12326.77/103> X बाहुवीर्ययुतो रामो !१२३२६।७७८३९! X]  
<12326.77/2> क्षत्रं चोत्सादयिष्यामि !समृद्धबलवाहनम् !!१२३२६।७७!  
<12326.78/1> सन्धौ तु समनुप्राप्ते !त्रेतायां द्वापरस्य च !  
<12326.78/2> रामो दाशरथिर् भूत्वा !भविष्यामि जगत्पतिः !!१२३२६।७८!  
<12326.79/1> त्रितोपघाताद् वैरूप्यम् !एकतो ऽथ द्वितस् तथा !  
<12326.79/2> प्राप्स्यतो वानरत्वं हि !प्रजापतिसुताव् ऋषी !!१२३२६।७९!  
<12326.80/1> तयोर् ये त्व् अन्वये जाता !भविष्यन्ति वनौकसः !  
<12326.80/101> [X क्१।२।४।६।७ बो।६-९ द३॥अ४ द्न्१।ण्४ द्स् द्२-५।७-९ त् ग्१-३।६ कुम्भ्॥एद्। इन्स्।:: महाबला महावीर्याः !शक्रतुल्यपराक्रमाः !१२३२६।८०८४०! X]  
<12326.80/2> ते सहाया भविष्यन्ति !सुरकार्ये मम द्विज !!१२३२६।८०!  
<12326.81/1> ततो रक्षःपतिं घोरं !पुलस्त्यकुलपांसनम् !  
<12326.81/2> हनिष्ये रावणं सङ्ख्ये !सगणं लोककण्टकम् !!१२३२६।८१!  
<12326.82/001> [X द४ द्स् द्७ त्१ ग्३।६ कुम्भ्॥एद्। इन्स्।:: तद्राज्ये स्थापयिष्यामि !विभीषणम् अकल्मषम् !  
<12326.82/002> X अयोध्यावासिनः सर्वान् !नेष्ये ऽहं लोकम् अव्ययम् !  
<12326.82/003> X विभीषणाय दास्यामि !राज्यं तस्य यथाक्रमम् !१२३२६।८१८४१! X]  
<12326.82/1> द्वापरस्य कलेश् चैव !सन्धौ पर्यवसानिके !  
<12326.82/2> प्रादुर्भावः कंसहेतोर् !माथुरायां भविष्यति !!१२३२६।८२!  
<12326.83/001> [X द्७ त् ग्१-३।६ सुब्स्त्।:: कलिद्वापरयोः सन्धाव् !अष्टाविंशे चतुर्युगे !  
<12326.83/002> X प्रादुर्भावं करिष्यामि !भूयो वृष्णिकुलोद्वहः !  
<12326.83/003> X मधुरायां कंसहेतोर् !वासुदेवेति नामतः !  
<12326.83/004> X तृतीयो राम इत्य् एव !वसुदेवसुतो बली !१२३२६।८२८४२! X]  
<12326.83/1> तत्राहं दानवान् हत्वा !सुबहून् देवकण्टकान् !  
<12326.83/2> कुशस्थलीं करिष्यामि !निवासं द्वारकां पुरीम् !!१२३२६।८३!  
<12326.84/1> वसानस् तत्र वै पुर्याम् !अदितेर् विप्रियङ्करम् !  
<12326.84/2> हनिष्ये नरकं भौमं !मुरं पीठं च दानवम् !!१२३२६।८४!  
<12326.85/1> प्राग्ज्योतिषपुरं रम्यं !नानाधनसमन्वितम् !  
<12326.85/2> कुशस्थलीं नयिष्यामि !हत्वा वै दानवोत्तमान् !!१२३२६।८५!  
<12326.86/001> [X द्७ त् ग्१-३।६ कुम्भ्॥एद्। इन्स्।:: कृकलासभूतं च नृगं !मोचयिष्ये च वै पुनः !  
<12326.86/002> X ततः पौत्रनिमित्तेन !गत्वा वै शोणितं पुरम् !  
<12326.86/003> X बाणस्य च पुरं गत्वा !करिष्ये कदनं महत् !१२३२६।८५८४३! X]  
<12326.86/1> शङ्करं च महासेनं !बाणप्रियहितैषिणम् !  
<12326.86/2> पराजेष्याम्य् अथोद्युक्तौ !देवलोकनमस्कृतौ !!१२३२६।८६!  
<12326.87/1> ततः सुतं बलेर् जित्वा !बाणं बाहुसहस्रिणम् !  
<12326.87/2> विनाशयिष्यामि ततः !सर्वान् सौभनिवासिनः !!१२३२६।८७!  
<12326.88/001> [X द्७ त् ग्१-३।६ कुम्भ्॥एद्। इन्स्।:: कंसं केशिं तथा क्रूरम् !अरिष्टं च महासुरम् !  
<12326.88/002> X चाणूरं च महावीर्यं !मुष्टिकं च महाबलम् !  
<12326.88/003> X प्रलम्बं धेनुकं चैव !अरिष्टं वृषरूपिणम् !  
<12326.88/004> X कालीयं च वशे कृत्वा !यमुनाया महाह्रदे !  
<12326.88/005> X गोकुलेषु ततः पश्चाद् !गवार्थे तु महागिरिम् !  
<12326.88/006> X सप्तरात्रं धरिष्यामि !वर्षमाणे तु वासवे !  
<12326.88/007> X अपक्रान्ते ततो वर्षे !गिरिमूर्धन्य् अवस्थितः !  
<12326.88/008> X इन्द्रेण सह संवादं !करिष्यामि तदा द्विज !१२३२६।८७८४४! X]  
<12326.88/1> यः कालयवनः ख्यातो !गर्गतेजोअभिसंवृतः !  
<12326.88/2> भविष्यति वधस् तस्य !मत्त एव द्विजोत्तम !!१२३२६।८८!  
<12326.89/001> [X कुम्भ्॥एद्। चोन्त्।:: लघ्व् आच्छिद्य धनं सर्वं !वासुदेवं च पौण्ड्रकम् !१२३२६।८८८४५! X]  
<12326.89/1> जरासन्धश् च बलवान् !सर्वराजविरोधकः !  
<12326.89/2> भविष्यत्य् असुरः स्फीतो !भूमिपालो गिरिव्रजे !  
<12326.89/3> मम बुद्धिपरिस्पन्दाद् !वधस् तस्य भविष्यति !!१२३२६।८९!  
<12326.90/001> [X क्६ बो।७-९ द३॥अ४ द्न्१।ण्४ द्स् द्२।३।५।८ कुम्भ्॥एद्। इन्स्।:: शिशुपालं वधिष्यामि !यज्ञे धर्मसुतस्य वै !१२३२६।८९८४६! X]  
<12326.90/002> [X कुम्भ्॥एद्। चोन्त्।, द्७ त् ग्१-३।६ इन्स्। अड़्तेर् ८९:: दुर्योधनापराधेन !युधिष्ठिरगुणेन च !१२३२६।८९८४७! X]  
<12326.90/1> समागतेषु बलिषु !पृथिव्यां सर्वराजसु !  
<12326.90/2> वासविः सुसहायो वै !मम ह्य् एको भविष्यति !!१२३२६।९०!  
<12326.91/001> [X क्६ बो।६-९ द३॥अ४ द्न्१।ण्४ द्स् द्२।३।५।८ कुम्भ्॥एद्। इन्स्।:: युधिष्ठिरं स्थापयिष्ये !स्वराज्ये भ्रातृभिः सह !१२३२६।९०८४८! X]  
<12326.91/1> एवं लोका वदिष्यन्ति !नरनारायणाव् ऋषी !  
<12326.91/2> उद्युक्तौ दहतः क्षत्रं !लोककार्यार्थम् ईश्वरौ !!१२३२६।९१!  
<12326.92/001> [X द्७ त् ग्१-३।६ कुम्भ्॥एद्। इन्स्।:: शस्त्रैर् निपतिताः सर्वे !नृपा_२ यास्यन्ति वै दिवम् !१२३२६।९१८४९! X]  
<12326.92/1> कृत्वा भारावतरणं !वसुधाया यथेप्सितम् !  
<12326.92/101> [X द्७ त् ग्१-३।६ इन्स्।:: राज्यं प्रशासति पुनः !कुन्तीपुत्रे युधिष्ठिरे !१२३२६।९१८५०! X]  
<12326.92/2> सर्वसात्वतमुख्यानां !द्वारकायाश् च सत्तम !  
<12326.92/3> करिष्ये प्रलयं घोरम् !आत्मज्ञातिविनाशनम् !!१२३२६।९२!  
<12326.93/1> कर्माण्य् अपरिमेयानि !चतुर्मूर्तिधरो ह्य् अहम् !  
<12326.93/2> कृत्वा लोकान् गमिष्यामि !स्वान् अहं ब्रह्मसत्कृतान् !!१२३२६।९३!  
<12326.94/001> [X द्७ त् ग्१-३।६ इन्स्। अड़्तेर् १२३२६।९३, कुम्भ्॥एद्। अड़्तेर् १२।३२६।९२:: अप्पि।३१ X]  
<12326.94/1> हंसो हयशिराश् चैव !प्रादुर्भावा द्विजोत्तम !  
<12326.94/101> [X क्६ बो।६-९ द३॥अ४ द्न्१।ण्४ द्स् द्२।३।५।८ च इन्स्।:: वाराहो नारसिंहश् च !वामनो राम एव च !  
<12326.94/102> X रामो दाशरथिश् चैव !सात्वतः कल्किर् एव च !१२३२६।९४८५१! X]  
<12326.94/2> यदा वेदश्रुतिर् नष्टा !मया प्रत्याहृता तदा !  
<12326.94/3> सवेदाः सश्रुतीकाश् च !कृताः पूर्वं कृते युगे !!१२३२६।९४!  
<12326.95/1> अतिक्रान्ताः पुराणेषु !श्रुतास् ते यदि वा क्वचित् !  
<12326.95/2> अतिक्रान्ताश् च बहवः !प्रादुर्भावा ममोत्तमाः !  
<12326.95/3> लोककार्याणि कृत्वा च !पुनः स्वां प्रकृतिं गताः !!१२३२६।९५!  
<12326.96/001> [X क्१।२।४।७ द्४।५।७।९ त् ग्१-३।६ म्१।५-७ इन्स्।:: पुरुषः सर्वम् एवेदम् !अक्षयश् चाव्ययश् च ह !१२३२६।९५८५२! X]  
<12326.96/1> न ह्य् एतद् ब्रह्मणा प्राप्तम् !ईदृशं मम दर्शनम् !  
<12326.96/2> यत् त्वया प्राप्तम् अद्येह !एकान्तगतबुद्धिना !!१२३२६।९६!  
<12326.97/1> एतत् ते सर्वम् आख्यातं !ब्रह्मन् भक्तिमतो मया !  
<12326.97/2> पुराणं च भविष्यं च !सरहस्यं च सत्तम !!१२३२६।९७!  
<12326.98/1> एवं स भगवान् देवो !विश्वमूर्तिधरो ऽव्ययः !  
<12326.98/2> एतावद् उक्त्वा वचनं !तत्रैवान्तरधीयत !!१२३२६।९८!  
<12326.99/1> नारदो ऽपि महातेजाः !प्राप्यानुग्रहम् ईप्सितम् !  
<12326.99/2> नरनारायणौ द्रष्टुं !प्राद्रवद् बदराश्रमम् !!१२३२६।९९!  
<12326.100/1> इदं महोपनिषदं !चतुर्वेदसमन्वितम् !  
<12326.100/2> साङ्ख्ययोगकृतं तेन !पञ्चरात्रानुशब्दितम् !!१२३२६।१००!  
<12326.101/1> नारायणमुखोद्गीतं !नारदो ऽश्रावयत् पुनः !  
<12326.101/2> ब्रह्मणः सदने तात !यथा दृष्टं यथा श्रुतम् !!१२३२६।१०१!  
<12326.102/001> [X द्७ त् ग्१-३।६ इन्स्।:: श्रुत्वा ब्रह्ममुखाद् रुद्रः !स देव्यै कथयत् पुनः !१२३२६।१०२८५३! X]  
<12326.102/1> युधिष्ठिर उवाच: एतद् आश्चर्यभूतं हि !माहात्म्यं तस्य धीमतः !  
<12326.102/2> किं ब्रह्मा न विजानीते !यतः शुश्राव नारदात् !!१२३२६।१०२!  
<12326.103/1> पितामहो हि भगवांस् !तस्माद् देवाद् अनन्तरः !  
<12326.103/2> कथं स न विजानीयात् !प्रभावम् अमितौजसः !!१२३२६।१०३!  
<12326.104/1> भीष्म उवाच: महाकल्पसहस्राणि !महाकल्पशतानि च !  
<12326.104/2> समतीतानि राजेन्द्र !सर्गाश् च प्रलयाश् च ह !!१२३२६।१०४!  
<12326.105/1> सर्गस्यादौ स्मृतो ब्रह्मा !प्रजासर्गकरः प्रभुः !  
<12326.105/2> जानाति देवप्रवरं !भूयश् चातो ऽधिकं नृप_२ !  
<12326.105/3> परम् आत्मानम् ईशानम् !आत्मनः प्रभवं तथा !!१२३२६।१०५!  
<12326.106/1> ये त्व् अन्ये ब्रह्मसदने !सिद्धसङ्घाः समागताः !  
<12326.106/2> तेभ्यस् तच् छ्रावयाम् आस !पुराणं वेदसम्मितम् !!१२३२६।१०६!  
<12326.107/1> तेषां सकाशात् सूर्यश् च !श्रुत्वा वै भावितात्मनाम् !  
<12326.107/2> आत्मानुगामिनां ब्रह्म !श्रावयाम् आस भारत !!१२३२६।१०७!  
<12326.108/1> षट्षष्टिर् हि सहस्राणि !ऋषीणां भावितात्मनाम् !  
<12326.108/2> सूर्यस्य तपतो लोकान् !निर्मिता ये पुरःसराः !  
<12326.108/3> तेषाम् अकथयत् सूर्यः !सर्वेषां भावितात्मनाम् !!१२३२६।१०८!  
<12326.109/1> सूर्यानुगामिभिस् तात !ऋषिभिस् तैर् महात्मभिः !  
<12326.109/2> मेरौ समागता देवाः !श्राविताश् चेदम् उत्तमम् !!१२३२६।१०९!  
<12326.110/1> देवानां तु सकाशाद् वै !ततः श्रुत्वासितो द्विजः !  
<12326.110/2> श्रावयाम् आस राजेन्द्र !पितॄणां मुनिसत्तमः !!१२३२६।११०!  
<12326.111/001> [X द्७ त् ग्१-३।६ इन्स्।:: एवं परम्पराख्यातम् !इदं शन्तनुना श्रुतम् !१२३२६।११०८५४! X]  
<12326.111/1> मम चापि पिता तात !कथयाम् आस शन्तनुः !  
<12326.111/2> ततो मयैतच् छ्रुत्वा च !कीर्तितं तव भारत !!१२३२६।१११!  
<12326.112/001> [X क्७ द्४।९ इन्स्।:: नारदाच् चैव देवर्षेः !पुराणम् अहम् आप्तवान् !१२३२६।१११८५५! X]  
<12326.112/1> सुरैर् वा मुनिभिर् वापि !पुराणं यैर् इदं श्रुतम् !  
<12326.112/2> सर्वे ते परमात्मानं !पूजयन्ति पुनः पुनः !!१२३२६।११२!  
<12326.113/1> इदम् आख्यानम् आर्षेयं !पारम्पर्यागतं नृप_२ !  
<12326.113/2> नावासुदेवभक्ताय !त्वया देयं कथञ्चन !!१२३२६।११३!  
<12326.114/001> [X द्७ त् ग्१-३।६ इन्स्। अड़्तेर् ११३, क्१।२।४ इन्स्। अड़्तेर् १२०:: आख्यानम् उत्तमं चेदं !श्रावयेद् यः सदा नृप_२ !  
<12326.114/002> X सदैव मनुजो भक्तः !शुचिर् भूत्वा समाहितः !  
<12326.114/003> X प्राप्नुयाद् अचिराद् राजन् !विष्णुलोकं सनातनम् !१२३२६।११३८५६! X]  
<12326.114/1> मत्तो ऽन्यानि च ते राजन्न् !उपाख्यानशतानि वै !  
<12326.114/2> यानि श्रुतानि धर्म्याणि !तेषां सारो ऽयम् उद्धृतः !!१२३२६।११४!  
<12326.115/1> सुरासुरैर् यथा राजन् !निर्मथ्यामृतम् उद्धृतम् !  
<12326.115/2> एवम् एतत् पुरा विप्रैः !कथामृतम् इहोद्धृतम् !!१२३२६।११५!  
<12326.116/1> यश् चेदं पठते नित्यं !यश् चेदं शृणुयान् नरः !  
<12326.116/2> एकान्तभावोपगत !एकान्ते सुसमाहितः !!१२३२६।११६!  
<12326.117/1> प्राप्य श्वेतं महाद्वीपं !भूत्वा चन्द्रप्रभो नरः !  
<12326.117/2> स सहस्रार्चिषं देवं !प्रविशेन् नात्र संशयः !!१२३२६।११७!  
<12326.118/1> मुच्येद् आर्तस् तथा रोगाच् !छ्रुत्वेमाम् आदितः कथाम् !  
<12326.118/2> जिज्ञासुर् लभते कामान् !भक्तो भक्तगतिं व्रजेत् !!१२३२६।११८!  
<12326.119/1> त्वयापि सततं राजन्न् !अभ्यर्च्यः पुरुषोत्तमः !  
<12326.119/101> [X क्१।२।४ इन्स्।:: वासुदेवं महात्मानं !श्रोतव्यं विधिपूर्वकम् !१२३२६।११९८५७! X]  
<12326.119/2> स हि माता पिता चैव !कृत्स्नस्य जगतो गुरुः !!१२३२६।११९!  
<12326.120/1> ब्रह्मण्यदेवो भगवान् !प्रीयतां ते सनातनः !  
<12326.120/2> युधिष्ठिर महाबाहो !महाबाहुर् जनार्दनः !!१२३२६।१२०!  
<12326.121/001> [X ब्६।७ इन्स्।:: पूजनीयो सदाव्यग्रो !मुनिभिर् वेदपारगैः !१२३२६।१२०८५८! X]  
<12326.121/1> वैशम्पायन उवाच: श्रुत्वैतद् आख्यानवरं !धर्मराड् जनमेजय !  
<12326.121/2> भ्रातरश् चास्य ते सर्वे !नारायणपराअभवन् !!१२३२६।१२१!  
<12326.122/1> जितं भगवता तेन !पुरुषेणेति भारत !  
<12326.122/2> नित्यं जप्यपरा भूत्वा !सरस्वतीम् उदीरयन् !!१२३२६।१२२!  
<12326.123/1> यो ह्य् अस्माकं गुरुः श्रेष्ठः !कृष्णद्वैपायनो मुनिः !  
<12326.123/2> स जगौ परमं जप्यं !नारायणम् उदीरयन् !!१२३२६।१२३!  
<12326.124/1> गत्वान्तरिक्षात् सततं !क्षीरोदम् अमृताशयम् !  
<12326.124/2> पूजयित्वा च देवेशं !पुनर् आयात् स्वम् आश्रमम् !!१२३२६।१२४!  
<12327.1/001> [X क्६ बो।६।७।९ द४ द्न्१।ण्४ द्स्२ द्२।३।५।८ म्१।५-७ ब्८ द्७ त् ग्१-३।६ इन्स्।:: भीष्म उवाच: एतत् ते सर्वम् आख्यातं !नारदोक्तं मयेरितम् !  
<12327.1/002> X पारम्पर्यागतं ह्य् एतत् !पित्रा मे कथितं पुरा !१२३२६।१२४८५९! X]  
<12327.1/003> [X क्६ बो।६-९ द४ द्न्१।ण्४ द्स्२ द्२।३।५।७।८ & ग्१-३।६ चोन्त्।, क्१।२।४।७ द्स्१ द्४।९ एदितिओन्स् इन्स्। अड़्तेर् १२४:: सूत उवाच: एतत् ते सर्वम् आख्यातं !वैशम्पायनकीर्तितम् !  
<12327.1/004> X जनमेजयेन यच् छ्रुत्वा !कृतं सम्यग् यथाविधि !  
<12327.1/005> X यूयं हि तप्ततपसः !सर्वे च चरितव्रताः !  
<12327.1/006> X सर्वे वेदविदो मुख्या !नैमिषारण्यवासिनः !  
<12327.1/007> X शौनकस्य महासत्त्रं !प्राप्ताः सर्वे द्विजोत्तमाः !  
<12327.1/008> X यजध्वं सुहुतैर् यज्ञैर् !आत्मानं परमेश्वरम् !१२३२६।१२४८६०! X]  
<12327.1/1> जनमेजय उवाच: कथं स भगवान् देवो !यज्ञेष्व् अग्रहरः प्रभुः !  
<12327.1/2> यज्ञधारी च सततं !वेदवेदाङ्गवित् तथा !!१२३२७।१!  
<12327.2/1> निवृत्तं चास्थितो धर्मं !क्षेमी भागवतप्रियः !  
<12327.2/2> प्रवृत्तिधर्मान् विदधे !स एव भगवान् प्रभुः !!१२३२७।२!  
<12327.3/1> कथं प्रवृत्तिधर्मेषु !भागार्हा देवताः कृताः !  
<12327.3/2> कथं निवृत्तिधर्माश् च !कृता व्यावृत्तबुद्धयः !!१२३२७।३!  
<12327.4/1> एतं नः संशयं विप्र !छिन्धि गुह्यं सनातनम् !  
<12327.4/2> त्वया नारायणकथा !श्रुता वै धर्मसंहिता !!१२३२७।४!  
<12327.5/001> [X क्१।२।४।६।७ बो।६-९ द४ द्न्१।ण्४ द्स् द्२-५।७-९ त् ग्१-३।६ च्न् एदितिओन्स्:: सूत उवाच: जनमेजयेन यत् पृष्टः !शिष्यो व्यासस्य धीमतः !  
<12327.5/002> X तत् ते ऽहं कीर्तयिष्यामि !पौराणं शौनकोत्तम !  
<12327.5/003> X श्रुत्वा माहात्म्यम् एतस्य !देहिनां परमात्मनः !  
<12327.5/004> X जनमेजयो महाप्राज्ञो !वैशम्पायनम् अब्रवीत् !१२३२७।४८६१! X]  
<12327.5/1> इमे सब्रह्मका लोकाः !ससुरासुरमानवाः !  
<12327.5/2> क्रियास्व् अभ्युदयोक्तासु !सक्ता दृश्यन्ति सर्वशः !  
<12327.5/3> मोक्षश् चोक्तस् त्वया ब्रह्मन् !निर्वाणं परमं सुखम् !!१२३२७।५!  
<12327.6/1> ये च मुक्ता भवन्तीह !पुण्यपापविवर्जिताः !  
<12327.6/2> ते सहस्रार्चिषं देवं !प्रविशन्तीति शुश्रुमः !!१२३२७।६!  
<12327.7/1> अहो हि दुरनुष्ठेयो !मोक्षधर्मः सनातनः !  
<12327.7/2> यं हित्वा देवताः सर्वा !हव्यकव्यभुजो ऽभवन् !!१२३२७।७!  
<12327.8/1> किं नु ब्रह्मा च रुद्रश् च !शक्रश् च बलभित् प्रभुः !  
<12327.8/2> सूर्यस् ताराधिपो वायुर् !अग्निर् वरुण एव च !  
<12327.8/3> आकाशं जगती चैव !ये च शेषा दिवौकसः !!१२३२७।८!  
<12327.9/1> प्रलयं न विजानन्ति !आत्मनः परिनिर्मितम् !  
<12327.9/2> ततस् ते नास्थिता मार्गं !ध्रुवम् अक्षयम् अव्ययम् !!१२३२७।९!  
<12327.10/1> स्मृत्वा कालपरीमाणं !प्रवृत्तिं ये समास्थिताः !  
<12327.10/2> दोषः कालपरीमाणे !महान् एष क्रियावताम् !!१२३२७।१०!  
<12327.11/1> एतन् मे संशयं विप्र !हृदि शल्यम् इवार्पितम् !  
<12327.11/2> छिन्धीतिहासकथनात् !परं कौतूहलं हि मे !!१२३२७।११!  
<12327.12/1> कथं भागहराः प्रोक्ता !देवताः क्रतुषु द्विज !  
<12327.12/2> किमर्थं चाध्वरे ब्रह्मन्न् !इज्यन्ते त्रिदिवौकसः !!१२३२७।१२!  
<12327.13/1> ये च भागं प्रगृह्णन्ति !यज्ञेषु द्विजसत्तम !  
<12327.13/2> ते यजन्तो महायज्ञैः !कस्य भागं ददन्ति वै !!१२३२७।१३!  
<12327.14/1> वैशम्पायन उवाच: अहो गूढतमः प्रश्नस् !त्वया पृष्टो जनेश्वर !  
<12327.14/2> नातप्ततपसा ह्य् एष !नावेदविदुषा तथा !  
<12327.14/3> नापुराणविदा चापि !शक्यो व्याहर्तुम् अञ्जसा !!१२३२७।१४!  
<12327.15/1> हन्त ते कथयिष्यामि !यन् मे पृष्टः पुरा गुरुः !  
<12327.15/2> कृष्णद्वैपायनो व्यासो !वेदव्यासो महान् ऋषिः !!१२३२७।१५!  
<12327.16/1> सुमन्तुर् जैमिनिश् चैव !पैलश् च सुदृढव्रतः !  
<12327.16/2> अहं चतुर्थः शिष्यो वै !पञ्चमश् च शुकः स्मृतः !!१२३२७।१६!  
<12327.17/1> एतान् समागतान् सर्वान् !पञ्च शिष्यान् दमान्वितान् !  
<12327.17/2> शौचाचारसमायुक्ताञ् !जितक्रोधाञ् जितेन्द्रियान् !!१२३२७।१७!  
<12327.18/1> वेदान् अध्यापयाम् आस !महाभारतपञ्चमान् !  
<12327.18/2> मेरौ गिरिवरे रम्ये !सिद्धचारणसेविते !!१२३२७।१८!  
<12327.19/1> तेषाम् अभ्यस्यतां वेदान् !कदाचित् संशयो ऽभवत् !  
<12327.19/101> [X क्६ इन्स्।:: किं तु ब्रह्माथ रुद्रो वा !देवता ऋषयस् तथा !  
<12327.19/102> X प्रायः प्रवृत्तिमार्गस्थाः !कस्य देवस्य शासनात् !  
<12327.19/103> X के वै निवृत्तिमार्गस्थाः !कस्य देवस्य शासनात् !  
<12327.19/104> X के वै यजन्ते सर्वे ऽपि !क एषाम् ईश्वरः परः !१२३२७।१९८६२! X]  
<12327.19/2> एष वै यस् त्वया पृष्टस् !तेन तेषां प्रकीर्तितः !  
<12327.19/3> ततः श्रुतो मया चापि !तवाख्येयो ऽद्य भारत !!१२३२७।१९!  
<12327.20/1> शिष्याणां वचनं श्रुत्वा !सर्वाज्ञानतमोनुदः !  
<12327.20/2> पराशरसुतः श्रीमान् !व्यासो वाक्यम् उवाच ह !!१२३२७।२०!  
<12327.21/1> मया हि सुमहत् तप्तं !तपः परमदारुणम् !  
<12327.21/2> भूतं भव्यं भविष्यच् च !जानीयाम् इति सत्तमाः !!१२३२७।२१!  
<12327.22/1> तस्य मे तप्ततपसो !निगृहीतेन्द्रियस्य च !  
<12327.22/2> नारायणप्रसादेन !क्षीरोदस्यानुकूलतः !!१२३२७।२२!  
<12327.23/1> त्रैकालिकम् इदं ज्ञानं !प्रादुर्भूतं यथेप्सितम् !  
<12327.23/2> तच् छृणुध्वं यथाज्ञानं !वक्ष्ये संशयम् उत्तमम् !  
<12327.23/3> यथा वृत्तं हि कल्पादौ !दृष्टं मे ज्ञानचक्षुषा !!१२३२७।२३!  
<12327.24/1> परमात्मेति यं प्राहुः !साङ्ख्ययोगविदो जनाः !  
<12327.24/2> महापुरुषसञ्ज्ञां स !लभते स्वेन कर्मणा !!१२३२७।२४!  
<12327.25/1> तस्मात् प्रसूतम् अव्यक्तं !प्रधानं तद् विदुर् बुधाः !  
<12327.25/2> अव्यक्ताद् व्यक्तम् उत्पन्नं !लोकसृष्ट्यर्थम् ईश्वरात् !!१२३२७।२५!  
<12327.26/1> अनिरुद्धो हि लोकेषु !महान् आत्मेति कथ्यते !  
<12327.26/2> यो ऽसौ व्यक्तत्वम् आपन्नो !निर्ममे च पितामहम् !  
<12327.26/3> सो ऽहङ्कार इति प्रोक्तः !सर्वतेजोमयो हि सः !!१२३२७।२६!  
<12327.27/1> पृथिवी वायुर् आकाशम् !आपो ज्योतिश् च पञ्चमम् !  
<12327.27/2> अहङ्कारप्रसूतानि !महाभूतानि भारत !!१२३२७।२७!  
<12327.28/1> महाभूतानि सृष्ट्वाथ !तद्गुणान् निर्ममे पुनः !  
<12327.28/2> भूतेभ्यश् चैव निष्पन्ना !मूर्तिमन्तो ऽष्ट ताञ् शृणु !!१२३२७।२८!  
<12327.29/1> मरीचिर् अङ्गिराश् चात्रिः !पुलस्त्यः पुलहः क्रतुः !  
<12327.29/2> वसिष्ठश् च महात्मा वै !मनुः स्वायम्भुवस् तथा !  
<12327.29/3> ज्ञेयाः प्रकृतयो ऽष्टौ ता !यासु लोकाः प्रतिष्ठिताः !!१२३२७।२९!  
<12327.30/1> वेदान् वेदाङ्गसंयुक्तान् !यज्ञान् यज्ञाङ्गसंयुतान् !  
<12327.30/101> [X क्७ द्४।९ इन्स्।:: एतान् वै सुमहाभागान् !ऋषींल् लोकपितामहान् !१२३२७।३०८६३! X]  
<12327.30/2> निर्ममे लोकसिद्ध्यर्थं !ब्रह्मा लोकपितामहः !  
<12327.30/3> अष्टाभ्यः प्रकृतिभ्यश् च !जातं विश्वम् इदं जगत् !!१२३२७।३०!  
<12327.31/1> रुद्रो रोषात्मको जातो !दशान्यान् सो ऽसृजत् स्वयम् !  
<12327.31/2> एकादशैते रुद्रास् तु !विकाराः पुरुषाः स्मृताः !!१२३२७।३१!  
<12327.32/1> ते रुद्राः प्रकृतिश् चैव !सर्वे चैव सुरर्षयः !  
<12327.32/2> उत्पन्ना लोकसिद्ध्यर्थं !ब्रह्माणं समुपस्थिताः !!१२३२७।३२!  
<12327.33/1> वयं हि सृष्टा भगवंस् !त्वया वै प्रभविष्णुना !  
<12327.33/2> येन यस्मिन्न् अधीकारे !वर्तितव्यं पितामह !!१२३२७।३३!  
<12327.34/1> यो ऽसौ त्वया विनिर्दिष्टो !अधिकारो ऽर्थचिन्तकः !  
<12327.34/2> परिपाल्यः कथं तेन !सो ऽधिकारो ऽधिकारिणा !!१२३२७।३४!  
<12327.35/1> प्रदिशस्व बलं तस्य !यो ऽधिकारार्थचिन्तकः !  
<12327.35/2> एवम् उक्तो महादेवो !देवांस् तान् इदम् अब्रवीत् !!१२३२७।३५!  
<12327.36/1> साध्व् अहं ज्ञापितो देवा !युष्माभिर् भद्रम् अस्तु वः !  
<12327.36/2> ममाप्य् एषा समुत्पन्ना !चिन्ता या भवतां मता !!१२३२७।३६!  
<12327.37/1> लोकतन्त्रस्य कृत्स्नस्य !कथं कार्यः परिग्रहः !  
<12327.37/2> कथं बलक्षयो न स्याद् !युष्माकं ह्य् आत्मनश् च मे !!१२३२७।३७!  
<12327.38/1> इतः सर्वे ऽपि गच्छामः !शरणं लोकसाक्षिणम् !  
<12327.38/2> महापुरुषम् अव्यक्तं !स नो वक्ष्यति यद् धितम् !!१२३२७।३८!  
<12327.39/1> ततस् ते ब्रह्मणा सार्धम् !ऋषयो विबुधास् तथा !  
<12327.39/2> क्षीरोदस्योत्तरं कूलं !जग्मुर् लोकहितार्थिनः !!१२३२७।३९!  
<12327.40/1> ते तपः समुपातिष्ठन् !ब्रह्मोक्तं वेदकल्पितम् !  
<12327.40/2> स महानियमो नाम !तपश्चर्या सुदारुणा !!१२३२७।४०!  
<12327.41/1> ऊर्ध्वं दृष्टिर् बाहवश् च !एकाग्रं च मनो ऽभवत् !  
<12327.41/2> एकपादस्थिताः सम्यक् !काष्ठभूताः समाहिताः !!१२३२७।४१!  
<12327.42/1> दिव्यं वर्षसहस्रं ते !तपस् तप्त्वा तद् उत्तमम् !  
<12327.42/2> शुश्रुवुर् मधुरां वाणीं !वेदवेदाङ्गभूषिताम् !!१२३२७।४२!  
<12327.43/1> भो भोः सब्रह्मका देवा !ऋषयश् च तपोधनाः !  
<12327.43/2> स्वागतेनार्च्य वः सर्वाञ् !श्रावये वाक्यम् उत्तमम् !!१२३२७।४३!  
<12327.44/1> विज्ञातं वो मया कार्यं !तच् च लोकहितं महत् !  
<12327.44/2> प्रवृत्तियुक्तं कर्तव्यं !युष्मत्प्राणोपबृंहणम् !!१२३२७।४४!  
<12327.45/1> सुतप्तं वस् तपो देवा !ममाराधनकाम्यया !  
<12327.45/2> भोक्ष्यथास्य महासत्त्वास् !तपसः फलम् उत्तमम् !!१२३२७।४५!  
<12327.46/1> एष ब्रह्मा लोकगुरुः !सर्वलोकपितामहः !  
<12327.46/2> यूयं च विबुधश्रेष्ठा !मां यजध्वं समाहिताः !!१२३२७।४६!  
<12327.47/1> सर्वे भागान् कल्पयध्वं !यज्ञेषु मम नित्यशः !  
<12327.47/2> तथा श्रेयो विधास्यामि !यथाधीकारम् ईश्वराः !!१२३२७।४७!  
<12327.48/1> श्रुत्वैतद् देवदेवस्य !वाक्यं हृष्टतनूरुहाः !  
<12327.48/2> ततस् ते विबुधाः सर्वे !ब्रह्मा ते च महर्षयः !!१२३२७।४८!  
<12327.49/1> वेददृष्टेन विधिना !वैष्णवं क्रतुम् आहरन् !  
<12327.49/2> तस्मिन् सत्त्रे तदा ब्रह्मा !स्वयं भागम् अकल्पयत् !  
<12327.49/3> देवा देवर्षयश् चैव !सर्वे भागान् अकल्पयन् !!१२३२७।४९!  
<12327.50/1> ते कार्तयुगधर्माणो !भागाः परमसत्कृताः !  
<12327.50/2> प्रापुर् आदित्यवर्णं तं !पुरुषं तमसः परम् !  
<12327.50/3> बृहन्तं सर्वगं_१ देवम् !ईशानं वरदं प्रभुम् !!१२३२७।५०!  
<12327.51/1> ततो ऽथ वरदो देवस् !तान् सर्वान् अमरान् स्थितान् !  
<12327.51/2> अशरीरो बभाषेदं !वाक्यं खस्थो महेश्वरः !!१२३२७।५१!  
<12327.52/1> येन यः कल्पितो भागः !स तथा समुपागतः !  
<12327.52/2> प्रीतो ऽहं प्रदिशाम्य् अद्य !फलम् आवृत्तिलक्षणम् !!१२३२७।५२!  
<12327.53/1> एतद् वो लक्षणं देवा !मत्प्रसादसमुद्भवम् !  
<12327.53/2> यूयं यज्ञैर् इज्यमानाः !समाप्तवरदक्षिणैः !  
<12327.53/3> युगे युगे भविष्यध्वं !प्रवृत्तिफलभोगिनः !!१२३२७।५३!  
<12327.54/1> यज्ञैर् ये चापि यक्ष्यन्ति !सर्वलोकेषु वै सुराः !  
<12327.54/2> कल्पयिष्यन्ति वो भागांस् !ते नरा वेदकल्पितान् !!१२३२७।५४!  
<12327.55/1> यो मे यथा कल्पितवान् !भागम् अस्मिन् महाक्रतौ !  
<12327.55/2> स तथा यज्ञभागार्हो !वेदसूत्रे मया कृतः !!१२३२७।५५!  
<12327.56/1> यूयं लोकान् धारयध्वं !यज्ञभागफलोदिताः !  
<12327.56/2> सर्वार्थचिन्तका लोके !यथाधीकारनिर्मिताः !!१२३२७।५६!  
<12327.57/1> याः क्रियाः प्रचरिष्यन्ति !प्रवृत्तिफलसत्कृताः !  
<12327.57/2> ताभिर् आप्यायितबला !लोकान् वै धारयिष्यथ !!१२३२७।५७!  
<12327.58/1> यूयं हि भाविता लोके !सर्वयज्ञेषु मानवैः !  
<12327.58/2> मां ततो भावयिष्यध्वम् !एषा वो भावना मम !!१२३२७।५८!  
<12327.59/1> इत्यर्थं निर्मिता वेदा !यज्ञाश् चौषधिभिः सह !  
<12327.59/2> एभिः सम्यक् प्रयुक्तैर् हि !प्रीयन्ते देवताः क्षितौ !!१२३२७।५९!  
<12327.60/1> निर्माणम् एतद् युष्माकं !प्रवृत्तिगुणकल्पितम् !  
<12327.60/2> मया कृतं सुरश्रेष्ठा !यावत् कल्पक्षयाद् इति !  
<12327.60/3> चिन्तयध्वं लोकहितं !यथाधीकारम् ईश्वराः !!१२३२७।६०!  
<12327.61/1> मरीचिर् अङ्गिराश् चात्रिः !पुलस्त्यः पुलहः क्रतुः !  
<12327.61/2> वसिष्ठ इति सप्तैते !मानसा निर्मिता हि वै !!१२३२७।६१!  
<12327.62/1> एते वेदविदो मुख्या !वेदाचार्याश् च कल्पिताः !  
<12327.62/2> प्रवृत्तिधर्मिणश् चैव !प्राजापत्येन कल्पिताः !!१२३२७।६२!  
<12327.63/1> अयं क्रियावतां पन्था !व्यक्तीभूतः सनातनः !  
<12327.63/2> अनिरुद्ध इति प्रोक्तो !लोकसर्गकरः प्रभुः !!१२३२७।६३!  
<12327.64/1> सनः सनत्सुजातश् च !सनकः ससनन्दनः !  
<12327.64/2> सनत्कुमारः कपिलः !सप्तमश् च सनातनः !!१२३२७।६४!  
<12327.65/1> सप्तैते मानसाः प्रोक्ता !ऋषयो ब्रह्मणः सुताः !  
<12327.65/2> स्वयमागतविज्ञाना !निवृत्तं धर्मम् आस्थिताः !!१२३२७।६५!  
<12327.66/1> एते योगविदो मुख्याः !साङ्ख्यधर्मविदस् तथा !  
<12327.66/2> आचार्या मोक्षशास्त्रे च !मोक्षधर्मप्रवर्तकाः !!१२३२७।६६!  
<12327.67/1> यतो ऽहं प्रसृतः पूर्वम् !अव्यक्तात् त्रिगुणो महान् !  
<12327.67/2> तस्मात् परतरो यो ऽसौ !क्षेत्रज्ञ इति कल्पितः !  
<12327.67/3> सो ऽहं क्रियावतां पन्थाः !पुनरावृत्तिदुर्लभः !!१२३२७।६७!  
<12327.68/1> यो यथा निर्मितो जन्तुर् !यस्मिन् यस्मिंश् च कर्मणि !  
<12327.68/2> प्रवृत्तौ वा निवृत्तौ वा !तत्फलं सो ऽश्नुते ऽवशः !!१२३२७।६८!  
<12327.69/1> एष लोकगुरुर् ब्रह्मा !जगदादिकरः प्रभुः !  
<12327.69/2> एष माता पिता चैव !युष्माकं च पितामहः !  
<12327.69/3> मयानुशिष्टो भविता !सर्वभूतवरप्रदः !!१२३२७।६९!  
<12327.70/1> अस्य चैवानुजो रुद्रो !ललाटाद् यः समुत्थितः !  
<12327.70/2> ब्रह्मानुशिष्टो भविता !सर्वत्रसवरप्रदः !!१२३२७।७०!  
<12327.71/1> गच्छध्वं स्वान् अधीकारांश् !चिन्तयध्वं यथाविधि !  
<12327.71/2> प्रवर्तन्तां क्रियाः सर्वाः !सर्वलोकेषु माचिरम् !!१२३२७।७१!  
<12327.72/1> प्रदृश्यन्तां च कर्माणि !प्राणिनां गतयस् तथा !  
<12327.72/2> परिनिर्मितकालानि !आयूंषि च सुरोत्तमाः !!१२३२७।७२!  
<12327.73/1> इदं कृतयुगं नाम !कालः श्रेष्ठः प्रवर्तते !  
<12327.73/101> [X द्५ इन्स्।:: त्रिपादहीनो धर्मश् च !युगे तस्मिन् भविष्यति !१२३२७।७३८६४! X]  
<12327.73/2> अहिंस्या यज्ञपशवो !युगे ऽस्मिन् नैतद् अन्यथा !  
<12327.73/3> चतुष्पात् सकलो धर्मो !भविष्यत्य् अत्र वै सुराः !!१२३२७।७३!  
<12327.74/1> ततस् त्रेतायुगं नाम !त्रयी यत्र भविष्यति !  
<12327.74/2> प्रोक्षिता यत्र पशवो !वधं प्राप्स्यन्ति वै मखे !  
<12327.74/3> तत्र पादचतुर्थो वै !धर्मस्य न भविष्यति !!१२३२७।७४!  
<12327.75/1> ततो वै द्वापरं नाम !मिश्रः कालो भविष्यति !  
<12327.75/2> द्विपादहीनो धर्मश् च !युगे तस्मिन् भविष्यति !!१२३२७।७५!  
<12327.76/001> [X द्७ त्१ ग्१-३।६ अड़्तेर् ७५, त्२ अड़्तेर् ७४अब्च्:: तत्र वध्यन्ति पशवो !यूपेष्व् अत्र निबध्यते !१२३२७।७५८६५! X]  
<12327.76/1> ततस् तिष्ये ऽथ सम्प्राप्ते !युगे कलिपुरस्कृते !  
<12327.76/2> एकपादस्थितो धर्मो !यत्र तत्र भविष्यति !!१२३२७।७६!  
<12327.77/001> [X क्६ बो।६-९ द३॥अ४ द्न्१।ण्४ द्स् द्२।३।५।८ इन्स्।:: देवा देवर्षयश् चोचुस् !तम् एवंवादिनं गुरुम् !१२३२७।७६८६६! X]  
<12327.77/1> देवा ऊचुः: एकपादस्थिते धर्मे !यत्रक्वचनगामिनि !  
<12327.77/2> कथं कर्तव्यम् अस्माभिर् !भगवंस् तद् वदस्व नः !!१२३२७।७७!  
<12327.78/1> श्रीभगवान् उवाच: यत्र वेदाश् च यज्ञाश् च !तपः सत्यं दमस् तथा !  
<12327.78/2> अहिंसाधर्मसंयुक्ताः !प्रचरेयुः सुरोत्तमाः !  
<12327.78/3> स वै देशः सेवितव्यो !मा वो ऽधर्मः पदा स्पृशेत् !!१२३२७।७८!  
<12327.79/001> व्यास उवाच: [X द्७ त् ग्१-३।६:: गुरवो यत्र पूज्यन्ते !साधुवृत्ताः शमान्विताः !  
<12327.79/002> X वस्तव्यं तत्र युष्माभिर् !यत्र धर्मो न हीयते !१२३२७।७८८६७! X]  
<12327.79/1> ते ऽनुशिष्टा भगवता !देवाः सर्षिगणास् तथा !  
<12327.79/2> नमस्कृत्वा भगवते !जग्मुर् देशान् यथेप्सितान् !!१२३२७।७९!  
<12327.80/1> गतेषु त्रिदिवौकःसु !ब्रह्मैकः पर्यवस्थितः !  
<12327.80/2> दिदृक्षुर् भगवन्तं तम् !अनिरुद्धतनौ स्थितम् !!१२३२७।८०!  
<12327.81/1> तं देवो दर्शयाम् आस !कृत्वा हयशिरो महत् !  
<12327.81/2> साङ्गान् आवर्तयन् वेदान् !कमण्डलुगणित्रधृक् !!१२३२७।८१!  
<12327.82/1> ततो ऽश्वशिरसं दृष्ट्वा !तं देवम् अमितौजसम् !  
<12327.82/2> लोककर्ता प्रभुर् ब्रह्मा !लोकानां हितकाम्यया !!१२३२७।८२!  
<12327.83/1> मूर्ध्ना प्रणम्य वरदं !तस्थौ प्राञ्जलिर् अग्रतः !  
<12327.83/2> स परिष्वज्य देवेन !वचनं श्रावितस् तदा !!१२३२७।८३!  
<12327.84/1> लोककार्यगतीः सर्वास् !त्वं चिन्तय यथाविधि !  
<12327.84/2> धाता त्वं सर्वभूतानां !त्वं प्रभुर् जगतो गुरुः !  
<12327.84/3> त्वय्य् आवेशितभारो ऽहं !धृतिं प्राप्स्याम्य् अथाञ्जसा !!१२३२७।८४!  
<12327.85/1> यदा च सुरकार्यं ते !अविषह्यं भविष्यति !  
<12327.85/2> प्रादुर्भावं गमिष्यामि !तदात्मज्ञानदेशिकः !!१२३२७।८५!  
<12327.86/1> एवम् उक्त्वा हयशिरास् !तत्रैवान्तरधीयत !  
<12327.86/2> तेनानुशिष्टो ब्रह्मापि !स्वं लोकम् अचिराद् गतः !!१२३२७।८६!  
<12327.87/1> एवम् एष महाभागः !पद्मनाभः सनातनः !  
<12327.87/2> यज्ञेष्व् अग्रहरः प्रोक्तो !यज्ञधारी च नित्यदा !!१२३२७।८७!  
<12327.88/1> निवृत्तिं चास्थितो धर्मं !गतिम् अक्षयधर्मिणाम् !  
<12327.88/2> प्रवृत्तिधर्मान् विदधे !कृत्वा लोकस्य चित्रताम् !!१२३२७।८८!  
<12327.89/1> स आदिः स मध्यः स चान्तः प्रजानां !  
<12327.89/2> स धाता स धेयः स कर्ता स कार्यम् !  
<12327.89/3> युगान्ते स सुप्तः सुसङ्क्षिप्य लोकान् !  
<12327.89/4> युगादौ प्रबुद्धो जगद् ध्य् उत्ससर्ज !!१२३२७।८९!  
<12327.90/001> [X क्१।२।४ सुब्स्त्।:: स आदिः स च मध्यं वै !बुद्धः सृजति वै जगत् !१२३२७।८९८६८! X]  
<12327.90/1> तस्मै नमध्वं देवाय !निर्गुणाय गुणात्मने !  
<12327.90/2> अजाय विश्वरूपाय !धाम्ने सर्वदिवौकसाम् !!१२३२७।९०!  
<12327.91/1> महाभूताधिपतये !रुद्राणां पतये तथा !  
<12327.91/2> आदित्यपतये चैव !वसूनां पतये तथा !!१२३२७।९१!  
<12327.92/1> अश्विभ्यां पतये चैव !मरुतां पतये तथा !  
<12327.92/2> वेदयज्ञाधिपतये !वेदाङ्गपतये ऽपि च !!१२३२७।९२!  
<12327.93/1> समुद्रवासिने नित्यं !हरये मुञ्जकेशिने !  
<12327.93/2> शान्तये सर्वभूतानां !मोक्षधर्मानुभाषिणे !!१२३२७।९३!  
<12327.94/1> तपसां तेजसां चैव !पतये यशसो ऽपि च !  
<12327.94/2> वाचश् च पतये नित्यं !सरितां पतये तथा !!१२३२७।९४!  
<12327.95/1> कपर्दिने वराहाय !एकशृङ्गाय धीमते !  
<12327.95/2> विवस्वते ऽश्वशिरसे !चतुर्मूर्तिधृते सदा !!१२३२७।९५!  
<12327.96/1> गुह्याय ज्ञानदृश्याय !अक्षराय क्षराय च !  
<12327.96/2> एष देवः सञ्चरति !सर्वत्रगतिर् अव्ययः !!१२३२७।९६!  
<12327.97/1> एवम् एतत् पुरा दृष्टं !मया वै ज्ञानचक्षुषा !  
<12327.97/2> कथितं तच् च वः सर्वं !मया पृष्टेन तत्त्वतः !!१२३२७।९७!  
<12327.98/1> क्रियताम् मद्वचः शिष्याः !सेव्यतां हरिर् ईश्वरः !  
<12327.98/2> गीयतां वेदशब्दैश् च !पूज्यतां च यथाविधि !!१२३२७।९८!  
<12327.99/1> वैशम्पायन उवाच: इत्य् उक्तास् तु वयं तेन !वेदव्यासेन धीमता !  
<12327.99/2> सर्वे शिष्याः सुतश् चास्य !शुकः परमधर्मवित् !!१२३२७।९९!  
<12327.100/1> स चास्माकम् उपाध्यायः !सहास्माभिर् विशां पते !  
<12327.100/2> चतुर्वेदोद्गताभिश् च !ऋग्भिस् तम् अभितुष्टुवे !!१२३२७।१००!  
<12327.101/1> एतत् ते सर्वम् आख्यातं !यन् मां त्वं परिपृच्छसि !  
<12327.101/2> एवं मे ऽकथयद् राजन् !पुरा द्वैपायनो गुरुः !!१२३२७।१०१!  
<12327.102/1> यश् चेदं शृणुयान् नित्यं !यश् चेदं परिकीर्तयेत् !  
<12327.102/2> नमो भगवते कृत्वा !समाहितमना नरः !!१२३२७।१०२!  
<12327.103/1> भवत्य् अरोगो द्युतिमान् !बलरूपसमन्वितः !  
<12327.103/2> आतुरो मुच्यते रोगाद् !बद्धो मुच्येत बन्धनात् !!१२३२७।१०३!  
<12327.104/1> कामकामी लभेत् कामं !दीर्घम् आयुर् अवाप्नुयात् !  
<12327.104/2> ब्राह्मणः सर्ववेदी स्यात् !क्षत्रियो विजयी भवेत् !  
<12327.104/3> वैश्यो विपुललाभः स्याच् !छूद्रः सुखम् अवाप्नुयात् !!१२३२७।१०४!  
<12327.105/1> अपुत्रो लभते पुत्रं !कन्या चैवेप्सितं पतिम् !  
<12327.105/2> लग्नगर्भा विमुच्येत !गर्भिणी जनयेत् सुतम् !  
<12327.105/3> वन्ध्या प्रसवम् आप्नोति !पुत्रपौत्रसमृद्धिमत् !!१२३२७।१०५!  
<12327.106/1> क्षेमेण गच्छेद् अध्वानम् !इदं यः पठते पथि !  
<12327.106/2> यो यं कामं कामयते !स तम् आप्नोति च ध्रुवम् !!१२३२७।१०६!  
<12327.107/001> [X ब्६ इन्स्।:: इत्य् आह भगवान् व्यासः !पराशरसुतः प्रभुः !१२३२७।१०६८६९! X]  
<12327.107/1> इदं महर्षेर् वचनं विनिश्चितं !  
<12327.107/2> महात्मनः पुरुषवरस्य कीर्तनम् !  
<12327.107/3> समागमं चर्षिदिवौकसाम् इमं !  
<12327.107/4> निशम्य भक्ताः सुसुखं लभन्ते !!१२३२७।१०७!  
<12328.1/1> जनमेजय उवाच: अस्तौषीद् यैर् इमं व्यासः !सशिष्यो मधुसूदनम् !  
<12328.1/2> नामभिर् विविधैर् एषां !निरुक्तं भगवन् मम !!१२३२८।१!  
<12328.2/1> वक्तुम् अर्हसि शुश्रूषोः !प्रजापतिपतेर् हरेः !  
<12328.2/2> श्रुत्वा भवेयं यत् पूतः !शरच्चन्द्र इवामलः !!१२३२८।२!  
<12328.3/1> वैशम्पायन उवाच: शृणु राजन् यथाचष्ट !फल्गुनस्य हरिर् विभुः !  
<12328.3/2> प्रसन्नात्मात्मनो नाम्नां !निरुक्तं गुणकर्मजम् !!१२३२८।३!  
<12328.4/1> नामभिः कीर्तितैस् तस्य !केशवस्य महात्मनः !  
<12328.4/2> पृष्टवान् केशवं राजन् !फल्गुनः परवीरहा !!१२३२८।४!  
<12328.5/1> अर्जुन उवाच: भगवन् भूतभव्येश !सर्वभूतसृग् अव्यय !  
<12328.5/2> लोकधाम जगन्नाथ !लोकानाम् अभयप्रद !!१२३२८।५!  
<12328.6/1> यानि नामानि ते देव !कीर्तितानि महर्षिभिः !  
<12328.6/2> वेदेषु सपुराणेषु !यानि गुह्यानि कर्मभिः !!१२३२८।६!  
<12328.7/1> तेषां निरुक्तं त्वत्तो ऽहं !श्रोतुम् इच्छामि केशव !  
<12328.7/2> न ह्य् अन्यो वर्तयेन् नाम्नां !निरुक्तं त्वाम् ऋते प्रभो !!१२३२८।७!  
<12328.8/1> श्रीभगवान् उवाच: ऋग्वेदे सयजुर्वेदे !तथैवाथर्वसामसु !  
<12328.8/2> पुराणे सोपनिषदे !तथैव ज्योतिषे ऽर्जुन !!१२३२८।८!  
<12328.9/1> साङ्ख्ये च योगशास्त्रे च !आयुर्वेदे तथैव च !  
<12328.9/2> बहूनि मम नामानि !कीर्तितानि महर्षिभिः !!१२३२८।९!  
<12328.10/1> गौणानि तत्र नामानि !कर्मजानि च कानिचित् !  
<12328.10/2> निरुक्तं कर्मजानां च !शृणुष्व प्रयतो ऽनघ !  
<12328.10/3> कथ्यमानं मया तात !त्वं हि मे ऽर्धं स्मृतः पुरा !!१२३२८।१०!  
<12328.11/1> नमो ऽतियशसे तस्मै !देहिनां परमात्मने !  
<12328.11/2> नारायणाय विश्वाय !निर्गुणाय गुणात्मने !!१२३२८।११!  
<12328.12/1> यस्य प्रसादजो ब्रह्मा !रुद्रश् च क्रोधसम्भवः !  
<12328.12/2> यो ऽसौ योनिर् हि सर्वस्य !स्थावरस्य चरस्य च !!१२३२८।१२!  
<12328.13/1> अष्टादशगुणं यत् तत् !सत्त्वं सत्त्ववतां वर !  
<12328.13/2> प्रकृतिः सा परा मह्यं !रोदसी योगधारिणी !  
<12328.13/3> ऋता सत्यामराजय्या !लोकानाम् आत्मसञ्ज्ञिता !!१२३२८।१३!  
<12328.14/1> तस्मात् सर्वाः प्रवर्तन्ते !सर्गप्रलयविक्रियाः !  
<12328.14/2> ततो यज्ञश् च यष्टा च !पुराणः पुरुषो विराट् !  
<12328.14/3> अनिरुद्ध इति प्रोक्तो !लोकानां प्रभवाप्ययः !!१२३२८।१४!  
<12328.15/1> ब्राह्मे रात्रिक्षये प्राप्ते !तस्य ह्य् अमिततेजसः_१ !  
<12328.15/2> प्रसादात् प्रादुर् अभवत् !पद्मं पद्मनिभेक्षण !  
<12328.15/3> तत्र ब्रह्मा समभवत् !स तस्यैव प्रसादजः !!१२३२८।१५!  
<12328.16/1> अह्नः क्षये ललाटाच् च !सुतो देवस्य वै तथा !  
<12328.16/2> क्रोधाविष्टस्य सञ्जज्ञे !रुद्रः संहारकारकः !!१२३२८।१६!  
<12328.17/1> एतौ द्वौ विबुधश्रेष्ठौ !प्रसादक्रोधजौ स्मृतौ !  
<12328.17/2> तदादेशितपन्थानौ !सृष्टिसंहारकारकौ !  
<12328.17/3> निमित्तमात्रं ताव् अत्र !सर्वप्राणिवरप्रदौ !!१२३२८।१७!  
<12328.18/1> कपर्दी जटिलो मुण्डः !श्मशानगृहसेवकः !  
<12328.18/2> उग्रव्रतधरो रुद्रो !योगी त्रिपुरदारुणः !!१२३२८।१८!  
<12328.19/1> दक्षक्रतुहरश् चैव !भगनेत्रहरस् तथा !  
<12328.19/2> नारायणात्मको ज्ञेयः !पाण्डवेय युगे युगे !!१२३२८।१९!  
<12328.20/001> [X द्स् द्८ च्स् इन्स्।:: यो ऽसौ रुद्रः सो ऽहम् अस्मि !यो ऽहम् अस्मि शिवः परः !  
<12328.20/002> X यथा रुद्रस् तथाहं च !नावयोर् अन्तरं तथा !१२३२८।१९८७०! X]  
<12328.20/1> तस्मिन् हि पूज्यमाने वै !देवदेवे महेश्वरे !  
<12328.20/2> सम्पूजितो भवेत् पार्थ !देवो नारायणः प्रभुः !!१२३२८।२०!  
<12328.21/1> अहम् आत्मा हि लोकानां !विश्वानां पाण्डुनन्दन !  
<12328.21/2> तस्माद् आत्मानम् एवाग्रे !रुद्रं सम्पूजयाम्य् अहम् !!१२३२८।२१!  
<12328.22/1> यद्य् अहं नार्चयेयं वै !ईशानं वरदं शिवम् !  
<12328.22/2> आत्मानं नार्चयेत् कश्चित् !इति मे भावितं मनः !  
<12328.22/3> मया प्रमाणं हि कृतं !लोकः समनुवर्तते !!१२३२८।२२!  
<12328.23/1> प्रमाणानि हि पूज्यानि !ततस् तं पूजयाम्य् अहम् !  
<12328.23/2> यस् तं वेत्ति स मां वेत्ति !यो ऽनु तं स हि माम् अनु !!१२३२८।२३!  
<12328.24/1> रुद्रो नारायणश् चैव !सत्त्वम् एकं द्विधाकृतम् !  
<12328.24/2> लोके चरति कौन्तेय !व्यक्तिस्थं सर्वकर्मसु !!१२३२८।२४!  
<12328.25/1> न हि मे केनचिद् देयो !वरः पाण्डवनन्दन !  
<12328.25/2> इति सञ्चिन्त्य मनसा !पुराणं विश्वम् ईश्वरम् !  
<12328.25/3> पुत्रार्थम् आराधितवान् !आत्मानम् अहम् आत्मना !!१२३२८।२५!  
<12328.26/1> न हि विष्णुः प्रणमति !कस्मैचिद् विबुधाय तु !  
<12328.26/2> ऋतए आत्मानम् एवेति !ततो रुद्रं भजाम्य् अहम् !!१२३२८।२६!  
<12328.27/1> सब्रह्मकाः सरुद्राश् च !सेन्द्रा देवाः सहर्षिभिः !  
<12328.27/2> अर्चयन्ति सुरश्रेष्ठं !देवं नारायणं हरिम् !!१२३२८।२७!  
<12328.28/1> भविष्यतां वर्ततां च !भूतानां चैव भारत !  
<12328.28/2> सर्वेषाम् अग्रणीर् विष्णुः !सेव्यः पूज्यश् च नित्यशः !!१२३२८।२८!  
<12328.29/1> नमस्व हव्यदं विष्णुं !तथा शरणदं नम !  
<12328.29/2> वरदं नमस्व कौन्तेय !हव्यकव्यभुजं नम !!१२३२८।२९!  
<12328.30/1> चतुर्विधा मम जना !भक्ता एवं हि ते श्रुतम् !  
<12328.30/2> तेषाम् एकान्तिनः श्रेष्ठास् !ते चैवानन्यदेवताः !  
<12328.30/3> अहम् एव गतिस् तेषां !निराशीःकर्मकारिणाम् !!१२३२८।३०!  
<12328.31/1> ये च शिष्टास् त्रयो भक्ताः !फलकामा हि ते मताः !  
<12328.31/2> सर्वे च्यवनधर्माणः !प्रतिबुद्धस् तु श्रेष्ठभाक् !!१२३२८।३१!  
<12328.32/1> ब्रह्माणं शितिकण्ठं च !याश् चान्या देवताः स्मृताः !  
<12328.32/2> प्रबुद्धवर्याः सेवन्ते !माम् एवैष्यन्ति यत्परम् !  
<12328.32/3> भक्तं प्रति विशेषस् ते !एष पार्थानुकीर्तितः !!१२३२८।३२!  
<12328.33/1> त्वं चैवाहं च कौन्तेय !नरनारायणौ स्मृतौ !  
<12328.33/2> भारावतरणार्थं हि !प्रविष्टौ मानुषीं तनुम् !!१२३२८।३३!  
<12328.34/1> जानाम्य् अध्यात्मयोगांश् च !यो ऽहं यस्माच् च भारत !  
<12328.34/2> निवृत्तिलक्षणो धर्मस् !तथाभ्युदयिको ऽपि च !!१२३२८।३४!  
<12328.35/1> नराणाम् अयनं ख्यातम् !अहम् एकः सनातनः !  
<12328.35/2> आपो नारा इति प्रोक्ता !आपो वै नरसूनवः !  
<12328.35/3> अयनं मम तत् पूर्वम् !अतो नारायणो ह्य् अहम् !!१२३२८।३५!  
<12328.36/1> छादयामि जगद् विश्वं !भूत्वा सूर्य इवांशुभिः !  
<12328.36/2> सर्वभूताधिवासश् च !वासुदेवस् ततो ह्य् अहम् !!१२३२८।३६!  
<12328.37/1> गतिश् च सर्वभूतानां !प्रजानां चापि भारत !  
<12328.37/2> व्याप्ता मे रोदसी पार्थ !कान्तिश् चाभ्यधिका मम !!१२३२८।३७!  
<12328.38/1> अधिभूतानि चान्ते ऽहं !तद् इच्छंश् चास्मि भारत !  
<12328.38/2> क्रमणाच् चाप्य् अहं पार्थ !विष्णुर् इत्य् अभिसञ्ज्ञितः !!१२३२८।३८!  
<12328.39/1> दमात् सिद्धिं परीप्सन्तो !मां जनाः कामयन्ति हि !  
<12328.39/2> दिवं चोर्वीं च मध्यं च !तस्माद् दामोदरो ह्य् अहम् !!१२३२८।३९!  
<12328.40/1> पृश्निर् इत्य् उच्यते चान्नं !वेदा आपो ऽमृतं तथा !  
<12328.40/2> ममैतानि सदा गर्भे !पृश्निगर्भस् ततो ह्य् अहम् !!१२३२८।४०!  
<12328.41/1> ऋषयः प्राहुर् एवं मां !त्रितकूपाभिपातितम् !  
<12328.41/2> पृश्निगर्भ त्रितं पाहीत्य् !एकतद्वितपातितम् !!१२३२८।४१!  
<12328.42/1> ततः स ब्रह्मणः पुत्र !आद्यो ऋषिवरस् त्रितः !  
<12328.42/2> उत्ततारोदपानाद् वै !पृश्निगर्भानुकीर्तनात् !!१२३२८।४२!  
<12328.43/1> सूर्यस्य तपतो लोकान् !अग्नेः सोमस्य चाप्य् उत !  
<12328.43/2> अंशवो ये प्रकाशन्ते !मम ते केशसञ्ज्ञिताः !  
<12328.43/3> सर्वज्ञाः केशवं तस्मान् !माम् आहुर् द्विजसत्तमाः !!१२३२८।४३!  
<12328.44/1> स्वपत्न्याम् आहितो गर्भ !उतथ्येन महात्मना !  
<12328.44/2> उतथ्ये ऽन्तर्हिते चैव !कदाचिद् देवमायया !  
<12328.44/3> बृहस्पतिर् अथाविन्दत् !तां पत्नीं तस्य भारत !!१२३२८।४४!  
<12328.45/1> ततो वै तम् ऋषिश्रेष्ठं !मैथुनोपगतं तथा !  
<12328.45/2> उवाच गर्भः कौन्तेय !पञ्चभूतसमन्वितः !!१२३२८।४५!  
<12328.46/1> पूर्वागतो ऽहं वरद !नार्हस्य् अम्बां प्रबाधितुम् !  
<12328.46/2> एतद् बृहस्पतिः श्रुत्वा !चुक्रोध च शशाप च !!१२३२८।४६!  
<12328.47/1> मैथुनोपगतो यस्मात् !त्वयाहं विनिवारितः !  
<12328.47/2> तस्माद् अन्धो जास्यसि त्वं !मच्छापान् नात्र संशयः !!१२३२८।४७!  
<12328.48/1> स शापाद् ऋषिमुख्यस्य !दीर्घं तम उपेयिवान् !  
<12328.48/2> स हि दीर्घतमा नाम !नाम्ना ह्य् आसीद् ऋषिः पुरा !!१२३२८।४८!  
<12328.49/1> वेदान् अवाप्य चतुरः !साङ्गोपाङ्गान् सनातनान् !  
<12328.49/2> प्रयोजयाम् आस तदा !नाम गुह्यम् इदं मम !!१२३२८।४९!  
<12328.50/1> आनुपूर्व्येण विधिना !केशवेति पुनः पुनः !  
<12328.50/2> स चक्षुष्मान् समभवद् !गौतमश् चाभवत् पुनः !!१२३२८।५०!  
<12328.51/1> एवं हि वरदं नाम !केशवेति ममार्जुन !  
<12328.51/2> देवानाम् अथ सर्वेषाम् !ऋषीणां च महात्मनाम् !!१२३२८।५१!  
<12328.52/1> अग्निः सोमेन संयुक्त !एकयोनि मुखं कृतम् !  
<12328.52/2> अग्नीषोमात्मकं तस्माज् !जगत् कृत्स्नं चराचरम् !!१२३२८।५२!  
<12328.53/1> अपि हि पुराणे भवति !  
<12328.53/2> एकयोन्यात्मकाव् अग्नीषोमौ !  
<12328.53/3> देवाश् चाग्निमुखा इति !  
<12328.53/4> एकयोनित्वाच् च परस्परं महयन्तो लोकान् धारयत इति !!१२३२८।५३!  
<12329.1/1> अर्जुन उवाच: अग्नीषोमौ कथं पूर्वम् !एकयोनी प्रवर्तितौ !  
<12329.1/2> एष मे संशयो जातस् !तं छिन्धि मधुसूदन !!१२३२९।१!  
<12329.2/1> श्रीभगवान् उवाच: हन्त ते वर्तयिष्यामि !पुराणं पाण्डुनन्दन !  
<12329.2/2> आत्मतेजोउद्भवं पार्थ !शृणुष्वैकमना मम !!१२३२९।२!  
<12329.3/1> सम्प्रक्षालनकाले ऽतिक्रान्ते चतुर्थे युगसहस्रान्ते !  
<12329.3/2> अव्यक्ते सर्वभूतप्रलये स्थावरजङ्गमे !  
<12329.3/3> ज्योतिर्धरणिवायुरहिते ऽन्धे तमसि जलैकार्णवे लोके !  
<12329.3/4> तम इत्य् एवाभिभूते ऽसञ्ज्ञके ऽद्वितीये प्रतिष्ठिते !  
<12329.3/5> नैव रात्र्यां न दिवसे न सति नासति न व्यक्ते नाव्यक्ते व्यवस्थिते !  
<12329.3/6> एतस्याम् अवस्थायां नारायणगुणाश्रयाद् अक्षयाद् अजराद् अनिन्द्रियाद् अग्राह्याद् असम्भवात् सत्याद् अहिंस्राल् ललामाद् विविधप्रवृत्तिविशेषात् !  
<12329.3/7> अक्षयाद् अजरामराद् अमूर्तितः सर्वव्यापिनः सर्वकर्तुः शाश्वतात् तमसः पुरुषः प्रादुर्भूतो हरिर् अव्ययः !!१२३२९।३!  
<12329.4/1> निदर्शनम् अपि ह्य् अत्र भवति !  
<12329.4/2> नासीद् अहो न रात्रिर् आसीत् !  
<12329.4/3> न सद् आसीन् नासद् आसीत् !  
<12329.4/4> तम एव पुरस्ताद् अभवद् विश्वरूपम् !  
<12329.4/5> सा विश्वस्य जननीत्य् एवम् अस्यार्थो ऽनुभाष्यते !!१२३२९।४!  
<12329.5/1> तस्येदानीं तमःसम्भवस्य पुरुषस्य पद्मयोनेर् ब्रह्मणः प्रादुर्भावे स पुरुषः प्रजाः सिसृक्षमाणो नेत्राभ्याम् अग्नीषोमौ ससर्ज !  
<12329.5/2> ततो भूतसर्गे प्रवृत्ते प्रजाक्रमवशाद् ब्रह्मक्षत्रम् उपातिष्ठत् !  
<12329.5/3> यः सोमस् तद् ब्रह्म यद् ब्रह्म ते ब्राह्मणाः !  
<12329.5/4> यो ऽग्निस् तत् क्षत्रं क्षत्राद् ब्रह्म बलवत्तरम् !  
<12329.5/5> कस्माद् इति लोकप्रत्यक्षगुणम् एतत् तद् यथा !  
<12329.5/6> ब्राह्मणेभ्यः परं भूतं नोत्पन्नपूर्वम् !  
<12329.5/7> दीप्यमाने ऽग्नौ जुहोतीति कृत्वा ब्रवीमि !  
<12329.5/8> भूतसर्गः कृतो ब्रह्मणा भूतानि च प्रतिष्ठाप्य त्रैलोक्यं धार्यतए इति !!१२३२९।५!  
<12329.6/1> मन्त्रवादो ऽपि हि भवति !  
<12329.6/2> त्वम् अग्ने यज्ञानां होता विश्वेषाम् !  
<12329.6/3> हितो देवेभिर् मानुषे जने इति !  
<12329.6/4> निदर्शनं चात्र भवति !  
<12329.6/5> विश्वेषाम् अग्ने यज्ञानां होतेति !  
<12329.6/6> हितो देवैर् मानुषैर् जगत इति !  
<12329.6/7> अग्निर् हि यज्ञानां होता कर्ता !  
<12329.6/8> स चाग्निर् ब्रह्म !!१२३२९।६!  
<12329.7/1> न ह्य् एते मन्त्राद् धवनम् अस्ति !  
<12329.7/2> न विना पुरुषं तपः सम्भवति !  
<12329.7/3> हविर् मन्त्राणां सम्पूजा विद्यते देवमनुष्याणाम् अनेन त्वं होतेति नियुक्तः !  
<12329.7/4> ये च मानुषा होत्राधिकारास् ते च !  
<12329.7/5> ब्राह्मणस्य हि याजनं विधीयते न क्षत्रवैश्ययोर् द्विजात्योः !  
<12329.7/6> तस्माद् ब्राह्मणा ह्य् अग्निभूता यज्ञान् उद्वहन्ति !  
<12329.7/7> यज्ञा देवांस् तर्पयन्ति देवाः पृथिवीं भावयन्ति !!१२३२९।७!  
<12329.8/1> शतपथे हि ब्राह्मणं भवति !  
<12329.8/2> अग्नौ समिद्धे स जुहोति यो विद्वान् ब्राह्मणमुखे दानाहुतिं जुहोति !  
<12329.8/3> एवम् अप्य् अग्निभूता ब्राह्मणा विद्वांसो ऽग्निं भावयन्ति !  
<12329.8/4> अग्निर् विष्णुः सर्वभूतान्य् अनुप्रविश्य प्राणान् धारयति !  
<12329.8/5> अपि चात्र सनत्कुमारगीताः श्लोका भवन्ति !!१२३२९।८!  
<12329.9/1> विश्वं ब्रह्मासृजत् पूर्वं !सर्वादिर् निरवस्करम् !  
<12329.9/2> ब्रह्मघोषैर् दिवं तिष्ठन्त्य् !अमरा ब्रह्मयोनयः !!१२३२९।९!  
<12329.10/1> ब्राह्मणानां मतिर् वाक्यं !कर्म श्रद्धा तपांसि च !  
<12329.10/2> धारयन्ति महीं द्यां च !शैत्याद् वार्य् अमृतं यथा !!१२३२९।१०!  
<12329.11/1> नास्ति सत्यात् परो धर्मो !नास्ति मातृसमो गुरुः !  
<12329.11/2> ब्राह्मणेभ्यः परं नास्ति !प्रेत्य चेह च भूतये !!१२३२९।११!  
<12329.12/1> नैषाम् उक्षा वर्धते नोत वाहा !  
<12329.12/2> न गर्गरो मथ्यते सम्प्रदाने !  
<12329.12/3> अपध्वस्ता दस्युभूता भवन्ति !  
<12329.12/4> येषां राष्ट्रे ब्राह्मणा वृत्तिहीनाः !!१२३२९।१२!  
<12329.13/1> वेदपुराणेतिहासप्रामाण्यान् नारायणमुखोद्गताः सर्वात्मानः सर्वकर्तारः सर्वभावनाश् च ब्राह्मणाः !  
<12329.13/2> वाक्समकालं हि तस्य देवस्य वरप्रदस्य ब्राह्मणाः प्रथमं प्रादुर्भूता ब्राह्मणेभ्यश् च शेषा वर्णाः प्रादुर्भूताः !  
<12329.13/3> इत्थं च सुरासुरविशिष्टा ब्राह्मणा यदा मया ब्रह्मभूतेन पुरा स्वयम् एवोत्पादिताः सुरासुरमहर्षयो भूतविशेषाः स्थापिता निगृहीताश् च !!१२३२९।१३!  
<12329.14/1> अहल्याधर्षणनिमित्तं हि गौतमाद् धरिश्मश्रुताम् इन्द्रः प्राप्तः !  
<12329.14/2> कौशिकनिमित्तं चेन्द्रो मुष्कवियोगं मेषवृषणत्वं चावाप !  
<12329.14/3> अश्विनोर् ग्रहप्रतिषेधोद्यतवज्रस्य पुरन्दरस्य च्यवनेन स्तम्भितो बाहुः !  
<12329.14/4> क्रतुवधप्राप्तमन्युना च दक्षेण भूयस् तपसा चात्मानं संयोज्य नेत्राकृतिर् अन्या ललाटे रुद्रस्योत्पादिता !!१२३२९।१४!  
<12329.15/1> त्रिपुरवधार्थं दीक्षाम् अभ्युपगतस्य रुद्रस्योशनसा शिरसो जटा उत्कृत्य प्रयुक्ताः !  
<12329.15/2> ततः प्रादुर्भूता भुजगाः_१ !  
<12329.15/3> तैर् अस्य भुजगैः_१ पीड्यमानः कण्ठो नीलताम् उपनीतः !  
<12329.15/4> पूर्वे च मन्वन्तरे स्वायम्भुवे नारायणहस्तबन्धग्रहणान् नीलकण्ठत्वम् एव वा !!१२३२९।१५!  
<12329.16/1> अमृतोत्पादने पुरश्चरणताम् उपगतस्याङ्गिरसो बृहस्पतेर् उपस्पृशतो न प्रसादं गतवत्यः किलापः !  
<12329.16/2> अथ बृहस्पतिर् अपां चुक्रोध !  
<12329.16/3> यस्मान् ममोपस्पृशतः कलुषीभूता न प्रसादम् उपगतास् तस्माद् अद्यप्रभृति झषमकरमत्स्यकच्छपजन्तुसङ्कीर्णाः कलुषीभवतेति !  
<12329.16/4> तदाप्रभृत्य् आपो यादोभिः सङ्कीर्णाः संवृत्ताः !!१२३२९।१६!  
<12329.17/1> विश्वरूपो वै त्वाष्ट्रः पुरोहितो देवानाम् आसीत् स्वस्रीयो ऽसुराणाम् !  
<12329.17/2> स प्रत्यक्षं देवेभ्यो भागम् अददत् परोअक्षम् असुरेभ्यः !!१२३२९।१७!  
<12329.18/1> अथ हिरण्यकशिपुं पुरस्कृत्य_१ विश्वरूपमातरं स्वसारम् असुरा वरम् अयाचन्त !  
<12329.18/2> हे स्वसर् अयं ते पुत्रस् त्वाष्ट्रो विश्वरूपस् त्रिशिरा देवानां पुरोहितः प्रत्यक्षं देवेभ्यो भागम् अददत् परोअक्षम् अस्माकम् !  
<12329.18/3> ततो देवा वर्धन्ते वयं क्षीयामः !  
<12329.18/4> तद् एनं त्वं वारयितुम् अर्हसि तथा यथास्मान् भजेद् इति !!१२३२९।१८!  
<12329.19/1> अथ विश्वरूपं नन्दनवनम् उपगतं मातोवाच !  
<12329.19/2> पुत्र किं परपक्षवर्धनस् त्वं मातुलपक्षं नाशयसि !  
<12329.19/3> नार्हस्य् एवं कर्तुम् इति !  
<12329.19/4> स विश्वरूपो मातुर् वाक्यम् अनतिक्रमणीयम् इति मत्वा सम्पूज्य हिरण्यकशिपुम् अगात् !!१२३२९।१९!  
<12329.20/1> हैरण्यगर्भाच् च वसिष्ठाद् धिरण्यकशिपुः शापं प्राप्तवान् !  
<12329.20/2> यस्मात् त्वयान्यो वृतो होता तस्माद् असमाप्तयज्ञस् त्वम् अपूर्वात् सत्त्वजाताद् वधं प्राप्स्यसीति !  
<12329.20/3> तच्छापदानाद् धिरण्यकशिपुः प्राप्तवान् वधम् !!१२३२९।२०!  
<12329.21/1> विश्वरूपो मातृपक्षवर्धनो ऽत्यर्थं तपस्य् अभवत् !  
<12329.21/2> तस्य व्रतभङ्गार्थम् इन्द्रो बह्वीः श्रीमत्यो ऽप्सरसो नियुयोज !  
<12329.21/3> ताश् च दृष्ट्वा मनः क्षुभितम् तस्याभवत् तासु चाप्सरःसु नचिराद् एव सक्तो ऽभवत् !  
<12329.21/4> सक्तं चैनं ज्ञात्वाप्सरस ऊचुर् गच्छामहे वयं यथागतम् इति !!१२३२९।२१!  
<12329.22/1> तास् त्वाष्ट्र उवाच !  
<12329.22/2> क्व गमिष्यथ आस्यताम् तावन् मया सह श्रेयो भविष्यतीति !  
<12329.22/3> तास् तम् अब्रुवन् !  
<12329.22/4> वयं देवस्त्रियो ऽप्सरस इन्द्रं वरदं पुरा प्रभविष्णुं वृणीमहए इति !!१२३२९।२२!  
<12329.23/1> अथ ता विश्वरूपो ऽब्रवीद् अद्यैव सेन्द्रा देवा न भविष्यन्तीति !  
<12329.23/2> ततो मन्त्राञ् जजाप !  
<12329.23/3> तैर् मन्त्रैः प्रावर्धत त्रिशिराः !  
<12329.23/4> एकेनास्येन सर्वलोकेषु द्विजैः क्रियावद्भिर् यज्ञेषु सुहुतं सोमं पपाव् एकेनाप एकेन सेन्द्रान् देवान् !  
<12329.23/5> अथेन्द्रस् तं विवर्धमानं सोमपानाप्यायितसर्वगात्रं दृष्ट्वा चिन्ताम् आपेदे !!१२३२९।२३!  
<12329.24/1> देवाश् च ते सहेन्द्रेण ब्रह्माणम् अभिजग्मुर् ऊचुश् च !  
<12329.24/2> विश्वरूपेण सर्वयज्ञेषु सुहुतः सोमः पीयते !  
<12329.24/3> वयम् अभागाः संवृत्ताः !  
<12329.24/4> असुरपक्षो वर्धते वयं क्षीयामः !  
<12329.24/5> तद् अर्हसि नो विधातुं श्रेयो यद् अनन्तरम् इति !!१२३२९।२४!  
<12329.25/1> तान् ब्रह्मोवाच ऋषिर् भार्गवस् तपस् तप्यते दधीचः !  
<12329.25/2> स याच्यतां वरं यथा कलेवरं जह्यात् !  
<12329.25/3> तस्यास्थिभिर् वज्रं क्रियताम् इति !!१२३२९।२५!  
<12329.26/1> देवास् तत्रागच्छन् यत्र दधीचो भगवान् ऋषिस् तपस् तेपे !  
<12329.26/2> सेन्द्रा देवास् तम् अभिगम्योचुर् भगवंस् तपसः कुशलम् अविघ्नं चेति !  
<12329.26/3> तान् दधीच उवाच स्वागतं भवद्भ्यः किं क्रियताम् !  
<12329.26/4> यद् वक्ष्यथ तत् करिष्यामीति !  
<12329.26/5> ते तम् अब्रुवञ् शरीरपरित्यागं लोकहितार्थं भगवान् कर्तुम् अर्हतीति !  
<12329.26/501> [X द्७ त् ग्१-३।६ कुम्भ्॥एद्। इन्स्।:: एवम् उक्तो दधीचस् तान् अब्रवीत् !  
<12329.26/502> X सहस्रं वर्षाणाम् ऐन्द्रं पदम् अवाप्यते मया यदि जह्याम् !  
<12329.26/503> X तथेत्य् उक्त्वेन्द्रः स्वस्थानं दत्त्वा तपस्व्य्- अभवत् !  
<12329.26/504> X इन्द्रो दधीचो ऽभवत् !  
<12329.26/505> X तावत् पूर्णे सेन्द्रा देवा आगमन् कालो ऽयं देहन्यासायेति !१२३२९।२६८७१! X]  
<12329.26/6> अथ दधीचस् तथैवाविमनाः सुखदुःखसमो महायोगी आत्मानं समाधाय शरीरपरित्यागं चकार !!१२३२९।२६!  
<12329.27/001> [X कुम्भ्॥एद्। इन्स्।:: श्रुतिर् अप्य् अत्र भवति !  
<12329.27/002> X इन्द्रो दधीचो ऽस्थिभिः कृतम् इति !१२३२९।२६८७२! X]  
<12329.27/1> तस्य परमात्मन्य् अवसृते तान्य् अस्थीनि धाता सङ्गृह्य वज्रम् अकरोत् !  
<12329.27/2> तेन वज्रेणाभेद्येनाप्रधृष्येण ब्रह्मास्थिसम्भूतेन विष्णुप्रविष्टेनेन्द्रो विश्वरूपं जघान !  
<12329.27/3> शिरसां चास्य छेदनम् अकरोत् !  
<12329.27/301> [X द्७ त् ग्१-३।६ कुम्भ्॥एद्। च्व्:: तक्ष्णा यज्ञपशोः शिरस् ते ददामीत्य् उक्त्वा !१२३२९।२७८७३! X]  
<12329.27/4> तस्माद् अनन्तरं विश्वरूपगात्रमथनसम्भवं त्वष्ट्रोत्पादितम् एवारिं वृत्रम् इन्द्रो जघान !!१२३२९।२७!  
<12329.28/1> तस्यां द्वैधीभूतायां ब्रह्मवध्यायां भयाद् इन्द्रो देवराज्यं परित्यज्य अप्सुसम्भवां शीतलां मानससरोगतां नलिनीं अप्सु !  
<12329.28/2> तत्र चैश्वर्ययोगाद् अणुमात्रो भूत्वा बिसग्रन्थिं प्रविवेश !!१२३२९।२८!  
<12329.29/1> अथ ब्रह्मवध्याभयप्रनष्टे त्रैलोक्यनाथे शचीपतौ जगद् अनीश्वरं बभूव !  
<12329.29/2> देवान् रजस् तमश् चाविवेश !  
<12329.29/3> मन्त्रा न प्रावर्तन्त महर्षीणां !  
<12329.29/4> रक्षांसि प्रादुर् अभवन् !  
<12329.29/5> ब्रह्म चोत्सादनं जगाम !  
<12329.29/6> अनिन्द्राश् चाबला लोकाः सुप्रधृष्या बभूवुः !!१२३२९।२९!  
<12329.30/1> अथ देवा ऋषयश् चायुषः पुत्रं नहुषं नाम देवराजत्वे ऽभिषिषिचुः !  
<12329.30/2> नहुषः पञ्चभिः शतैर् ज्योतिषां ललाटे ज्वलद्भिः सर्वतेजोहरैस् त्रिविष्टपं पालयां बभूव !  
<12329.30/3> अथ लोकाः प्रकृतिम् आपेदिरे स्वस्थाश् च बभूवुः !!१२३२९।३०!  
<12329.31/1> अथोवाच नहुषः !  
<12329.31/2> सर्वं मां शक्रोपभुक्तम् उपस्थितम् ऋते शचीम् इति !  
<12329.31/3> स एवम् उक्त्वा शचीसमीपम् अगमद् उवाच चैनाम् !  
<12329.31/4> सुभगे ऽहम् इन्द्रो देवानां भजस्व माम् इति !  
<12329.31/5> तं शची प्रत्युवाच !  
<12329.31/6> प्रकृत्या त्वं धर्मवत्सलः सोमवंशोद्भवश् च !  
<12329.31/7> नार्हसि परपत्नीधर्षणं कर्तुम् इति !!१२३२९।३१!  
<12329.32/1> ताम् अथोवाच नहुषः !  
<12329.32/2> ऐन्द्रं पदम् अध्यास्यते मया !  
<12329.32/3> अहम् इन्द्रस्य राज्यरत्नहरो नात्राधर्मः कश्चित् त्वम् इन्द्रभुक्तेति !  
<12329.32/4> सा तम् उवाच !  
<12329.32/5> अस्ति मम किञ्चिद् व्रतम् अपर्यवसितम् !  
<12329.32/6> तस्यावभृथे त्वाम् उपगमिष्यामि कैश्चिद् एवाहोभिर् इति !  
<12329.32/7> स शच्यैवम् अभिहितो नहुषो जगाम !!१२३२९।३२!  
<12329.33/1> अथ शची दुःखशोकार्ता भर्तृदर्शनलालसा नहुषभयगृहीता बृहस्पतिम् उपागच्छत् !  
<12329.33/2> स च ताम् अभिगतां दृष्ट्वैव ध्यानं प्रविश्य भर्तृकार्यतत्परां ज्ञात्वा बृहस्पतिर् उवाच !  
<12329.33/3> अनेनैव व्रतेन तपसा चान्विता देवीं वरदाम् उपश्रुतिम् आह्वय !  
<12329.33/4> सा तवेन्द्रं दर्शयिष्यतीति !!१२३२९।३३!  
<12329.34/1> साथ महानियमम् आस्थिता देवीं वरदाम् उपश्रुतिं मन्त्रैर् आह्वयत् !  
<12329.34/2> सोपश्रुतिः शचीसमीपम् अगात् !  
<12329.34/3> उवाच चैनाम् इयम् अस्मि त्वयोपहूतोपस्थिता किं ते प्रियं करवाणीति !  
<12329.34/4> तां मूर्ध्ना प्रणम्योवाच शची भगवत्य् अर्हसि मे भर्तारं दर्शयितुं त्वं सत्या मता चेति !  
<12329.34/5> सैनां मानसं सरो ऽनयत् !  
<12329.34/6> तत्रेन्द्रं बिसग्रन्थिगतम् अदर्शयत् !!१२३२९।३४!  
<12329.35/1> ताम् इन्द्रः पत्नीं कृशां ग्लानां च दृष्ट्वा चिन्तयां बभूव !  
<12329.35/2> अहो मम महद् दुःखम् इदम् अद्योपगतम् !  
<12329.35/3> नष्टं हि माम् इयम् अन्विष्योपागमद् दुःखार्तेति !  
<12329.35/4> ताम् इन्द्र उवाच कथं वर्तयसीति !  
<12329.35/5> सा तम् उवाच !  
<12329.35/6> नहुषो माम् आह्वयति !  
<12329.35/7> कालश् चास्य मया कृत इति !!१२३२९।३५!  
<12329.36/1> ताम् इन्द्र उवाच !  
<12329.36/2> गच्छ !  
<12329.36/3> नहुषस् त्वया वाच्यो ऽपूर्वेण माम् ऋषियुक्तेन यानेन त्वम् अधिरूढ उद्वहस्व !  
<12329.36/4> इन्द्रस्य हि महान्ति वाहनानि मनसः प्रियाण्य् अधिरूढानि मया !  
<12329.36/5> त्वम् अन्येनोपयातुम् अर्हसीति !  
<12329.36/6> सैवम् उक्ता हृष्टा जगाम !  
<12329.36/7> इन्द्रो ऽपि बिसग्रन्थिम् एवाविवेश भूयः !!१२३२९।३६!  
<12329.37/1> अथेन्द्राणिम् अभ्यागतां दृष्ट्वोवाच नहुषः पूर्णः स काल इति !  
<12329.37/2> तं शच्य्- अब्रवीच् छक्रेण यथोक्तम् !  
<12329.37/3> स महर्षियुक्तं वाहनम् अधिरूढः शचीसमीपम् उपागच्छत् !!१२३२९।३७!  
<12329.38/1> अथ मैत्रावरुणिः कुम्भयोनिर् अगस्त्यो महर्षीन् विक्रियमाणांस् तान् नहुषेणापश्यत् !  
<12329.38/2> पद्भ्यां च तेनास्पृश्यत !  
<12329.38/3> ततः स नहुषम् अब्रवीद् अकार्यप्रवृत्त पाप पतस्व महीम् !  
<12329.38/4> सर्पो भव यावद् भूमिर् गिरयश् च तिष्ठेयुस् तावद् इति !  
<12329.38/5> स महर्षिवाक्यसमकालम् एव तस्माद् यानाद् अवापतत् !!१२३२९।३८!  
<12329.39/1> अथानिन्द्रं पुनस् त्रैलोक्यम् अभवत् !  
<12329.39/2> ततो देवा ऋषयश् च भगवन्तं विष्णुं शरणम् इन्द्रार्थे ऽभिजग्मुः !  
<12329.39/3> ऊचुश् चैनं भगवन्न् इन्द्रं ब्रह्मवध्याभिभूतं त्रातुम् अर्हसीति !  
<12329.39/4> ततः स वरदस् तान् अब्रवीद् अश्वमेधं यज्ञं वैष्णवं शक्रो ऽभियजतु !  
<12329.39/5> ततः स्वं स्थानं प्राप्स्यतीति !!१२३२९।३९!  
<12329.40/1> ततो देवा ऋषयश् चेन्द्रं नापश्यन् यदा तदा शचीम् ऊचुर् गच्छ सुभगे इन्द्रम् आनयस्वेति !  
<12329.40/2> सा पुनस् तत् सरः समभ्यगच्छत् !  
<12329.40/3> इन्द्रश् च तस्मात् सरसः समुत्थाय बृहस्पतिम् अभिजगाम !  
<12329.40/4> बृहस्पतिश् चाश्वमेधं महाक्रतुं शक्रायाहरत् !  
<12329.40/5> ततः कृष्णसारङ्गं मेध्यम् अश्वम् उत्सृज्य वाहनं तम् एव कृत्वा इन्द्रं मरुत्पतिं बृहस्पतिः स्वस्थानं प्रापयाम् आस !!१२३२९।४०!  
<12329.41/1> ततः स देवराड् देवैर् ऋषिभिः स्तूयमानस् त्रिविष्टपस्थो निष्कल्मषो बभूव !  
<12329.41/2> ब्रह्मवध्यां चतुर्षु स्थानेषु वनिताग्निवनस्पतिगोषु व्यभजत् !  
<12329.41/201> [X द्७ त् ग्१-३।६ च्स्।व् इन्स्।:: वनितासु रजः !  
<12329.41/202> X वृक्षेषु निर्यासः !  
<12329.41/203> X गिरिषु शम्बः !  
<12329.41/204> X पृथिव्याम् ऊषराः !  
<12329.41/205> X ते ऽस्पृश्याः !  
<12329.41/206> X तस्माद् धविर् अलवणं पच्यते !१२३२९।४१८७४! X]  
<12329.41/3> एवं इन्द्रो ब्रह्मतेजःप्रभावोपबृंहितः शत्रुवधं कृत्वा स्वस्थानं प्रापितः !!१२३२९।४१!  
<12329.42/001> [X द्७ त्१ ग्१।३।६ कुम्भ्॥एद्। इन्स्।:: नहुषस्य शापमोक्षनिमित्तं देवैर् ऋषिभिर् याच्यमानो ऽगस्त्यः प्राह !  
<12329.42/002> X यावत् स्वकुलजः श्रीमान् !धर्मराजो युधिष्ठिरः !  
<12329.42/003> X कथयित्वा स्वकान् प्रश्नान् !स्वं भीमं च विमोक्ष्यते !१२३२९।४१८७५! X]  
<12329.42/1> आकाशगङ्गागतश् च पुरा भरद्वाजो महर्षिर् उपास्पृशंस् त्रीन् क्रमान् क्रमता विष्णुनाभ्यासादितः !  
<12329.42/2> स भरद्वाजेन ससलिलेन पाणिनोरसि ताडितः सलक्षणोरस्कः संवृत्तः !!१२३२९।४२!  
<12329.43/1> भृगुणा महर्षिणा शप्तो ऽग्निः सर्वभक्षत्वम् उपनीतः !!१२३२९।४३!  
<12329.44/1> अदितिर् वै देवानाम् अन्नम् अपचद् एतद् भुक्त्वासुरान् हनिष्यन्तीति !  
<12329.44/2> तत्र बुधो व्रतचर्यासमाप्ताव् आगच्छत् !  
<12329.44/3> अदितिं चावोचद् भिक्षां देहीति !  
<12329.44/4> तत्र देवैः पूर्वम् एतत् प्राश्यं नान्येनेत्य् अदितिर् भिक्षां नादात् !  
<12329.44/5> अथ भिक्षाप्रत्याख्यानरुषितेन बुधेन ब्रह्मभूतेन विवस्वतो द्वितीये जन्मन्य् अण्डसञ्ज्ञितस्याण्डं मारितम् अदित्याः !  
<12329.44/501> [X क्६।७ व्१ द्न्१।ण्४ द्स् द्२-५।७-९ च्स् कुम्भ्॥एद्। इन्स्। अड़्तेर् ब्रह्मभूतेन:: अदितिः शप्ता अदितेर् उदरे भविष्यति व्यथा !१२३२९।४४८७६! X]  
<12329.44/6> स मार्तण्डो विवस्वान् अभवच् छ्राद्धदेवः !!१२३२९।४४!  
<12329.45/1> दक्षस्य वै दुहितरः षष्टिर् आसन् !  
<12329.45/2> ताभ्यः कश्यपाय त्रयोदश प्रादाद् दश धर्माय दश मनवे सप्तविंशतिम् इन्दवे !  
<12329.45/3> तासु तुल्यासु नक्षत्राख्यां गतासु सोमो रोहिण्याम् अभ्यधिकां प्रीतिम् अकरोत् !  
<12329.45/4> ततस् ताः शेषाः पत्न्य ईर्ष्यावत्यः पितुः समीपं सोमो रोहिणीम् अधिकं भजतीति !  
<12329.45/5> सो ऽब्रवीद् यक्ष्मैनम् आवेक्ष्यतीति !!१२३२९।४५!  
<12329.46/1> दक्षशापात् सोमं राजानं यक्ष्माविवेश !  
<12329.46/2> स यक्ष्मणाविष्टो दक्षम् अगमत् !  
<12329.46/3> दक्षश् चैनम् अब्रवीन् न समं वर्तसए इति !  
<12329.46/4> तत्रर्षयः सोमम् अब्रुवन् क्षीयसे यक्ष्मणा !  
<12329.46/5> पश्चिमस्यां दिशि समुद्रे हिरण्यसरस्तीर्थम् !  
<12329.46/6> तत्र गत्वात्मानम् अभिषेचयस्वेति !  
<12329.46/7> अथागच्छत् सोमस् तत्र हिरण्यसरस्तीर्थम् !  
<12329.46/8> गत्वा चात्मानः स्नपनम् अकरोत् (!)  
<12329.46/9> स्नात्वा चात्मानं पाप्मनो मोक्षयाम् आस (!)  
<12329.46/91> तत्र चावभासितस् तीर्थे यदा सोमस् तदाप्रभृति तीर्थं तत् प्रभासम् इति नाम्ना ख्यातं बभूव (!)  
<12329.46/92> तच्छापाद् अद्यापि क्षीयते सोमो ऽमावास्यान्तरस्थः (!)  
<12329.46/93> पौर्णमासीमात्रे_१ ऽधिष्ठितो मेघलेखाप्रतिच्छन्नं वपुर् दर्शयति (!)  
<12329.46/94> मेघसदृशं वर्णम् अगमत् तद् अस्य शशलक्ष्म विमलम् अभवत् !!१२३२९।४६!  
<12329.47/1> स्थूलशिरा महर्षिर् मेरोः प्रागुत्तरे दिग्भागे तपस् तेपे !  
<12329.47/2> तस्य तपस् तप्यमानस्य सर्वगन्धवहः शुचिर् वायुर् विवायमानः शरीरम् अस्पृशत् !  
<12329.47/3> स तपसा तापितशरीरः कृशो वायुनोपवीज्यमानो हृदयपरितोषम् अगमत् !  
<12329.47/4> तत्र तस्यानिलव्यजनकृतपरितोषस्य सद्यो वनस्पतयः पुष्पशोभां न दर्शितवन्त इति स एताञ् शशाप न सर्वकालं पुष्पवन्तो भविष्यथेति !!१२३२९।४७!  
<12329.48/1> नारायणो लोकहितार्थं वडवामुखो नाम महर्षिः पुराभवत् !  
<12329.48/2> तस्य मेरौ तपस् तप्यतः समुद्र आहूतो नागतः !  
<12329.48/3> तेनामर्षितेनात्मगात्रोष्मणा समुद्रः स्तिमितजलः कृतः !  
<12329.48/4> स्वेदप्रस्यन्दनसदृशश् चास्य लवणभावो जनितः !  
<12329.48/5> उक्तश् चापेयो भविष्यसि !  
<12329.48/6> एतच् च ते तोयं वडवामुखसञ्ज्ञितेन पीयमानं मधुरं भविष्यति !  
<12329.48/7> तद् एतद् अद्यापि वडवामुखसञ्ज्ञितेनानुवर्तिना तोयं सामुद्रं पीयते !!१२३२९।४८!  
<12329.49/001> [X द्७ त् ग्१-३।६ कुम्भ्॥एद्। इन्स्।:: पुनर् उमा दक्षकोपाद् धिमवतो गिरेर् दुहिता बभूव !१२३२९।४८८७७! X]  
<12329.49/1> हिमवतो गिरेर् दुहितरम् उमां रुद्रश् चकमे !  
<12329.49/2> भृगुर् अपि च महर्षिर् हिमवन्तम् आगम्याब्रवीत् कन्याम् उमां मे देहीति !  
<12329.49/3> तम् अब्रवीद् धिमवान् अभिलषितो वरो रुद्र इति !  
<12329.49/4> तम् अब्रवीद् भृगुर् यस्मात् त्वयाहं कन्यावरणकृतभावः प्रत्याख्यातस् तस्मान् न रत्नानां भवान् भाजनं भविष्यतीति !  
<12329.49/5> अद्यप्रभृत्य् एतद् अवस्थितम् ऋषिवचनम् !!१२३२९।४९!  
<12329.50/1> तद् एवंविधं माहात्म्यं ब्राह्मणानाम् !  
<12329.50/2> क्षत्रम् अपि शाश्वतीम् अव्ययां पृथिवीं पत्नीम् अभिगम्य बुभुजे !  
<12329.50/3> तद् एतद् ब्रह्माग्नीषोमीयम् !  
<12329.50/4> तेन जगद् धार्यते !!१२३२९।५०!  
<12330.1/1> श्रीभगवान् उवाच: सूर्याचन्द्रमसौ शश्वत् !केशैर् मे अंशुसञ्ज्ञितैः !  
<12330.1/2> बोधयंस् तापयंश् चैव !जगद् उत्तिष्ठतः पृथक् !!१२३३०।१!  
<12330.2/1> बोधनात् तापनाच् चैव !जगतो हर्षणं भवेत् !  
<12330.2/2> अग्नीषोमकृतैर् एभिः !कर्मभिः पाण्डुनन्दन !  
<12330.2/3> हृषीकेशो ऽहम् ईशानो !वरदो लोकभावनः !!१२३३०।२!  
<12330.3/1> इडोपहूतयोगेन !हरे भागं क्रतुष्व् अहम् !  
<12330.3/2> वर्णश् च मे हरिश्रेष्ठस् !तस्माद् धरिर् अहं स्मृतः !!१२३३०।३!  
<12330.4/1> धाम सारो हि लोकानाम् !ऋतं चैव विचारितम् !  
<12330.4/2> ऋतधामा ततो विप्रैः !सत्यश् चाहं प्रकीर्तितः !!१२३३०।४!  
<12330.5/1> नष्टां च धरणीं पूर्वम् !अविन्दं वै गुहागताम् !  
<12330.5/2> गोविन्द इति मां देवा !वाग्भिः समभितुष्टुवुः !!१२३३०।५!  
<12330.6/1> शिपिविष्टेति चाख्यायां !हीनरोमा च यो भवेत् !  
<12330.6/2> तेनाविष्टं हि यत् किञ्चिच् !छिपिविष्टं हि तत् स्मृतम् !!१२३३०।६!  
<12330.7/1> यास्को माम् ऋषिर् अव्यग्रो !नैकयज्ञेषु गीतवान् !  
<12330.7/2> शिपिविष्ट इति ह्य् अस्माद् !गुह्यनामधरो ह्य् अहम् !!१२३३०।७!  
<12330.8/1> स्तुत्वा मां शिपिविष्टेति !यास्को ऋषिर् उदारधी उदारधीः !  
<12330.8/2> मत्प्रसादाद् अधो नष्टं !निरुक्तम् अभिजग्मिवान् !!१२३३०।८!  
<12330.9/1> न हि जातो न जाये ऽहं !न जनिष्ये कदाचन !  
<12330.9/2> क्षेत्रज्ञः सर्वभूतानां !तस्माद् अहम् अजः स्मृतः !!१२३३०।९!  
<12330.10/1> नोक्तपूर्वं मया क्षुद्रम् !अस्लीलं वा कदाचन !  
<12330.10/2> ऋता ब्रह्मसुता सा मे !सत्या देवी सरस्वती !!१२३३०।१०!  
<12330.11/1> सच् चासच् चैव कौन्तेय !मयावेशितम् आत्मनि !  
<12330.11/2> पौष्करे ब्रह्मसदने !सत्यं माम् ऋषयो विदुः !!१२३३०।११!  
<12330.12/1> सत्त्वान् न च्युतपूर्वो ऽहं !सत्त्वं वै विद्धि मत्कृतम् !  
<12330.12/2> जन्मनीहाभवत् सत्त्वं !पौर्विकं मे धनञ्जय !!१२३३०।१२!  
<12330.13/1> निराशीःकर्मसंयुक्तं !सात्वतं मां प्रकल्पय !  
<12330.13/2> सात्वतज्ञानदृष्टो ऽहं !सात्वतः सात्वतां पतिः !!१२३३०।१३!  
<12330.14/1> कृषामि मेदिनीं पार्थ !भूत्वा कार्ष्णायसो महान् !  
<12330.14/2> कृष्णो वर्णश् च मे यस्मात् !तस्मात् कृष्णो ऽहम् अर्जुन !!१२३३०।१४!  
<12330.15/1> मया संश्लेषिता भूमिर् !अद्भिर् व्योम च वायुना !  
<12330.15/2> वायुश् च तेजसा सार्धं !वैकुण्ठत्वं ततो मम !!१२३३०।१५!  
<12330.16/1> निर्वाणं परमं सौख्यं !धर्मो ऽसौ पर उच्यते !  
<12330.16/2> तस्मान् न च्युतपूर्वो ऽहम् !अच्युतस् तेन कर्मणा !!१२३३०।१६!  
<12330.17/1> पृथिवीनभसी चोभे !विश्रुते विश्वलौकिके !  
<12330.17/2> तयोः सन्धारणार्थं हि !माम् अधोअक्षजम् अञ्जसा !!१२३३०।१७!  
<12330.18/1> निरुक्तं वेदविदुषो !ये च शब्दार्थचिन्तकाः !  
<12330.18/2> ते मां गायन्ति प्राग्वंशे !अधोअक्षज इति स्थितिः !!१२३३०।१८!  
<12330.19/001> [X द्७ त् ग्२।३।६ इन्स्।:: अधो न क्षीयते यस्माद् !वदन्त्य् अन्ये ऽप्य् अधोअक्षजम् !१२३३०।१८८७९! X]  
<12330.19/1> शब्द एकमतैर् एष !व्याहृतः परमर्षिभिः !  
<12330.19/2> नान्यो ह्य् अधोअक्षजो लोके !ऋते नारायणं प्रभुम् !!१२३३०।१९!  
<12330.20/1> घृतं ममार्चिषो लोके !जन्तूनां प्राणधारणम् !  
<12330.20/2> घृतार्चिर् अहम् अव्यग्रैर् !वेदज्ञैः परिकीर्तितः !!१२३३०।२०!  
<12330.21/1> त्रयो हि धातवः ख्याताः !कर्मजा इति च स्मृताः !  
<12330.21/2> पित्तं श्लेष्मा च वायुश् च !एष सङ्घात उच्यते !!१२३३०।२१!  
<12330.22/1> एतैश् च धार्यते जन्तुर् !एतैः क्षीणैश् च क्षीयते !  
<12330.22/2> आयुर्वेदविदस् तस्मात् !त्रिधातुं मां प्रचक्षते !!१२३३०।२२!  
<12330.23/1> वृषो हि भगवान् धर्मः !ख्यातो लोकेषु भारत !  
<12330.23/2> नैघण्टुकपदाख्यातं !विद्धि मां वृषम् उत्तमम् !!१२३३०।२३!  
<12330.24/1> कपिर् वराहः श्रेष्ठश् च !धर्मश् च वृष उच्यते !  
<12330.24/2> तस्माद् वृषाकपिं प्राह !कश्यपो मां प्रजापतिः !!१२३३०।२४!  
<12330.25/001> [X क्७ द्४।९ इन्स्।:: नादिमन्तं न चान्तं च !कदाचिद् विद्यते  सुराः !१२३३०।२४८८०! X]  
<12330.25/1> न चादिं न मध्यं तथा नैव चान्तं !  
<12330.25/2> कदाचिद् विदन्ते सुराश् चासुराश् च !  
<12330.25/3> अनाद्यो ह्य् अमध्यस् तथा चाप्य् अनन्तः !  
<12330.25/4> प्रगीतो ऽहम् ईशो विभुर् लोकसाक्षी !!१२३३०।२५!  
<12330.26/1> शुचीनि श्रवणीयानि !शृणोमीह धनञ्जय !  
<12330.26/2> न च पापानि गृह्णामि !ततो ऽहं वै शुचिश्रवाः !!१२३३०।२६!  
<12330.27/1> एकशृङ्गः पुरा भूत्वा !वराहो दिव्यदर्शनः !  
<12330.27/2> इमाम् उद्धृतवान् भूमिम् !एकशृङ्गस् ततो ह्य् अहम् !!१२३३०।२७!  
<12330.28/1> तथैवासं त्रिककुदो !वाराहं रूपम् आस्थितः !  
<12330.28/2> त्रिककुत् तेन विख्यातः !शरीरस्य तु मापनात् !!१२३३०।२८!  
<12330.29/1> विरिञ्च इति यः प्रोक्तः !कपिलज्ञानचिन्तकैः !  
<12330.29/2> स प्रजापतिर् एवाहं !चेतनात् सर्वलोककृत् !!१२३३०।२९!  
<12330.30/1> विद्यासहायवन्तं माम् !आदित्यस्थं सनातनम् !  
<12330.30/2> कपिलं प्राहुर् आचार्याः !साङ्ख्या निश्चितनिश्चयाः !!१२३३०।३०!  
<12330.31/1> हिरण्यगर्भो द्युतिमान् !एष यश् छन्दसि स्तुतः !  
<12330.31/2> योगैः सम्पूज्यते नित्यं !स एवाहं विभुः स्मृतः !!१२३३०।३१!  
<12330.32/1> एकविंशतिशाखं च !ऋग्वेदं मां प्रचक्षते !  
<12330.32/2> सहस्रशाखं यत् साम !ये वै वेदविदो जनाः !  
<12330.32/3> गायन्त्य् आरण्यके विप्रा !मद्भक्तास् ते ऽपि दुर्लभाः !!१२३३०।३२!  
<12330.33/1> षट्पञ्चाशतम् अष्टौ च !सप्तत्रिंशतम् इत्य् उत !  
<12330.33/2> यस्मिञ् शाखा यजुर्वेदे !सो ऽहम् आध्वर्यवे स्मृतः !!१२३३०।३३!  
<12330.34/1> पञ्चकल्पम् अथर्वाणं !कृत्याभिः परिबृंहितम् !  
<12330.34/2> कल्पयन्ति हि मां विप्रा !अथर्वाणविदस् तथा !!१२३३०।३४!  
<12330.35/1> शाखाभेदाश् च ये केचिद् !याश् च शाखासु गीतयः !  
<12330.35/2> स्वरवर्णसमुच्चाराः !सर्वांस् तान् विद्धि मत्कृतान् !!१२३३०।३५!  
<12330.36/1> यत् तद् धयशिरः पार्थ !समुदेति वरप्रदम् !  
<12330.36/2> सो ऽहम् एवोत्तरे भागे !क्रमाक्षरविभागवित् !!१२३३०।३६!  
<12330.37/1> रामादेशितमार्गेण !मत्प्रसादान् महात्मना !  
<12330.37/2> पाञ्चालेन क्रमः प्राप्तस् !तस्माद् भूतात् सनातनात् !  
<12330.37/3> बाभ्रव्यगोत्रः स बभौ !प्रथमः क्रमपारगः_१ !!१२३३०।३७!  
<12330.38/1> नारायणाद् वरं लब्ध्वा !प्राप्य योगम् अनुत्तमम् !  
<12330.38/2> क्रमं प्रणीय शिक्षां च !प्रणयित्वा स गालवः !!१२३३०।३८!  
<12330.39/1> कण्डरीको ऽथ राजा च !ब्रह्मदत्तः प्रतापवान् !  
<12330.39/2> जातीमरणजं दुःखं !स्मृत्वा स्मृत्वा पुनः पुनः !  
<12330.39/3> सप्तजातिषु मुख्यत्वाद् !योगानां सम्पदं गतः !!१२३३०।३९!  
<12330.40/1> पुराहं आत्मजः पार्थ !प्रथितः कारणान्तरे !  
<12330.40/2> धर्मस्य कुरुशार्दूल !ततो ऽहं धर्मजः स्मृतः !!१२३३०।४०!  
<12330.41/1> नरनारायणौ पूर्वं !तपस् तेपतुर् अव्ययम् !  
<12330.41/2> धर्मयानं समारूढौ !पर्वते गन्धमादने !!१२३३०।४१!  
<12330.42/1> तत्कालसमयं चैव !दक्षयज्ञो बभूव ह !  
<12330.42/2> नैवाकल्पयद् भागं !दक्षो रुद्रस्य भारत !!१२३३०।४२!  
<12330.43/1> ततो दधीचिवचनाद् !दक्षयज्ञम् अपाहरत् !  
<12330.43/2> ससर्ज शूलं क्रोधेन !प्रज्वलन्तं मुहुर् मुहुः !!१२३३०।४३!  
<12330.44/1> तच्छूलं भस्मसात् कृत्वा !दक्षयज्ञं सविस्तरम् !  
<12330.44/2> आवयोः सहसागच्छद् !बदर्य्-आश्रमम् अन्तिकात् !  
<12330.44/3> वेगेन महता पार्थ !पतन् नारायणोरसि !!१२३३०।४४!  
<12330.45/1> ततः स्वतेजसाविष्टाः !केशा नारायणस्य ह !  
<12330.45/2> बभूवुर् मुञ्जवर्णास् तु !ततो ऽहं मुञ्जकेशवान् !!१२३३०।४५!  
<12330.46/1> तच् च शूलं विनिर्धूतं !हुङ्कारेण महात्मना !  
<12330.46/2> जगाम शङ्करकरं !नारायणसमाहतम् !!१२३३०।४६!  
<12330.47/1> अथ रुद्र उपाधावत् !ताव् ऋषी तपसान्वितौ !  
<12330.47/2> तत एनं समुद्धूतं !कण्ठे जग्राह पाणिना !  
<12330.47/3> नारायणः स विश्वात्मा !तेनास्य शितिकण्ठता !!१२३३०।४७!  
<12330.48/1> अथ रुद्रविघातार्थम् !इषीकां जगृहे नरः !  
<12330.48/2> मन्त्रैश् च संयुयोजाशु !सो ऽभवत् परशुर् महान् !!१२३३०।४८!  
<12330.49/1> क्षिप्तश् च सहसा रुद्रे !खण्डनं प्राप्तवांस् तदा !  
<12330.49/2> ततो ऽहं खण्डपरशुः !स्मृतः परशुखण्डनात् !!१२३३०।४९!  
<12330.50/001> [X कुम्भ्॥एद्। इन्स्।:: रुद्रस्य भागं प्रददुर् !भागम् उच्छेषणं पुनः !  
<12330.50/002> X श्रुतिर् अप्य् अत्र भवति !वेदैर् उक्तस् तथा पुनः !  
<12330.50/003> X उच्छेषणभागो वै रुद्रस् तस्योच्छेषणेन होतव्यम् इति सर्वे गम्यरूपेण तदा !१२३३०।४९८८१! X]  
<12330.50/1> अर्जुन उवाच: अस्मिन् युद्धे तु वार्ष्णेय !त्रैलोक्यमथने तदा !  
<12330.50/2> जयं कः प्राप्तवांस् तत्र !शंसैतन् मे जनार्दन !!१२३३०।५०!  
<12330.51/1> श्रीभगवान् उवाच: तयोः संलग्नयोर् युद्धे !रुद्रनारायणात्मनोः !  
<12330.51/2> उद्विग्नाः सहसा कृत्स्ना !लोकाः सर्वे ऽभवंस् तदा !!१२३३०।५१!  
<12330.52/1> नागृह्णात् पावकः शुभ्रं !मखेषु सुहुतं हविः !  
<12330.52/2> वेदा न प्रतिभान्ति स्म !ऋषीणां भावितात्मनाम् !!१२३३०।५२!  
<12330.53/1> देवान् रजस् तमश् चैव !समाविविशतुस् तदा !  
<12330.53/2> वसुधा सञ्चकम्पे ऽथ !नभश् च विपफाल ह !!१२३३०।५३!  
<12330.54/1> निष्प्रभाणि च तेजांसि !ब्रह्मा चैवासनाच् च्युतः !  
<12330.54/2> अगाच् छोषं समुद्रश् च !हिमवांश् च व्यशीर्यत !!१२३३०।५४!  
<12330.55/1> तस्मिन्न् एवं समुत्पन्ने !निमित्ते पाण्डुनन्दन !  
<12330.55/2> ब्रह्मा वृतो देवगणैर् !ऋषिभिश् च महात्मभिः !  
<12330.55/3> आजगामाशु तं देशं !यत्र युद्धम् अवर्तत !!१२३३०।५५!  
<12330.56/1> साञ्जलिप्रग्रहो भूत्वा !चतुर्वक्त्रो निरुक्तगः_१ !  
<12330.56/2> उवाच वचनं रुद्रं !लोकानाम् अस्तु वै शिवम् !  
<12330.56/3> न्यस्यायुधानि विश्वेश !जगतो हितकाम्यया !!१२३३०।५६!  
<12330.57/1> यद् अक्षरम् अथाव्यक्तम् !ईशं लोकस्य भावनम् !  
<12330.57/2> कूटस्थं कर्तृनिर्द्वन्द्वम् !अकर्तेति च यं विदुः !!१२३३०।५७!  
<12330.58/1> व्यक्तिभावगतस्यास्य !एका मूर्तिर् इयं शिवा !  
<12330.58/2> नरो नारायणश् चैव !जातौ धर्मकुलोद्वहौ !!१२३३०।५८!  
<12330.59/1> तपसा महता युक्तौ !देवश्रेष्ठौ महाव्रतौ !  
<12330.59/2> अहं प्रसादजस् तस्य !कस्मिंश्चित् कारणान्तरे !  
<12330.59/3> त्वं चैव क्रोधजस् तात !पूर्वसर्गे सनातनः !!१२३३०।५९!  
<12330.60/1> मया च सार्धं वरदं !विबुधैश् च महर्षिभिः !  
<12330.60/2> प्रसादयाशु लोकानां !शान्तिर् भवतु माचिरम् !!१२३३०।६०!  
<12330.61/1> ब्रह्मणा त्व् एवम् उक्तस् तु !रुद्रः क्रोधाग्निम् उत्सृजन् !  
<12330.61/2> प्रसादयाम् आस ततो !देवं नारायणं प्रभुम् !  
<12330.61/3> शरणं च जगामाद्यं !वरेण्यं वरदं हरिम् !!१२३३०।६१!  
<12330.62/1> ततो ऽथ वरदो देवो !जितक्रोधो जितेन्द्रियः !  
<12330.62/2> प्रीतिमान् अभवत् तत्र !रुद्रेण सह सङ्गतः !!१२३३०।६२!  
<12330.63/1> ऋषिभिर् ब्रह्मणा चैव !विबुधैश् च सुपूजितः !  
<12330.63/2> उवाच देवम् ईशानम् !ईशः स जगतो हरिः !!१२३३०।६३!  
<12330.64/1> यस् त्वां वेत्ति स मां वेत्ति !यस् त्वाम् अनु स माम् अनु !  
<12330.64/2> नावयोर् अन्तरं किञ्चिन् !मा ते भूद् बुद्धिर् अन्यथा !!१२३३०।६४!  
<12330.65/1> अद्यप्रभृति श्रीवत्सः !शूलाङ्को ऽयं भवत्व् अयम् !  
<12330.65/2> मम पाण्यङ्कितश् चापि !श्रीकण्ठस् त्वं भविष्यसि !!१२३३०।६५!  
<12330.66/1> एवं लक्षणम् उत्पाद्य !परस्परकृतं तदा !  
<12330.66/2> सख्यं चैवातुलं कृत्वा !रुद्रेण सहिताव् ऋषी !  
<12330.66/3> तपस् तेपतुर् अव्यग्रौ !विसृज्य त्रिदिवौकसः !!१२३३०।६६!  
<12330.67/1> एष ते कथितः पार्थ !नारायणजयो मृधे !  
<12330.67/2> नामानि चैव गुह्यानि !निरुक्तानि च भारत !  
<12330.67/3> ऋषिभिः कथितानीह !यानि सङ्कीर्तितानि ते !!१२३३०।६७!  
<12330.68/1> एवं बहुविधै रूपैश् !चरामीह वसुन्धराम् !  
<12330.68/2> ब्रह्मलोकं च कौन्तेय !गोलोकं च सनातनम् !  
<12330.68/3> मया त्वं रक्षितो युद्धे !महान्तं प्राप्तवाञ् जयम् !!१२३३०।६८!  
<12330.69/1> यस् तु ते सो ऽग्रतो याति !युद्धे सम्प्रत्युपस्थिते !  
<12330.69/2> तं विद्धि रुद्रं कौन्तेय !देवदेवं कपर्दिनम् !!१२३३०।६९!  
<12330.70/1> कालः स एव कथितः !क्रोधजेति मया तव !  
<12330.70/2> निहतांस् तेन वै पूर्वं !हतवान् असि वै रिपून् !!१२३३०।७०!  
<12330.71/1> अप्रमेयप्रभावं तं !देवदेवम् उमापतिम् !  
<12330.71/2> नमस्व देवं प्रयतो !विश्वेशं हरम् अव्ययम् !!१२३३०।७१!  
<12330.71/201> [X क्१।२।४।६।७ व्१ बो।६-९ द३॥अ४ द्न्१।ण्४ द्स् द्२-५।८।९ कुम्भ्॥एद्। इन्स्।:: यः स ते कथितः पूर्वं !क्रोधजेति पुनः पुनः !  
<12330.71/202> X तस्य प्रभावम् एवाग्र्यं !यच् छ्रुतं ते धनञ्जय !१२३३०।७१८८२! X]  
<12331.1/1> जनमेजय उवाच: ब्रह्मन् सुमहद् आख्यानं !भवता परिकीर्तितम् !  
<12331.1/2> यच् छ्रुत्वा मुनयः सर्वे !विस्मयं परमं गताः !!१२३३१।१!  
<12331.2/001> [X क्१।२।४।६ व्१ अड़्तेर् ६, बो।६-९ द३॥अ४ द्न्१।ण्४ द्स् द्२।३।५।७।८ & ग्१-३।६ एदितिओन्स् इन्स्। अप्पि।३२ X]  
<12331.2/1> इदं शतसहस्राद् धि !भारताख्यानविस्तरात् !  
<12331.2/2> आमथ्य मतिमन्थेन !ज्ञानोदधिम् अनुत्तमम् !!१२३३१।२!  
<12331.3/1> नवनीतं यथा दध्नो !मलयाच् चन्दनं यथा !  
<12331.3/2> आरण्यकं च वेदेभ्य !ओषधिभ्यो ऽमृतं यथा !!१२३३१।३!  
<12331.4/1> समुद्धृतम् इदं ब्रह्मन् !कथामृतम् अनुत्तमम् !  
<12331.4/2> तपोनिधे त्वयोक्तं हि !नारायणकथाश्रयम् !!१२३३१।४!  
<12331.5/1> स हीशो भगवान् देवः !सर्वभूतात्मभावनः !  
<12331.5/2> अहो नारायणं तेजो !दुर्दर्शं द्विजसत्तम !!१२३३१।५!  
<12331.6/1> यत्राविशन्ति कल्पान्ते !सर्वे ब्रह्मादयः सुराः !  
<12331.6/2> ऋषयश् च सगन्धर्वा !यच् च किञ्चिच् चराचरम् !  
<12331.6/3> न ततो ऽस्ति परं मन्ये !पावनं दिवि चेह च !!१२३३१।६!  
<12331.7/1> सर्वाश्रमाभिगमनं !सर्वतीर्थावगाहनम् !  
<12331.7/2> न तथा फलदं चापि !नारायणकथा यथा !!१२३३१।७!  
<12331.8/1> सर्वथा पाविताः स्मेह !श्रुत्वेमाम् आदितः कथाम् !  
<12331.8/2> हरेर् विश्वेश्वरस्येह !सर्वपापप्रणाशनीम् !!१२३३१।८!  
<12331.9/1> न चित्रं कृतवांस् तत्र !यद् आर्यो मे धनञ्जयः !  
<12331.9/2> वासुदेवसहायो यः !प्राप्तवाञ् जयम् उत्तमम् !!१२३३१।९!  
<12331.10/1> न चास्य किञ्चिद् अप्राप्यं !मन्ये लोकेष्व् अपि त्रिषु !  
<12331.10/2> त्रैलोक्यनाथो विष्णुः स !यस्यासीत् साह्यकृत् सखा !!१२३३१।१०!  
<12331.11/1> धन्याश् च सर्वए एवासन् !ब्रह्मंस् ते मम पूर्वकाः !  
<12331.11/2> हिताय श्रेयसे चैव !येषाम् आसीज् जनार्दनः !!१२३३१।११!  
<12331.12/1> तपसापि न दृश्यो हि !भगवांल् लोकपूजितः !  
<12331.12/2> यं दृष्टवन्तस् ते साक्षाच् !छ्रीवत्साङ्कविभूषणम् !!१२३३१।१२!  
<12331.13/1> तेभ्यो धन्यतरश् चैव !नारदः परमेष्ठिजः !  
<12331.13/2> न चाल्पतेजसम् ऋषिं !वेद्मि नारदम् अव्ययम् !  
<12331.13/201> [X त्२ ग्१।२ इन्स्।:: दृष्टवान् यो हरिं देवं !नारायणम् अजं विभुम् !१२३३१।१३८८३! X]  
<12331.13/3> श्वेतद्वीपं समासाद्य !येन दृष्टः स्वयं हरिः !!१२३३१।१३!  
<12331.14/1> देवप्रसादानुगतं !व्यक्तं तत् तस्य दर्शनम् !  
<12331.14/2> यद् दृष्टवांस् तदा देवम् !अनिरुद्धतनौ स्थितम् !!१२३३१।१४!  
<12331.15/1> बदरीम् आश्रमं यत् तु !नारदः प्राद्रवत् पुनः !  
<12331.15/2> नरनारायणौ द्रष्टुं !किं नु तत्कारणं मुने !!१२३३१।१५!  
<12331.16/1> श्वेतद्वीपान् निवृत्तश् च !नारदः परमेष्ठिजः !  
<12331.16/2> बदरीम् आश्रमं प्राप्य !समागम्य च ताव् ऋषी !!१२३३१।१६!  
<12331.17/1> कियन्तं कालम् अवसत् !काः कथाः पृष्टवांश् च सः !  
<12331.17/2> श्वेतद्वीपाद् उपावृत्ते !तस्मिन् वा सुमहात्मनि !!१२३३१।१७!  
<12331.18/1> किम् अब्रूतां महात्मानौ !नरनारायणाव् ऋषी !  
<12331.18/2> तद् एतन् मे यथातत्त्वं !सर्वम् आख्यातुम् अर्हसि !!१२३३१।१८!  
<12331.19/001> [X क्१।२।४ व्१ इन्स्। अड़्तेर् १८:: सूत उवाच: एवं पृष्टस् तदा राज्ञा !पराशर्यो महामुनिः !  
<12331.19/002> X समीपस्थं ततः शिष्यं !वैशम्पायनम् अब्रवीत् !  
<12331.19/003> X ब्रूह्य् अस्मै सर्वम् अखिलं !यद् वृत्तं नारदस्य ह !  
<12331.19/004> X तयोः सकाशं गत्वा च !यथा स कृतवान् पुनः !१२३३१।१८८८४! X]  
<12331.19/005> [X द्७ त् ग्१-३।६ इन्स्। अड़्तेर् १८:: सूत उवाच: तस्य तद् वचनं श्रुत्वा !कृष्णद्वैपायनस् तदा !  
<12331.19/006> X शशास शि।यम् आसीनं !वैशम्पायनम् अन्तिके !  
<12331.19/007> X तद् अस्मै सर्वम् आचक्ष्व !यत् मत्तः श्रुतवान् असि !  
<12331.19/008> X गुरोर् वचनम् आज्ञाय !स तु विप्रर्षभस् तदा !  
<12331.19/009> X आचचक्षे ततः सर्वम् !इतिहासं पुरातनम् !१२३३१।१८८८५! X]  
<12331.19/1> वैशम्पायन उवाच: नमो भगवते तस्मै !व्यासायामिततेजसे !  
<12331.19/2> यस्य प्रसादाद् वक्ष्यामि !नारायणकथाम् इमाम् !!१२३३१।१९!  
<12331.20/001> [X त्१ ग्३।६ त्२ ग्१।२ इन्स्।:: नास्ति नारायणसमं !न भूतं न भविष्यति !  
<12331.20/002> X एतेन सत्यवाक्येन !सर्वार्थान् साधयाम्य् अहम् !  
<12331.20/003> X नारदेन पुरा या मे !गुरवे विनिवेदिता !  
<12331.20/004> X ऋषीणां पाण्डवानां च !शृण्वतोः कृष्णभीष्मयोः !१२३३१।१९८८६! X]  
<12331.20/1> प्राप्य श्वेतं महाद्वीपं !दृष्ट्वा च हरिम् अव्ययम् !  
<12331.20/2> निवृत्तो नारदो राजंस् !तरसा मेरुम् आगमत् !  
<12331.20/3> हृदयेनोद्वहन् भारं !यद् उक्तं परमात्मना !!१२३३१।२०!  
<12331.21/1> पश्चाद् अस्याभवद् राजन्न् !आत्मनः साध्वसं महत् !  
<12331.21/2> यद् गत्वा दूरम् अध्वानं !क्षेमी पुनर् इहागतः !!१२३३१।२१!  
<12331.22/1> ततो मेरोः प्रचक्राम !पर्वतं गन्धमादनम् !  
<12331.22/2> निपपात च खात् तूर्णं !विशालां बदरीम् अनु !!१२३३१।२२!  
<12331.23/1> ततः स ददृशे देवौ !पुराणाव् ऋषिसत्तमौ !  
<12331.23/2> तपश् चरन्तौ सुमहद् !आत्मनिष्ठौ महाव्रतौ !!१२३३१।२३!  
<12331.24/1> तेजसाभ्यधिकौ सूर्यात् !सर्वलोकविरोचनात् !  
<12331.24/2> श्रीवत्सलक्षणौ पूज्यौ !जटामण्डलधारिणौ !!१२३३१।२४!  
<12331.25/1> जालपादभुजौ_२ तौ तु !पादयोश् चक्रलक्षणौ !  
<12331.25/2> व्यूढोरस्कौ दीर्घभुजौ_२ !तथा मुष्कचतुष्किणौ !!१२३३१।२५!  
<12331.26/1> षष्टिदन्ताव् अष्टदंष्ट्रौ !मेघौघसदृशस्वनौ !  
<12331.26/2> स्वास्यौ पृथुललाटौ च !सुहनू सुभ्रुनासिकौ !!१२३३१।२६!  
<12331.27/1> आतपत्रेण सदृशे !शिरसी देवयोस् तयोः !  
<12331.27/2> एवं लक्षणसम्पन्नौ !महापुरुषसञ्ज्ञितौ !!१२३३१।२७!  
<12331.28/1> तौ दृष्ट्वा नारदो हृष्टस् !ताभ्यां च प्रतिपूजितः !  
<12331.28/2> स्वागतेनाभिभाष्याथ !पृष्टश् चानामयं तदा !!१२३३१।२८!  
<12331.29/1> बभूवान्तर्गतमतिर् !निरीक्ष्य पुरुषोत्तमौ !  
<12331.29/2> सदोगतास् तत्र ये वै !सर्वभूतनमस्कृताः !!१२३३१।२९!  
<12331.30/1> श्वेतद्वीपे मया दृष्टास् !तादृशाव् ऋषिसत्तमौ !  
<12331.30/2> इति सञ्चिन्त्य मनसा !कृत्वा चाभिप्रदक्षिणम् !  
<12331.30/3> उपोपविवेशे तत्र !पीठे कुशमये शुभे !!१२३३१।३०!  
<12331.31/1> ततस् तौ तपसां वासौ !यशसां तेजसाम् अपि !  
<12331.31/2> ऋषी शमदमोपेतौ !कृत्वा पूर्वाह्णिकं विधिम् !!१२३३१।३१!  
<12331.32/1> पश्चान् नारदम् अव्यग्रौ !पाद्यार्घ्याभ्यां प्रपूज्य च !  
<12331.32/2> पीठयोश् चोपविष्टौ तौ !कृतातिथ्याह्निकौ नृप_२ !!१२३३१।३२!  
<12331.33/1> तेषु तत्रोपविष्टेषु !स देशो ऽभिव्यराजत !  
<12331.33/2> आज्याहुतिमहाज्वालैर् !यज्ञवाटो ऽग्निभिर् यथा !!१२३३१।३३!  
<12331.34/1> अथ नारायणस् तत्र !नारदं वाक्यम् अब्रवीत् !  
<12331.34/2> सुखोपविष्टं विश्रान्तं !कृतातिथ्यं सुखस्थितम् !!१२३३१।३४!  
<12331.35/1> अपीदानीं स भगवान् !परमात्मा सनातनः !  
<12331.35/2> श्वेतद्वीपे त्वया दृष्ट !आवयोः प्रकृतिः परा !!१२३३१।३५!  
<12331.36/1> नारद उवाच: दृष्टो मे पुरुषः श्रीमान् !विश्वरूपधरो ऽव्ययः !  
<12331.36/2> सर्वे हि लोकास् तत्रस्थास् !तथा देवाः सहर्षिभिः !  
<12331.36/3> अद्यापि चैनं पश्यामि !युवां पश्यन् सनातनौ !!१२३३१।३६!  
<12331.37/1> यैर् लक्षणैर् उपेतः स !हरिर् अव्यक्तरूपधृक् !  
<12331.37/2> तैर् लक्षणैर् उपेतौ हि !व्यक्तरूपधरौ युवाम् !!१२३३१।३७!  
<12331.38/1> दृष्टौ मया युवां तत्र !तस्य देवस्य पार्श्वतः !  
<12331.38/2> इह चैवागतो ऽस्म्य् अद्य !विसृष्टः परमात्मना !!१२३३१।३८!  
<12331.39/1> को हि नाम भवेत् तस्य !तेजसा यशसा श्रिया !  
<12331.39/2> सदृशस् त्रिषु लोकेषु !ऋते धर्मात्मजौ युवाम् !!१२३३१।३९!  
<12331.40/1> तेन मे कथितं पूर्वं !नाम क्षेत्रज्ञसञ्ज्ञितम् !  
<12331.40/2> प्रादुर्भावाश् च कथिता !भविष्यन्ति हि ये यथा !!१२३३१।४०!  
<12331.41/1> तत्र ये पुरुषाः श्वेताः !पञ्चेन्द्रियविवर्जिताः !  
<12331.41/2> प्रतिबुद्धाश् च ते सर्वे !भक्ताश् च पुरुषोत्तमम् !!१२३३१।४१!  
<12331.42/1> ते ऽर्चयन्ति सदा देवं !तैः सार्धं रमते च सः !  
<12331.42/2> प्रियभक्तो हि भगवान् !परमात्मा द्विजप्रियः !!१२३३१।४२!  
<12331.43/1> रमते सो ऽर्च्यमानो हि !सदा भागवतप्रियः !  
<12331.43/2> विश्वभुक् सर्वगो_१ देवो !बान्धवो भक्तवत्सलः !  
<12331.43/3> स कर्ता कारणं चैव !कार्यं चातिबलद्युतिः !!१२३३१।४३!  
<12331.44/001> [X क्६ व्१ बो।६-९ द३॥अ४ द्न्१।ण्४ द्स् द्२।३।५।८ कुम्भ्॥एद्। इन्स्।:: हेतुश् चाज्ञाविधानं च !तत्त्वं चैव महायशाः !१२३३१।४३८८७! X]  
<12331.44/1> तपसा योज्य सो आत्मानं !श्वेतद्वीपात् परं हि यत् !  
<12331.44/2> तेज इत्य् अभिविख्यातं !स्वयम्भासावभासितम् !!१२३३१।४४!  
<12331.45/1> शान्तिः सा त्रिषु लोकेषु !सिद्धानां भावितात्मनाम् !  
<12331.45/2> एतया शुभया बुद्ध्या !नैष्ठिकं व्रतम् आस्थितः !!१२३३१।४५!  
<12331.46/1> न तत्र सूर्यस् तपति !न सोमो ऽभिविराजते !  
<12331.46/2> न वायुर् वाति देवेशे !तपश् चरति दुश्चरम् !!१२३३१।४६!  
<12331.47/1> वेदीम् अष्टतलोत्सेधां !भूमाव् आस्थाय विश्वभुक् !  
<12331.47/2> एकपादस्थितो देव !ऊर्ध्वबाहुर् उदङ्मुखः !  
<12331.47/3> साङ्गान् आवर्तयन् वेदांस् !तपस् तेपे सुदुश्चरम् !!१२३३१।४७!  
<12331.48/1> यद् ब्रह्मा ऋषयश् चैव !स्वयं पशुपतिश् च यत् !  
<12331.48/2> शेषाश् च विबुधश्रेष्ठा !दैत्यदानवराक्षसाः !!१२३३१।४८!  
<12331.49/1> नागाः सुपर्णा गन्धर्वाः !सिद्धा राजर्षयश् च ये !  
<12331.49/2> हव्यं कव्यं च सततं !विधिपूर्वं प्रयुञ्जते !  
<12331.49/3> कृत्स्नं तत् तस्य देवस्य !चरणाव् उपतिष्ठति !!१२३३१।४९!  
<12331.50/1> याः क्रियाः सम्प्रयुक्तास् तु !एकान्तगतबुद्धिभिः !  
<12331.50/2> ताः सर्वाः शिरसा देवः !प्रतिगृह्णाति वै स्वयम् !!१२३३१।५०!  
<12331.51/1> न तस्यान्यः प्रियतरः !प्रतिबुद्धैर् महात्मभिः !  
<12331.51/2> विद्यते त्रिषु लोकेषु !ततो ऽस्म्य् ऐकान्तिकं गतः !  
<12331.51/3> इह चैवागतस् तेन !विसृष्टः परमात्मना !!१२३३१।५१!  
<12331.52/001> [X ग्१ इन्स्।:: अनन्यदेवताभक्तिर् !अनन्यमनुता हरेः !  
<12331.52/002> X अनन्यसेव्यता विष्णोर् !अनन्यार्च्यत्वम् एव च !  
<12331.52/003> X ब्रह्मरुद्रादिसाम्यत्वं !बुद्धिर् आह्रित्यम् एव च !  
<12331.52/004> X अनन्यदेवालयगतिर् !अनन्यभक्ताद्यवीक्षणम् !  
<12331.52/005> X तथा कर्मफलासङ्गो ह्य् !एकान्तित्वम् इदं मतम् !१२३३१।५१८८८! X]  
<12331.52/1> एवं मे भगवान् देवः !स्वयम् आख्यातवान् हरिः !  
<12331.52/2> आसिष्ये तत्परो भूत्वा !युवाभ्यां सह नित्यशः !!१२३३१।५२!  
<12332.1/1> नरनारायणाव् ऊचतुः: धन्यो ऽस्य् अनुगृहीतो ऽसि !यत् ते दृष्टः स्वयं प्रभुः !  
<12332.1/2> न हि तं दृष्टवान् कश्चित् !पद्मयोनिर् अपि स्वयम् !!१२३३२।१!  
<12332.2/1> अव्यक्तयोनिर् भगवान् !दुर्दर्शः पुरुषोत्तमः !  
<12332.2/2> नारदैतद् धि ते सत्यं !वचनं समुदाहृतम् !!१२३३२।२!  
<12332.3/1> नास्य भक्तैः प्रियतरो !लोके कश्चन विद्यते !  
<12332.3/2> ततः स्वयं दर्शितवान् !स्वम् आत्मानं द्विजोत्तमम् !!१२३३२।३!  
<12332.4/1> तपो हि तप्यतस् तस्य !यत् स्थानं परमात्मनः !  
<12332.4/2> न तत् सम्प्राप्नुते कश्चिद् !ऋते ह्य् आवां द्विजोत्तम !!१२३३२।४!  
<12332.5/1> या हि सूर्यसहस्रस्य !समस्तस्य भवेद् द्युतिः !  
<12332.5/2> स्थानस्य सा भवेत् तस्य !स्वयं तेन विराजता !!१२३३२।५!  
<12332.6/1> तस्माद् उत्तिष्ठते विप्र !देवाद् विश्वभुवः पतेः !  
<12332.6/2> क्षमा क्षमावतां श्रेष्ठ !यया भूमिस् तु युज्यते !!१२३३२।६!  
<12332.7/1> तस्माच् चोत्तिष्ठते देवात् !सर्वभूतहितो रसः !  
<12332.7/2> आपो येन हि युज्यन्ते !द्रवत्वं प्राप्नुवन्ति च !!१२३३२।७!  
<12332.8/1> तस्माद् एव समुद्भूतं !तेजो रूपगुणात्मकम् !  
<12332.8/2> येन स्म युज्यते सूर्यस् !ततो लोकान् विराजते !!१२३३२।८!  
<12332.9/1> तस्माद् देवात् समुद्भूतः !स्पर्शस् तु पुरुषोत्तमात् !  
<12332.9/2> येन स्म युज्यते वायुस् !ततो लोकान् विवात्य् असौ !!१२३३२।९!  
<12332.10/1> तस्माच् चोत्तिष्ठते शब्दः !सर्वलोकेश्वरात् प्रभोः !  
<12332.10/2> आकाशं युज्यते येन !ततस् तिष्ठत्य् असंवृतम् !!१२३३२।१०!  
<12332.11/1> तस्मात् चोत्तिष्ठते देवात् !सर्वभूतगतं मनः !  
<12332.11/2> चन्द्रमा येन संयुक्तः !प्रकाशगुणधारणः !!१२३३२।११!  
<12332.12/1> षड्भूतोत्पादकं नाम !तत् स्थानं वेदसञ्ज्ञितम् !  
<12332.12/2> विद्यासहायो यत्रास्ते !भगवान् हव्यकव्यभुक् !!१२३३२।१२!  
<12332.13/1> ये हि निष्कल्मषा लोके !पुण्यपापविवर्जिताः !  
<12332.13/2> तेषां वै क्षेमम् अध्वानं !गच्छतां द्विजसत्तम !  
<12332.13/3> सर्वलोकतमोहन्ता !आदित्यो द्वारम् उच्यते !!१२३३२।१३!  
<12332.14/001> [X व्१ ब्६।८ द्७ त् ग्१-३।६ म्१।५-७ कुम्भ्॥एद्। इन्स्।:: ज्वालामाली महातेजा !येनेदं धार्यते जगत् !१२३३२।१३८८९! X]  
<12332.14/1> आदित्यदग्धसर्वाङ्गा !अदृश्याः केनचित् क्वचित् !  
<12332.14/2> परमाणुभूता भूत्वा तु !तं देवं प्रविशन्त्य् उत !!१२३३२।१४!  
<12332.15/1> तस्माद् अपि विनिर्मुक्ता !अनिरुद्धतनौ स्थिताः !  
<12332.15/2> मनोभूतास् ततो भूयः !प्रद्युम्नं प्रविशन्त्य् उत !!१२३३२।१५!  
<12332.16/1> प्रद्युम्नाच् चापि निर्मुक्ता !जीवं सङ्कर्षणं तथा !  
<12332.16/2> विशन्ति विप्रप्रवराः !साङ्ख्या भागवतैः सह !!१२३३२।१६!  
<12332.17/1> ततस् त्रैगुण्यहीनास् ते !परमात्मानम् अञ्जसा !  
<12332.17/2> प्रविशन्ति द्विजश्रेष्ठ !क्षेत्रज्ञं निर्गुणात्मकम् !  
<12332.17/3> सर्वावासं वासुदेवं !क्षेत्रज्ञं विद्धि तत्त्वतः !!१२३३२।१७!  
<12332.18/1> समाहितमनस्काश् च !नियताः संयतेन्द्रियाः !  
<12332.18/2> एकान्तभावोपगता !वासुदेवं विशन्ति ते !!१२३३२।१८!  
<12332.19/1> आवाम् अपि च धर्मस्य !गृहे जातौ द्विजोत्तम !  
<12332.19/2> रम्यां विशालाम् आश्रित्य !तप उग्रं समास्थितौ !!१२३३२।१९!  
<12332.20/1> ये तु तस्यैव देवस्य !प्रादुर्भावाः सुरप्रियाः !  
<12332.20/2> भविष्यन्ति त्रिलोकस्थास् !तेषां स्वस्तीत्य् अतो द्विज !!१२३३२।२०!  
<12332.21/1> विधिना स्वेन युक्ताभ्यां !यथापूर्वं द्विजोत्तम !  
<12332.21/2> आस्थिताभ्यां सर्वकृच्छ्रं !व्रतं सम्यक् तद् उत्तमम् !!१२३३२।२१!  
<12332.22/001> [X द्७ त् ग्२।३।६ कुम्भ्॥एद्। इन्स्। अड़्तेर् २१, म्१।५-७ अड़्तेर् २०:: स्वार्थेन विधिना युक्तः !सर्वकृच्छ्रव्रते स्थितः !१२३३२।२१८९०! X]  
<12332.22/1> आवाभ्याम् अपि दृष्टस् त्वं !श्वेतद्वीपे तपोधन !  
<12332.22/2> समागतो भगवता !सञ्जल्पं कृतवान् यथा !!१२३३२।२२!  
<12332.23/1> सर्वं हि नौ संविदितं !त्रैलोक्ये सचराचरे !  
<12332.23/2> यद् भविष्यति वृत्तं वा !वर्तते वा शुभाशुभम् !!१२३३२।२३!  
<12332.24/001> [X क्६ व्१ बो।६-९ द३॥अ४ द्न्१।ण्४ द्स् द्२।३।५।८ कुम्भ्॥एद्। इन्स्।:: सर्वं स ते कथितवान् !देवदेवो महामुने !१२३३२।२३८९१! X]  
<12332.24/1> वैशम्पायन उवाच: एतच् छ्रुत्वा तयोर् वाक्यं !तपस्य् उग्रे ऽभ्यवर्तत !  
<12332.24/2> नारदः प्राञ्जलिर् भूत्वा !नारायणपरायणः !!१२३३२।२४!  
<12332.25/1> जजाप विधिवन् मन्त्रान् !नारायणगतान् बहून् !  
<12332.25/2> दिव्यं वर्षसहस्रं हि !नरनारायणाश्रमे !!१२३३२।२५!  
<12332.26/1> अवसत् स महातेजा !नारदो भगवान् ऋषिः !  
<12332.26/2> तम् एवाभ्यर्चयन् देवं !नरनारायणौ च तौ !!१२३३२।२६!  
<12333.1/1> वैशम्पायन उवाच: कस्यचित् त्व् अथ कालस्य !नारदः परमेष्ठिजः !  
<12333.1/2> दैवं कृत्वा यथान्यायं !पित्र्यं चक्रे ततः परम् !!१२३३३।१!  
<12333.2/1> ततस् तं वचनं प्राह !ज्येष्ठो धर्मात्मजः प्रभुः !  
<12333.2/2> क इज्यते द्विजश्रेष्ठ !दैवे पित्र्ये च कल्पिते !!१२३३३।२!  
<12333.3/1> त्वया मतिमतां श्रेष्ठ !तन् मे शंस यथागमम् !  
<12333.3/2> किम् एतत् क्रियते कर्म !फलं चास्य किम् इष्यते !!१२३३३।३!  
<12333.4/1> नारद उवाच: त्वयैतत् कथितं पूर्वं !दैवं कर्तव्यम् इत्य् अपि !  
<12333.4/2> दैवतं च परो यज्ञः !परमात्मा सनातनः !!१२३३३।४!  
<12333.5/1> ततस् तद्भावितो नित्यं !यजे वैकुण्ठम् अव्ययम् !  
<12333.5/2> तस्माच् च प्रसृतः पूर्वं !ब्रह्मा लोकपितामहः !!१२३३३।५!  
<12333.6/1> मम वै पितरं प्रीतः !परमेष्ठ्य्- अप्य् अजीजनत् !  
<12333.6/2> अहं सङ्कल्पजस् तस्य !पुत्रः प्रथमकल्पितः !!१२३३३।६!  
<12333.7/1> यजाम्य् अहं पितॄन् साधो !नारायणविधौ कृते !  
<12333.7/2> एवं स एव भगवान् !पिता माता पितामहः !  
<12333.7/3> इज्यते पितृयज्ञेषु !मया नित्यं जगत्पतिः !!१२३३३।७!  
<12333.8/1> श्रुतिश् चाप्य् अपरा देव !पुत्रान् हि पितरो ऽयजन् !  
<12333.8/2> वेदश्रुतिः प्रणष्टा च !पुनर् अध्यापिता सुतैः !  
<12333.8/3> ततस् ते मन्त्रदाः पुत्राः !पितृत्वम् उपपेदिरे !!१२३३३।८!  
<12333.9/1> नूनं पुरैतद् विदितं !युवयोर् भावितात्मनोः !  
<12333.9/2> पुत्राश् च पितरश् चैव !परस्परम् अपूजयन् !!१२३३३।९!  
<12333.10/1> त्रीन् पिण्डान् न्यस्य वै पृथ्व्यां !पूर्वं दत्त्वा कुशान् इति !  
<12333.10/2> कथं तु पिण्डसञ्ज्ञां ते !पितरो लेभिरे पुरा !!१२३३३।१०!  
<12333.11/1> नरनारायणाव् ऊचतुः: इमां हि धरणीं पूर्वं !नष्टां सागरमेखलाम् !  
<12333.11/2> गोविन्द उज्जहाराशु !वाराहं रूपम् आश्रितः !!१२३३३।११!  
<12333.12/1> स्थापयित्वा तु धरणीं !स्वे स्थाने पुरुषोत्तमः !  
<12333.12/2> जलकर्दमलिप्ताङ्गो !लोककार्यार्थम् उदयतः !!१२३३३।१२!  
<12333.13/1> प्राप्ते चाह्निककाले स !मध्यन्दिनगते_१ रवौ !  
<12333.13/2> दंष्ट्राविलग्नान् मृत्पिण्डान् !विधूय सहसा प्रभुः !  
<12333.13/3> स्थापयाम् आस वै पृथ्व्यां !कुशान् आस्तीर्य नारद !!१२३३३।१३!  
<12333.14/1> स तेष्व् आत्मानम् उद्दिश्य !पित्र्यं चक्रे यथाविधि !  
<12333.14/2> सङ्कल्पयित्वा त्रीन् पिण्डान् !स्वेनैव विधिना प्रभुः !!१२३३३।१४!  
<12333.15/1> आत्मगात्रोष्मसम्भूतैः !स्नेहगर्भैस् तिलैर् अपि !  
<12333.15/2> प्रोक्ष्यापवर्गं देवेशः !प्राङ्मुखः कृतवान् स्वयम् !!१२३३३।१५!  
<12333.16/1> मर्यादास्थापनार्थं च !ततो वचनम् उक्तवान् !  
<12333.16/2> अहं हि पितरः स्रष्टुम् !उद्यतो लोककृत् स्वयम् !!१२३३३।१६!  
<12333.17/1> तस्य चिन्तयतः सद्यः !पितृकार्यविधिं परम् !  
<12333.17/2> दंष्ट्राभ्यां प्रविनिर्धूता !ममैते दक्षिणां दिशम् !  
<12333.17/3> आश्रिता धरणीं पिण्डास् !तस्मात् पितर एव ते !!१२३३३।१७!  
<12333.18/1> त्रयो मूर्तिविहीना वै !पिण्डमूर्तिधरास् त्व् इमे !  
<12333.18/2> भवन्तु पितरो लोके !मया सृष्टाः सनातनाः !!१२३३३।१८!  
<12333.19/1> पिता पितामहश् चैव !तथैव प्रपितामहः !  
<12333.19/2> अहम् एवात्र विज्ञेयस् !त्रिषु पिण्डेषु संस्थितः !!१२३३३।१९!  
<12333.20/1> नास्ति मत्तो ऽधिकः कश्चित् !को वाभ्यर्च्यो मया स्वयम् !  
<12333.20/2> को वा मम पिता लोके !अहम् एव पितामहः !!१२३३३।२०!  
<12333.21/1> पितामहपिता चैव !अहम् एवात्र कारणम् !  
<12333.21/2> इत्य् एवम् उक्त्वा वचनं !देवदेवो वृषाकपिः !!१२३३३।२१!  
<12333.22/1> वराहपर्वते विप्र !दत्त्वा पिण्डान् सविस्तरान् !  
<12333.22/2> आत्मानं पूजयित्वैव !तत्रैवादर्शनं गतः !!१२३३३।२२!  
<12333.23/1> एतदर्थं शुभमते !पितरः पिण्डसञ्ज्ञिताः !  
<12333.23/2> लभन्ते सततं पूजां !वृषाकपिवचो यथा !!१२३३३।२३!  
<12333.24/1> ये यजन्ति पितॄन् देवान् !गुरूंश् चैवातिथींस् तथा !  
<12333.24/2> गाश् चैव द्विजमुख्यांश् च !पृथिवीं मातरं तथा !  
<12333.24/3> कर्मणा मनसा वाचा !विष्णुम् एव यजन्ति ते !!१२३३३।२४!  
<12333.25/1> अन्तर्गतः स भगवान् !सर्वसत्त्वशरीरगः_१ !  
<12333.25/2> समः सर्वेषु भूतेषु !ईश्वरः सुखदुःखयोः !  
<12333.25/3> महान् महात्मा सर्वात्मा !नारायण इति श्रुतः !!१२३३३।२५!  
<12334.1/1> वैशम्पायन उवाच: श्रुत्वैतन् नारदो वाक्यं !नरनारायणेरितम् !  
<12334.1/2> अत्यन्तभक्तिमान् देवे !एकान्तित्वम् उपेयिवान् !!१२३३४।१!  
<12334.2/1> प्रोष्य वर्षसहस्रं तु !नरनारायणाश्रमे !  
<12334.2/2> श्रुत्वा भगवदाख्यानं !दृष्ट्वा च हरिम् अव्ययम् !  
<12334.2/3> हिमवन्तं जगामाशु !यत्रास्य स्वक आश्रमः !!१२३३४।२!  
<12334.3/1> ताव् अपि ख्याततपसौ !नरनारायणाव् ऋषी !  
<12334.3/2> तस्मिन्न् एवाश्रमे रम्ये !तेपतुस् तप उत्तमम् !!१२३३४।३!  
<12334.4/1> त्वम् अप्य् अमितविक्रान्तः !पाण्डवानां कुलोद्वहः !  
<12334.4/2> पावितात्माद्य संवृत्तः !श्रुत्वेमाम् आदितः कथाम् !!१२३३४।४!  
<12334.5/1> नैव तस्य परो लोको !नायं पार्थिवसत्तम !  
<12334.5/2> कर्मणा मनसा वाचा !यो द्विष्याद् विष्णुम् अव्ययम् !!१२३३४।५!  
<12334.6/1> मज्जन्ति पितरस् तस्य !नरके शाश्वतीः समाः !  
<12334.6/2> यो द्विष्याद् विबुधश्रेष्ठं !देवं नारायणं हरिम् !!१२३३४।६!  
<12334.7/1> कथं नाम भवेद् द्वेष्य !आत्मा लोकस्य कस्यचित् !  
<12334.7/2> आत्मा हि पुरुषव्याघ्र !ज्ञेयो विष्णुर् इति स्थितिः !!१२३३४।७!  
<12334.8/1> य एष गुरुर् अस्माकम् !ऋषिर् गन्धवतीसुतः !  
<12334.8/2> तेनैतत् कथितं तात !माहात्म्यं परमात्मनः !  
<12334.8/3> तस्माच् छ्रुतं मया चेदं !कथितं च तवानघ !!१२३३४।८!  
<12334.9/1> कृष्णद्वैपायनं व्यासं !विद्धि नारायणं प्रभुम् !  
<12334.9/2> को ह्य् अन्यः पुरुषव्याघ्र !महाभारतकृद् भवेत् !  
<12334.9/3> धर्मान् नानाविधांश् चैव !को ब्रूयात् तम् ऋते प्रभुम् !!१२३३४।९!  
<12334.10/1> वर्ततां ते महायज्ञो !यथा सङ्कल्पितस् त्वया !  
<12334.10/2> सङ्कल्पिताश्वमेधस् त्वं !श्रुतधर्मश् च तत्त्वतः !!१२३३४।१०!  
<12334.11/1> एतत् तु महद् आख्यानं !श्रुत्वा पारिक्षितो नृपः_२ !  
<12334.11/2> ततो यज्ञसमाप्त्यर्थं !क्रियाः सर्वाः समारभत् !!१२३३४।११!  
<12334.12/1> नारायणीयम् आख्यानम् !एतत् ते कथितं मया !  
<12334.12/101> [X क्१।२।४।६।७ व्१ बो।६-९ द३॥अ४ द्न्१।ण्४ द्स् द्२-५।७-९ त् ग्१-३।६ कुम्भ्॥एद्। इन्स्:: पृष्टेन शौनकाद्येह !नैमिषारण्यवासिषु !१२३३४।१२८९२! X]  
<12334.12/2> नारदेन पुरा राजन् !गुरवे मे निवेदितम् !  
<12334.12/3> ऋषीणां पाण्डवानां च !शृण्वतोः कृष्णभीष्मयोः !!१२३३४।१२!  
<12334.13/1> स हि परमगुरुर् भुवनपतिर् !  
<12334.13/2> धरणिधरः शमनियमनिधिः !  
<12334.13/3> श्रुतिविनयनिधिर् द्विजपरमहितस् !  
<12334.13/4> तव भवतु गतिर् हरिर् अमरहितः !!१२३३४।१३!  
<12334.14/1> तपसां निधिः सुमहतां महतो !  
<12334.14/2> यशसश् च भाजनम् अरिष्टकहा !  
<12334.14/3> एकान्तिनां शरणदो ऽभयदो गतिदो ऽस्तु वः स मखभागहरस् त्रिगुणातिगः !!१२३३४।१४!  
<12334.15/1> चतुष्पञ्चधरः पूर्तेष्टयोश् च फलभागहरः !  
<12334.15/2> विदधाति नित्यम् अजितो ऽतिबलो !  
<12334.15/3> गतिम् आत्मगां_१ सुकृतिनाम् ऋषिणाम् !!१२३३४।१५!  
<12334.16/1> तं लोकसाक्षिणम् अजं पुरुषं !  
<12334.16/2> रविवर्णम् ईश्वरगतिं बहुशः !  
<12334.16/3> प्रणमध्वम् एकमतयो यतयः !  
<12334.16/4> सलिलोद्भवो ऽपि तम् ऋषिं प्रणतः !!१२३३४।१६!  
<12334.17/1> स हि लोकयोनिर् अमृतस्य पदं !  
<12334.17/2> सूक्ष्मं पुराणम् अचलं परमम् !  
<12334.17/3> तत् साङ्ख्ययोगिभिर् उदारधृतं !  
<12334.17/4> बुद्ध्या यतात्मभिर् विदितं सततम् !!१२३३४।१७!  
<12335.1/1> जनमेजय उवाच: श्रुतं भगवतस् तस्य !माहात्म्यं परमात्मनः !  
<12335.1/2> जन्म धर्मगृहे चैव !नरनारायणात्मकम् !  
<12335.1/3> महावराहसृष्टा च !पिण्डोत्पत्तिः पुरातनी !!१२३३५।१!  
<12335.2/1> प्रवृत्तौ च निवृत्तौ च !यो यथा परिकल्पितः !  
<12335.2/2> स तथा नः श्रुतो ब्रह्मन् !कथ्यमानस् त्वयानघ !!१२३३५।२!  
<12335.3/1> यच् च तत् कथितं पूर्वं !त्वया हयशिरो महत् !  
<12335.3/2> हव्यकव्यभुजो विष्णोर् !उदक्पूर्वे महोदधौ !  
<12335.3/3> तच् च दृष्टं भगवता !ब्रह्मणा परमेष्ठिना !!१२३३५।३!  
<12335.4/1> किं तद् उत्पादितं पूर्वं !हरिणा लोकधारिणा !  
<12335.4/2> रूपं प्रभावमहताम् !अपूर्वं धीमतां वर !!१२३३५।४!  
<12335.5/1> दृष्ट्वा हि विबुधश्रेष्ठम् !अपूर्वम् अमितौजसम् !  
<12335.5/2> तद् अश्वशिरसं पुण्यं !ब्रह्मा किम् अकरोन् मुने !!१२३३५।५!  
<12335.6/1> एतन् नः संशयं ब्रह्मन् !पुराणज्ञानसम्भवम् !  
<12335.6/2> कथयस्वोत्तममते !महापुरुषनिर्मितम् !  
<12335.6/3> पाविताः स्म त्वया ब्रह्मन् !पुण्यां कथयता कथाम् !!१२३३५।६!  
<12335.7/1> वैशम्पायन उवाच: कथयिष्यामि ते सर्वं !पुराणं वेदसम्मितम् !  
<12335.7/2> जगौ यद् भगवान् व्यासो !राज्ञो धर्मसुतस्य वै !!१२३३५।७!  
<12335.8/001> [X क्७ द्४।९ इन्स्।:: तत् ते ऽहं सम्प्रवक्ष्यामि !सर्वं तच् छृणु शौनक !१२३३५।७८९३! X]  
<12335.8/002> [X म्५ इन्स्। अड़्तेर् ७:: कृष्णद्वैपायनं व्यासम् !ऋषिं वेदनिधिं प्रभुम् !  
<12335.8/003> X परिपप्रच्छ राजेन्द्रः !पारीक्षित युधिष्ठिरः !१२३३५।७८९४! X]  
<12335.8/1> श्रुत्वाश्वशिरसो मूर्तिं !देवस्य हरिमेधसः !  
<12335.8/2> उत्पन्नसंशयो राजा !तम् एव समचोदयत् !!१२३३५।८!  
<12335.9/1> युधिष्ठिर उवाच: यत् तद् दर्शितवान् ब्रह्मा !देवं हयशिरोधरम् !  
<12335.9/2> किमर्थं तत् समभवद् !वपुर् देवोपकल्पितम् !!१२३३५।९!  
<12335.10/1> व्यास उवाच: यत् किञ्चिद् इह लोके वै !देहबद्धं विशां पते !  
<12335.10/2> सर्वं पञ्चभिर् आविष्टं !भूतैर् ईश्वरबुद्धिजैः !!१२३३५।१०!  
<12335.11/1> ईश्वरो हि जगत्स्रष्टा !प्रभुर् नारायणो विराट् !  
<12335.11/2> भूतान्तरात्मा वरदः !सगुणो निर्गुणो ऽपि च !  
<12335.11/3> भूतप्रलयम् अव्यक्तं !शृणुष्व नृप_२सत्तम !!१२३३५।११!  
<12335.12/1> धरण्याम् अथ लीनायाम् !अप्सु चैकार्णवे पुरा !  
<12335.12/2> ज्योतिर्भूते जले चापि !लीने ज्योतिषि चानिले !!१२३३५।१२!  
<12335.13/1> वायौ चाकाशसंलीने !आकाशे च मनोअनुगे !  
<12335.13/2> व्यक्ते मनसि संलीने !व्यक्ते चाव्यक्ततां गते_१ !!१२३३५।१३!  
<12335.14/1> अव्यक्ते पुरुषं याते !पुंसि सर्वगते_१ ऽपि च !  
<12335.14/2> तम एवाभवत् सर्वं !न प्राज्ञायत किञ्चन !!१२३३५।१४!  
<12335.15/1> तमसो ब्रह्म सम्भूतं !तमोमूलम् ऋतात्मकम् !  
<12335.15/2> तद् विश्वभावसञ्ज्ञान्तं !पौरुषीं तनुम् आस्थितम् !!१२३३५।१५!  
<12335.16/1> सो ऽनिरुद्ध इति प्रोक्तस् !तत् प्रधानं प्रचक्षते !  
<12335.16/2> तद् अव्यक्तम् इति ज्ञेयं !त्रिगुणं नृप_२सत्तम !!१२३३५।१६!  
<12335.17/1> विद्यासहायवान् देवो !विष्वक्सेनो हरिः प्रभुः !  
<12335.17/101> [X कुम्भ्॥एद्। इन्स्।:: आदिकर्मा स भूतानाम् !अप्रमेयो हरिः प्रभुः !१२३३५।१७८९५! X]  
<12335.17/2> अप्स्व् एव शयनं चक्रे !निद्रायोगम् उपागतः !  
<12335.17/3> जगतश् चिन्तयन् सृष्टिं !चित्रां बहुगुणोद्भवाम् !!१२३३५।१७!  
<12335.18/1> तस्य चिन्तयतः सृष्टिं !महान् आत्मगुणः स्मृतः !  
<12335.18/2> अहङ्कारस् ततो जातो !ब्रह्मा शुभचतुर्मुखः !  
<12335.18/3> हिरण्यगर्भो भगवान् !सर्वलोकपितामहः !!१२३३५।१८!  
<12335.19/1> पद्मे ऽनिरुद्धात् सम्भूतस् !तदा पद्मनिभेक्षणः !  
<12335.19/2> सहस्रपत्रे द्युतिमान् !उपविष्टः सनातनः !!१२३३५।१९!  
<12335.20/1> ददृशे ऽद्भुतसङ्काशे !लोकान् आपोमयान् प्रभुः !  
<12335.20/2> सत्त्वस्थः परमेष्ठी स !ततो भूतगणान् सृजत् !!१२३३५।२०!  
<12335.21/1> पूर्वम् एव च पद्मस्य !पत्रे सूर्यांशुसप्रभे !  
<12335.21/2> नारायणकृतौ बिन्दू !अपाम् आस्तां गुणोत्तरौ !!१२३३५।२१!  
<12335.22/1> ताव् अपश्यत् स भगवान् !अनादिनिधनो ऽच्युतः !  
<12335.22/2> एकस् तत्राभवद् बिन्दुर् !मध्वाभो रुचिरप्रभः !!१२३३५।२२!  
<12335.23/1> स तामसो मधुर् जातस् !तदा नारायणाज्ञया !  
<12335.23/2> कठिनस् त्व् अपरो बिन्दुः !कैटभो राजसस् तु सः !!१२३३५।२३!  
<12335.24/1> ताव् अभ्यधावतां श्रेष्ठौ !तमोरजगुणान्वितौ !  
<12335.24/2> बलवन्तौ गदाहस्तौ !पद्मनालानुसारिणौ !!१२३३५।२४!  
<12335.25/1> ददृशाते ऽरविन्दस्थं !ब्रह्माणम् अमितप्रभम् !  
<12335.25/2> सृजन्तं प्रथमं वेदांश् !चतुरश् चारुविग्रहान् !!१२३३५।२५!  
<12335.26/1> ततो विग्रहवन्तौ तौ !वेदान् दृष्ट्वासुरोत्तमौ !  
<12335.26/2> सहसा जगृहतुर् वेदान् !ब्रह्मणः पश्यतस् तदा !!१२३३५।२६!  
<12335.27/1> अथ तौ दानवश्रेष्ठौ !वेदान् गृह्य सनातनान् !  
<12335.27/2> रसां विविशतुस् तूर्णम् !उदक्पूर्वे महोदधौ !!१२३३५।२७!  
<12335.28/1> ततो हृतेषु वेदेषु !ब्रह्मा कश्मलम् आविशत् !  
<12335.28/2> ततो वचनम् ईशानं !प्राह वेदैर् विनाकृतः !!१२३३५।२८!  
<12335.29/1> वेदा मे परमं चक्षुर् !वेदा मे परमं बलम् !  
<12335.29/2> वेदा मे परमं धाम !वेदा मे ब्रह्म चोत्तमम् !!१२३३५।२९!  
<12335.30/1> मम वेदा हृताः सर्वे !दानवाभ्यां बलाद् इतः !  
<12335.30/2> अन्धकारा हि मे लोका !जाता वेदैर् विनाकृताः !  
<12335.30/3> वेदान् ऋते हि किं कुर्यां !लोकान् वै स्रष्टुम् उद्यतः !!१२३३५।३०!  
<12335.31/1> अहो बत महद् दुःखं !वेदनाशनजं मम !  
<12335.31/2> प्राप्तं दुनोति हृदयं !तीव्रशोकाय रन्धयन् !!१२३३५।३१!  
<12335.32/1> को हि शोकार्णवे मग्नं !माम् इतो ऽद्य समुद्धरेत् !  
<12335.32/2> वेदांस् तान् आनयेन् नष्टान् !कस्य चाहं प्रियो भवे !!१२३३५।३२!  
<12335.33/1> इत्य् एवं भाषमाणस्य !ब्रह्मणो नृप_२सत्तम !  
<12335.33/2> हरेः स्तोत्रार्थम् उद्भूता !बुद्धिर् बुद्धिमतां वर !  
<12335.33/3> ततो जगौ परं जप्यं !साञ्जलिप्रग्रहः प्रभुः !!१२३३५।३३!  
<12335.34/1> नमस् ते ब्रह्महृदय !नमस् ते मम पूर्वज !  
<12335.34/2> लोकाद्य भुवनश्रेष्ठ !साङ्ख्ययोगनिधे विभो !!१२३३५।३४!  
<12335.35/1> व्यक्ताव्यक्तकराचिन्त्य !क्षेमं पन्थानम् आस्थित !  
<12335.35/2> विश्वभुक् सर्वभूतानाम् !अन्तरात्मन्न् अयोनिज !!१२३३५।३५!  
<12335.36/1> अहं प्रसादजस् तुभ्यं !लोकधाम्ने स्वयम्भुवे !  
<12335.36/2> त्वत्तो मे मानसं जन्म !प्रथमं द्विजपूजितम् !!१२३३५।३६!  
<12335.37/1> चाक्षुषं वै द्वितीयं मे !जन्म चासीत् पुरातनम् !  
<12335.37/2> त्वत्प्रसादाच् च मे जन्म !तृतीयं वाचिकं महत् !!१२३३५।३७!  
<12335.38/1> त्वत्तः श्रवणजं चापि !चतुर्थं जन्म मे विभो !  
<12335.38/2> नासिक्यं चापि मे जन्म !त्वत्तः पञ्चमम् उच्यते !!१२३३५।३८!  
<12335.39/1> अण्डजं चापि मे जन्म !त्वत्तः षष्ठं विनिर्मितम् !  
<12335.39/2> इदं च सप्तमं जन्म !पद्मजं मे ऽमितप्रभ !!१२३३५।३९!  
<12335.40/1> सर्गे सर्गे ह्य् अहं पुत्रस् !तव त्रिगुणवर्जितः !  
<12335.40/2> प्रथितः पुण्डरीकाक्ष !प्रधानगुणकल्पितः !!१२३३५।४०!  
<12335.41/1> त्वम् ईश्वरस्वभावश् च !स्वयम्भूः पुरुषोत्तमः !  
<12335.41/2> त्वया विनिर्मितो ऽहं वै !वेदचक्षुर् वयोअतिगः !!१२३३५।४१!  
<12335.42/1> ते मे वेदा हृताश् चक्षुर् !अन्धो जातो ऽस्मि जागृहि !  
<12335.42/2> ददस्व चक्षुषी मह्यं !प्रियो ऽहं ते प्रियो ऽसि मे !!१२३३५।४२!  
<12335.43/1> एवं स्तुतः स भगवान् !पुरुषः सर्वतोमुखः !  
<12335.43/2> जहौ निद्राम् अथ तदा !वेदकार्यार्थम् उद्यतः !  
<12335.43/3> ऐश्वरेण प्रयोगेण !द्वितीयां तनुम् आस्थितः !!१२३३५।४३!  
<12335.44/1> सुनासिकेन कायेन !भूत्वा चन्द्रप्रभस् तदा !  
<12335.44/2> कृत्वा हयशिरः शुभ्रं !वेदानाम् आलयं प्रभुः !!१२३३५।४४!  
<12335.45/1> तस्य मूर्धा समभवद् !द्यौः सनक्षत्रतारका !  
<12335.45/2> केशाश् चास्याभवन् दीर्घा !रवेर् अंशुसमप्रभाः !!१२३३५।४५!  
<12335.46/1> कर्णाव् आकाशपाताले !ललाटं भूतधारिणी !  
<12335.46/2> गङ्गा सरस्वती पुण्या !भ्रुवाव् आस्तां महानदी !!१२३३५।४६!  
<12335.47/1> चक्षुषी सोमसूर्यौ ते !नासा सन्ध्या पुनः स्मृता !  
<12335.47/2> ॐकारस् त्व् अथ संस्कारो !विद्युज् जिह्वा च निर्मिता !!१२३३५।४७!  
<12335.48/1> दन्ताश् च पितरो राजन् !सोमपा इति विश्रुताः !  
<12335.48/2> गोलोको ब्रह्मलोकश् च !ओष्ठाव् आस्तां महात्मनः !  
<12335.48/3> ग्रीवा चास्याभवद् राजन् !कालरात्रिर् गुणोत्तरा !!१२३३५।४८!  
<12335.49/1> एतद् धयशिरः कृत्वा !नानामूर्तिभिर् आवृतम् !  
<12335.49/2> अन्तर्दधे स विश्वेशो !विवेश च रसां प्रभुः !!१२३३५।४९!  
<12335.50/1> रसां पुनः प्रविष्टश् च !योगं परमम् आस्थितः !  
<12335.50/2> शैक्षं स्वरं समास्थाय !ओम् इति प्रासृजत् स्वरम् !!१२३३५।५०!  
<12335.51/1> स स्वरः सानुनादी च !सर्वगः_१ स्निग्ध एव च !  
<12335.51/2> बभूवान्तर्महीभूतः !सर्वभूतगुणोदितः !!१२३३५।५१!  
<12335.52/1> ततस् ताव् असुरौ कृत्वा !वेदान् समयबन्धनान् !  
<12335.52/2> रसातले विनिक्षिप्य !यतः शब्दस् ततो द्रुतौ !!१२३३५।५२!  
<12335.53/1> एतस्मिन्न् अन्तरे राजन् !देवो हयशिरोधरः !  
<12335.53/2> जग्राह वेदान् अखिलान् !रसातलगतान् हरिः !  
<12335.53/3> प्रादाच् च ब्रह्मणे भूयस् !ततः स्वां प्रकृतिं गतः !!१२३३५।५३!  
<12335.54/1> स्थापयित्वा हयशिर !उदक्पूर्वे महोदधौ !  
<12335.54/2> वेदानाम् आलयश् चापि !बभूवाश्वशिरास् ततः !!१२३३५।५४!  
<12335.55/1> अथ किञ्चिद् अपश्यन्तौ !दानवौ मधुकैटभौ !  
<12335.55/2> पुनर् आजग्मतुस् तत्र !वेगितौ पश्यतां च तौ !  
<12335.55/3> यत्र वेदा विनिक्षिप्तास् !तत् स्थानं शून्यम् एव च !!१२३३५।५५!  
<12335.56/1> तत उत्तमम् आस्थाय !वेगं बलवतां वरौ !  
<12335.56/2> पुनर् उत्तस्थतुः शीघ्रं !रसानाम् आलयात् तदा !  
<12335.56/3> ददृशाते च पुरुषं !तम् एवादिकरं प्रभुम् !!१२३३५।५६!  
<12335.57/1> श्वेतं चन्द्रविशुद्धाभम् !अनिरुद्धतनौ स्थितम् !  
<12335.57/2> भूयो ऽप्य् अमितविक्रान्तं !निद्रायोगम् उपागतम् !!१२३३५।५७!  
<12335.58/1> आत्मप्रमाणरचिते !अपाम् उपरि कल्पिते !  
<12335.58/2> शयने नागभोगाढ्ये !ज्वालामालासमावृते !!१२३३५।५८!  
<12335.59/1> निष्कल्मषेण सत्त्वेन !सम्पन्नं रुचिरप्रभम् !  
<12335.59/2> तं दृष्ट्वा दानवेन्द्रौ तौ !महाहासम् अमुञ्चताम् !!१२३३५।५९!  
<12335.60/1> ऊचतुश् च समाविष्टौ !रजसा तमसा च तौ !  
<12335.60/2> अयं स पुरुषः श्वेतः !शेते निद्राम् उपागतः !!१२३३५।६०!  
<12335.61/1> अनेन नूनं वेदानां !कृतम् आहरणं रसात् !  
<12335.61/2> कस्यैष को नु खल्व् एष !किं च स्वपिति भोगवान् !!१२३३५।६१!  
<12335.62/1> इत्य् उच्चारितवाक्यौ तौ !बोधयाम् आसतुर् हरिम् !  
<12335.62/2> युद्धार्थिनौ तु विज्ञाय !विबुद्धः पुरुषोत्तमः !!१२३३५।६२!  
<12335.63/1> निरीक्ष्य चासुरेन्द्रौ तौ !ततो युद्धे मनो दधे !  
<12335.63/101> [X त्१ ग्३।६ इन्स्।:: विबुद्धः सुमहातेजा !योधयाम् आस ताव् उभौ !१२३३५।६३८९६! X]  
<12335.63/2> अथ युद्धं समभवत् !तयोर् नारायणस्य च !!१२३३५।६३!  
<12335.64/1> रजस्तमोविष्टतनू !ताव् उभौ मधुकैटभौ !  
<12335.64/2> ब्रह्मणोपचितिं कुर्वञ् !जघान मधुसूदनः !!१२३३५।६४!  
<12335.65/1> ततस् तयोर् वधेनाशु !वेदापहरणेन च !  
<12335.65/2> शोकापनयनं चक्रे !ब्रह्मणः पुरुषोत्तमः !!१२३३५।६५!  
<12335.66/1> ततः परिवृतो ब्रह्मा !हतारिर् वेदसत्कृतः !  
<12335.66/2> निर्ममे स तदा लोकान् !कृत्स्नान् स्थावरजङ्गमान् !!१२३३५।६६!  
<12335.67/1> दत्त्वा पितामहायाग्र्यां !बुद्धिं लोकविसर्गिकीम् !  
<12335.67/2> तत्रैवान्तर्दधे देवो !यत एवागतो हरिः !!१२३३५।६७!  
<12335.68/1> तौ दानवौ हरिर् हत्वा !कृत्वा हयशिरस् तनुम् !  
<12335.68/2> पुनः प्रवृत्तिधर्मार्थं !ताम् एव विदधे तनुम् !!१२३३५।६८!  
<12335.69/001> [X म्५ इन्स्।:: वैशम्पायन उवाच: एवं स भगवान् व्यासो !गुरु मम विशां पते !  
<12335.69/002> X कथयाम् आस धर्मज्ञो !धर्मराज्ञे द्विजोत्तमः !१२३३५।६८८९७! X]  
<12335.69/1> एवम् एष महाभागो !बभूवाश्वशिरा हरिः !  
<12335.69/2> पौराणम् एतद् आख्यातं !रूपं वरदं ऐश्वरम् !!१२३३५।६९!  
<12335.70/1> यो ह्य् एतद् ब्राह्मणो नित्यं !शृणुयाद् धारयेत वा !  
<12335.70/2> न तस्याध्ययनं नाशम् !उपगच्छेत् कदाचन !!१२३३५।७०!  
<12335.71/1> आराध्य तपसोग्रेण !देवं हयशिरोधरम् !  
<12335.71/2> पाञ्चालेन क्रमः प्राप्तो !रामेण पथि देशिते !!१२३३५।७१!  
<12335.72/1> एतद् धयशिरो राजन्न् !आख्यानं तव कीर्तितम् !  
<12335.72/2> पुराणं वेदसमितं !यन् मां त्वं परिपृच्छसि !!१२३३५।७२!  
<12335.73/1> यां याम् इच्छेत् तनुं देवः !कर्तुं कार्यविधौ क्वचित् !  
<12335.73/2> तां तां कुर्याद् विकुर्वाणः !स्वयम् आत्मानम् आत्मना !!१२३३५।७३!  
<12335.74/1> एष वेदनिधिः श्रीमान् !एष वै तपसो निधिः !  
<12335.74/2> एष योगश् च साङ्ख्यं च !ब्रह्म चाग्र्यं हरिर् विभुः !!१२३३५।७४!  
<12335.75/1> नारायणपरा वेदा !यज्ञा नारायणात्मकाः !  
<12335.75/2> तपो नारायणपरं !नारायणपरा गतिः !!१२३३५।७५!  
<12335.76/1> नारायणपरं सत्यम् !ऋतं नारायणात्मकम् !  
<12335.76/2> नारायणपरो धर्मः !पुनरावृत्तिदुर्लभः !!१२३३५।७६!  
<12335.77/1> प्रवृत्तिलक्षणश् चैव !धर्मो नारायणात्मकः !  
<12335.77/2> नारायणात्मको गन्धो !भूमौ श्रेष्ठतमः स्मृतः !!१२३३५।७७!  
<12335.78/1> अपां चैव गुणो राजन् !रसो नारायणात्मकः !  
<12335.78/2> ज्योतिषां च गुणो रूपं !स्मृतं नारायणात्मकम् !!१२३३५।७८!  
<12335.79/1> नारायणात्मकश् चापि !स्पर्शो वायुगुणः स्मृतः !  
<12335.79/2> नारायणात्मकश् चापि !शब्द आकाशसम्भवः !!१२३३५।७९!  
<12335.80/1> मनश् चापि ततो भूतम् !अव्यक्तगुणलक्षणम् !  
<12335.80/2> नारायणपरः कालो !ज्योतिषाम् अयनं च यत् !!१२३३५।८०!  
<12335.81/1> नारायणपरा कीर्तिः !श्रीश् च लक्ष्मीश् च देवताः !  
<12335.81/2> नारायणपरं साङ्ख्यं !योगो नारायणात्मकः !!१२३३५।८१!  
<12335.82/1> कारणं पुरुषो येषां !प्रधानं चापि कारणम् !  
<12335.82/2> स्वभावश् चैव कर्माणि !दैवं येषां च कारणम् !!१२३३५।८२!  
<12335.83/001> [X क्७ द्न्१।ण्४ द्स् द्२-५।८।९ च्स् कुम्भ्॥एद्। इन्स्।:: अधिष्ठानं तथा कर्ता !करणं च पृथग्विधम् !  
<12335.83/002> X विविधा च तथा चेष्टा !दैवं चैवात्र पञ्चमम् !१२३३५।८२८९८! X]  
<12335.83/1> पञ्चकारणसङ्ख्यातो !निष्ठा सर्वत्र वै हरिः !  
<12335.83/2> तत्त्वं जिज्ञासमानानां !हेतुभिः सर्वतोमुखैः !!१२३३५।८३!  
<12335.84/1> तत्त्वम् एको महायोगी !हरिर् नारायणः प्रभुः !  
<12335.84/2> सब्रह्मकानां लोकानाम् !ऋषीणां च महात्मनाम् !!१२३३५।८४!  
<12335.85/1> साङ्ख्यानां योगिनां चापि !यतीनाम् आत्मवेदिनाम् !  
<12335.85/2> मनीषितं विजानाति !केशवो न तु तस्य ते !!१२३३५।८५!  
<12335.86/1> ये केचित् सर्वलोकेषु !दैवं पित्र्यं च कुर्वते !  
<12335.86/2> दानानि च प्रयच्छन्ति !तप्यन्ति च तपो महत् !!१२३३५।८६!  
<12335.87/1> सर्वेषाम् आश्रयो विष्णुर् !ऐश्वरं विधिम् आस्थितः !  
<12335.87/2> सर्वभूतकृतावासो !वासुदेवेति चोच्यते !!१२३३५।८७!  
<12335.88/1> अयं हि नित्यः परमो महर्षिर् !  
<12335.88/2> महाविभूतिर् गुणवान् निर्गुणाख्यः !  
<12335.88/3> गुणैश् च संयोगम् उपैति शीघ्रं !  
<12335.88/4> कालो यथर्ताव् ऋतुसम्प्रयुक्तः !!१२३३५।८८!  
<12335.89/1> नैवास्य विन्दन्ति गतिं महात्मनो !  
<12335.89/2> न चागतिं कश्चिद् इहानुपश्यति !  
<12335.89/3> ज्ञानात्मकाः संयमिनो महर्षयः !  
<12335.89/4> पश्यन्ति नित्यं पुरुषं गुणाधिकम् !!१२३३५।८९!  
<12336.1/1> जनमेजय उवाच: अहो ह्य् एकान्तिनः सर्वान् !प्रीणाति भगवान् हरिः !  
<12336.1/2> विधिप्रयुक्तां पूजां च !गृह्णाति भगवान् स्वयम् !!१२३३६।१!  
<12336.2/1> ये तु दग्धेन्धना लोके !पुण्यपापविवर्जिताः !  
<12336.2/2> तेषां त्वयाभिनिर्दिष्टा !पारम्पर्यागता गतिः !!१२३३६।२!  
<12336.3/1> चतुर्थ्यां चैव ते गत्यां !गच्छन्ति पुरुषोत्तमम् !  
<12336.3/2> एकान्तिनस् तु पुरुषा !गछन्ति परमं पदम् !!१२३३६।३!  
<12336.4/1> नूनम् एकान्तधर्मो ऽयं !श्रेष्ठो नारायणप्रियः !  
<12336.4/2> अगत्वा गतयस् तिस्रो !यद् गच्छन्त्य् अव्ययं हरिम् !!१२३३६।४!  
<12336.5/1> सहोपनिषदान् वेदान् !ये विप्राः सम्यग् आस्थिताः !  
<12336.5/2> पठन्ति विधिम् आस्थाय !ये चापि यतिधर्मिणः !!१२३३६।५!  
<12336.6/1> तेभ्यो विशिष्टां जानामि !गतिम् एकान्तिनां नृणाम् !  
<12336.6/2> केनैष धर्मः कथितो !देवेन ऋषिणापि वा !!१२३३६।६!  
<12336.7/1> एकान्तिनां च का चर्या !कदा चोत्पादिता विभो !  
<12336.7/2> एतन् मे संशयं छिन्धि !परं कौतूहलं हि मे !!१२३३६।७!  
<12336.8/1> वैशम्पायन उवाच: समुपोढेष्व् अनीकेषु !कुरुपाण्डवयोर् मृधे !  
<12336.8/2> अर्जुने विमनस्के च !गीता भगवता स्वयम् !!१२३३६।८!  
<12336.9/1> आगतिश् च गतिश् चैव !पूर्वं ते कथिता मया !  
<12336.9/2> गहनो ह्य् एष धर्मो वै !दुर्विज्ञेयो ऽकृतात्मभिः !!१२३३६।९!  
<12336.10/1> सम्मितः सामवेदेन !पुरैवादियुगे कृतः !  
<12336.10/2> धार्यते स्वयम् ईशेन !राजन् नारायणेन ह !!१२३३६।१०!  
<12336.11/1> एतम् अर्थं महाराज !पृष्टः पार्थेन नारदः !  
<12336.11/2> ऋषिमध्ये महाभागः !शृण्वतोः कृष्णभीष्मयोः !!१२३३६।११!  
<12336.12/1> गुरुणा च ममाप्य् एष !कथितो नृप_२सत्तम !  
<12336.12/2> यथा तु कथितस् तत्र !नारदेन तथा शृणु !!१२३३६।१२!  
<12336.13/1> यदासीन् मानसं जन्म !नारायणमुखोद्गतम् !  
<12336.13/2> ब्रह्मणः पृथिवीपाल !तदा नारायणः स्वयम् !  
<12336.13/3> तेन धर्मेण कृतवान् !दैवं पित्र्यं च भारत !!१२३३६।१३!  
<12336.14/1> फेनपा_१ ऋषयश् चैव !तं धर्मं प्रतिपेदिरे !  
<12336.14/2> वैखानसाः फेनपेभ्यो_१ !धर्मम् एतं प्रपेदिरे !  
<12336.14/3> वैखानसेभ्यः सोमस् तु !ततः सो ऽन्तर्दधे पुनः !!१२३३६।१४!  
<12336.15/1> यदासीच् चाक्षुषं जन्म !द्वितीयं ब्रह्मणो नृप_२ !  
<12336.15/2> तदा पितामहात् सोमाद् !एतं धर्मम् अजानत !  
<12336.15/3> नारायणात्मकं राजन् !रुद्राय प्रददौ च सः !!१२३३६।१५!  
<12336.16/1> ततो योगस्थितो रुद्रः !पुरा कृतयुगे नृप_२ !  
<12336.16/2> वालखिल्यान् ऋषीन् सर्वान् !धर्मम् एतम् अपाठयत् !  
<12336.16/3> अन्तर्दधे ततो भूयस् !तस्य देवस्य मायया !!१२३३६।१६!  
<12336.17/001> [X क्७ द्४।९ इन्स्।:: वालखिल्या महात्मानो !धर्माय प्रददुश् च तम् !१२३३६।१६८९९! X]  
<12336.17/1> तृतीयं ब्रह्मणो जन्म !यदासीद् वाचिकं महत् !  
<12336.17/2> तत्रैष धर्मः सम्भूतः !स्वयं नारायणान् नृप_२ !!१२३३६।१७!  
<12336.18/1> सुपर्णो नाम तम् ऋषिः !प्राप्तवान् पुरुषोत्तमात् !  
<12336.18/2> तपसा वै सुतप्तेन !दमेन नियमेन च !!१२३३६।१८!  
<12336.19/1> त्रिः परिक्रान्तवान् एतत् !सुपर्णो धर्मम् उत्तमम् !  
<12336.19/2> यस्मात् तस्माद् व्रतं ह्य् एतत् !त्रिसौपर्णम् इहोच्यते !!१२३३६।१९!  
<12336.20/1> ऋग्वेदपाठपठितं !व्रतम् एतद् धि दुश्चरम् !  
<12336.20/2> सुपर्णाच् चाप्य् अधिगतो !धर्म एष सनातनः !!१२३३६।२०!  
<12336.21/1> वायुना द्विपदां श्रेष्ठ !प्रथितो जगद् आयुषा !  
<12336.21/2> वायोः सकाशात् प्राप्तश् च !ऋषिभिर् विघसाशिभिः !!१२३३६।२१!  
<12336.22/1> तेभ्यो महोदधिश् चैनं !प्राप्तवान् धर्मम् उत्तमम् !  
<12336.22/2> ततः सो ऽन्तर्दधे भूयो !नारायणसमाहितः !!१२३३६।२२!  
<12336.23/1> यदा भूयः श्रवणजा !सृष्टिर् आसीन् महात्मनः !  
<12336.23/2> ब्रह्मणः पुरुषव्याघ्र !तत्र कीर्तयतः शृणु !!१२३३६।२३!  
<12336.24/1> जगत् स्रष्टुमना देवो !हरिर् नारायणः स्वयम् !  
<12336.24/2> चिन्तयाम् आस पुरुषं !जगत् सर्गकरं प्रभुः !!१२३३६।२४!  
<12336.25/1> अथ चिन्तयतस् तस्य !कर्णाभ्यां पुरुषः सृतः !  
<12336.25/2> प्रजासर्गकरो ब्रह्मा !तम् उवाच जगत्पतिः !!१२३३६।२५!  
<12336.26/1> सृज प्रजाः पुत्र सर्वा !मुखतः पादतस् तथा !  
<12336.26/2> श्रेयस् तव विधास्यामि !बलं तेजश् च सुव्रत !!१२३३६।२६!  
<12336.27/1> धर्मं च मत्तो गृह्णीष्व !सात्वतं नाम नामतः !  
<12336.27/2> तेन सर्वं कृतयुगं !स्थापयस्व यथाविधि !!१२३३६।२७!  
<12336.28/1> ततो ब्रह्मा नमश् चक्रे !देवाय हरिमेधसे !  
<12336.28/2> धर्मं चाग्र्यं स जग्राह !सरहस्यं ससङ्ग्रहम् !  
<12336.28/3> आरण्यकेन सहितं !नारायणमुखोद्गतम् !!१२३३६।२८!  
<12336.29/1> उपदिश्य ततो धर्मं !ब्रह्मणे ऽमिततेजसे !  
<12336.29/2> तं कार्तयुगधर्माणं !निराशीःकर्मसञ्ज्ञितम् !  
<12336.29/3> जगाम तमसः पारं !यत्राव्यक्तं व्यवस्थितम् !!१२३३६।२९!  
<12336.30/1> ततो ऽथ वरदो देवो !ब्रह्मलोकपितामहः !  
<12336.30/2> असृजत् स तदा लोकान् !कृत्स्नान् स्थावरजङ्गमान् !!१२३३६।३०!  
<12336.31/1> ततः प्रावर्तत तदा !आदौ कृतयुगं शुभम् !  
<12336.31/2> ततो हि सात्वतो धर्मो !व्याप्य लोकान् अवस्थितः !!१२३३६।३१!  
<12336.32/1> तेनैवाद्येन धर्मेण !ब्रह्मा लोकविसर्गकृत् !  
<12336.32/2> पूजयाम् आस देवेशं !हरिं नारायणं प्रभुम् !!१२३३६।३२!  
<12336.33/1> धर्मप्रतिष्ठाहेतोश् च !मनुं स्वारोचिषं ततः !  
<12336.33/2> अध्यापयाम् आस तदा !लोकानां हितकाम्यया !!१२३३६।३३!  
<12336.34/1> ततः स्वारोचिषः पुत्रं !वयं शङ्खपदं नृप_२ !  
<12336.34/2> अध्यापयत् पुराव्यग्रः !सर्वलोकपतिर् विभुः !!१२३३६।३४!  
<12336.35/1> ततः शङ्खपदश् चापि !पुत्रम् आत्मजम् औरसम् !  
<12336.35/2> दिशापालं सुधर्माणम् !अध्यापयत भारत !  
<12336.35/3> ततः सो ऽन्तर्दधे भूयः !प्राप्ते त्रेतायुगे पुनः !!१२३३६।३५!  
<12336.36/1> नासिक्यजन्मनि पुरा !ब्रह्मणः पार्थिवोत्तम !  
<12336.36/2> धर्मम् एतं स्वयं देवो !हरिर् नारायणः प्रभुः !  
<12336.36/3> उज्जगारारविन्दाक्षो !ब्रह्मणः पश्यतस् तदा !!१२३३६।३६!  
<12336.37/1> सनत्कुमारो भगवांस् !ततः प्राधीतवान् नृप_२ !  
<12336.37/2> सनत्कुमाराद् अपि च !वीरणो वै प्रजापतिः !  
<12336.37/3> कृतादौ कुरुशार्दूल !धर्मम् एतम् अधीतवान् !!१२३३६।३७!  
<12336.38/1> वीरणश् चाप्य् अधीत्यैनं !रौच्याय मनवे ददौ !  
<12336.38/2> रौच्यः पुत्राय शुद्धाय !सुव्रताय सुमेधसे !!१२३३६।३८!  
<12336.39/1> कुक्षिनाम्ने ऽथ प्रददौ !दिशां पालाय धर्मिणे !  
<12336.39/2> ततः सो ऽन्तर्दधे भूयो !नारायणमुखोद्गतः !!१२३३६।३९!  
<12336.40/1> अण्डजे जन्मनि पुनर् !ब्रह्मणे हरियोनये !  
<12336.40/2> एष धर्मः समुद्भूतो !नारायणमुखात् पुनः !!१२३३६।४०!  
<12336.41/1> गृहीतो ब्रह्मणा राजन् !प्रयुक्तश् च यथाविधि !  
<12336.41/2> अध्यापिताश् च मुनयो !नाम्ना बर्हिषदो नृप_२ !!१२३३६।४१!  
<12336.42/1> बर्हिषद्भ्यश् च सङ्क्रान्तः !सामवेदान्तगं_१ द्विजम् !  
<12336.42/2> ज्येष्ठं नाम्नाभिविख्यातं !ज्येष्ठसामव्रतो हरिः !!१२३३६।४२!  
<12336.43/1> ज्येष्ठाच् चाप्य् अनुसङ्क्रान्तो !राजानम् अविकम्पनम् !  
<12336.43/2> अन्तर्दधे ततो राजन्न् !एष धर्मः प्रभोर् हरेः !!१२३३६।४३!  
<12336.44/1> यद् इदं सप्तमं जन्म !पद्मजं ब्रह्मणो नृप_२ !  
<12336.44/2> तत्रैष धर्मः कथितः !स्वयं नारायणेन हि !!१२३३६।४४!  
<12336.45/1> पितामहाय शुद्धाय !युगादौ लोकधारिणे !  
<12336.45/2> पितामहश् च दक्षाय !धर्मम् एतं पुरा ददौ !!१२३३६।४५!  
<12336.46/1> ततो ज्येष्ठे तु दौहित्रे !प्रादाद् दक्षो नृप_२उत्तम !  
<12336.46/2> आदित्ये सवितुर् ज्येष्ठे !विवस्वाञ् जगृहे ततः !!१२३३६।४६!  
<12336.47/1> त्रेतायुगादौ च पुनर् !विवस्वान् मनवे ददौ !  
<12336.47/2> मनुश् च लोकभूत्यर्थं !सुतायेक्ष्वाकवे ददौ !!१२३३६।४७!  
<12336.48/1> इक्ष्वाकुणा च कथितो !व्याप्य लोकान् अवस्थितः !  
<12336.48/2> गमिष्यति क्षयान्ते च !पुनर् नारायणं नृप_२ !!१२३३६।४८!  
<12336.49/1> व्रतिनां चापि यो धर्मः !स ते पूर्वं नृप_२उत्तम !  
<12336.49/2> कथितो हरिगीतासु !समासविधिकल्पितः !!१२३३६।४९!  
<12336.50/1> नारदेन तु सम्प्राप्तः !सरहस्यः ससङ्ग्रहः !  
<12336.50/2> एष धर्मो जगन्नाथात् !साक्षान् नारायणान् नृप_२ !!१२३३६।५०!  
<12336.51/1> एवम् एष महान् धर्म !आद्यो राजन् सनातनः !  
<12336.51/2> दुर्विज्ञेयो दुष्करश् च !सात्वतैर् धार्यते सदा !!१२३३६।५१!  
<12336.52/1> धर्मज्ञानेन चैतेन !सुप्रयुक्तेन कर्मणा !  
<12336.52/2> अहिंसाधर्मयुक्तेन !प्रीयते हरिर् ईश्वरः !!१२३३६।५२!  
<12336.53/1> एकव्यूहविभागो वा !क्वचिद् द्विव्यूहसञ्ज्ञितः !  
<12336.53/2> त्रिव्यूहश् चापि सङ्ख्यातश् !चतुर्व्यूहश् च दृश्यते !!१२३३६।५३!  
<12336.54/1> हरिर् एव हि क्षेत्रज्ञो !निर्ममो निष्कलस् तथा !  
<12336.54/2> जीवश् च सर्वभूतेषु !पञ्चभूतगुणातिगः !!१२३३६।५४!  
<12336.55/1> मनश् च प्रथितं राजन् !पञ्चेन्द्रियसमीरणम् !  
<12336.55/2> एष लोकनिधिर् धीमान् !एष लोकविसर्गकृत् !!१२३३६।५५!  
<12336.56/1> अकर्ता चैव कर्ता च !कार्यं कारणम् एव च !  
<12336.56/2> यथेच्छति तथा राजन् !क्रीडते पुरुषो ऽव्ययः !!१२३३६।५६!  
<12336.57/1> एष एकान्तिधर्मस् ते !कीर्तितो नृप_२सत्तम !  
<12336.57/2> मया गुरुप्रसादेन !दुर्विज्ञेयो ऽकृतात्मभिः !  
<12336.57/3> एकान्तिनो हि पुरुषा !दुर्लभा बहवो नृप_२ !!१२३३६।५७!  
<12336.58/1> यद्य् एकान्तिभिर् आकीर्णं !जगत् स्यात् कुरुनन्दन !  
<12336.58/2> अहिंसकैर् आत्मविद्भिः !सर्वभूतहिते रतैः !  
<12336.58/3> भवेत् कृतयुगप्राप्तिर् !आशीःकर्मविवर्जितैः !!१२३३६।५८!  
<12336.59/1> एवं स भगवान् व्यासो !गुरुर् मम विशां पते !  
<12336.59/2> कथयाम् आस धर्मज्ञो !धर्मराज्ञे द्विजोत्तमः !!१२३३६।५९!  
<12336.60/1> ऋषीणां सन्निधौ राजञ् !शृण्वतोः कृष्णभीष्मयोः !  
<12336.60/2> तस्याप्य् अकथयत् पूर्वं !नारदः सुमहातपाः !!१२३३६।६०!  
<12336.61/1> देवं परमकं ब्रह्म !श्वेतं चन्द्राभम् अच्युतम् !  
<12336.61/2> यत्र चैकान्तिनो यान्ति !नारायणपरायणाः !!१२३३६।६१!  
<12336.62/001> [X त्१ ग्३।६ इन्स्।:: तद् एव केवलं स्थानं !मुक्तानां परमं भवेत् !१२३३६।६१९००! X]  
<12336.62/1> जनमेजय उवाच: एवं बहुविधं धर्मं !प्रतिबुद्धैर् निषेवितम् !  
<12336.62/2> न कुर्वन्ति कथं विप्रा !अन्ये नानाव्रते स्थिताः !!१२३३६।६२!  
<12336.63/1> वैशम्पायन उवाच: तिस्रः प्रकृतयो राजन् !देहबन्धेषु निर्मिताः !  
<12336.63/2> सात्त्विकी राजसी चैव !तामसी चेति भारत !!१२३३६।६३!  
<12336.64/1> देहबन्धेषु पुरुषः !श्रेष्ठः कुरुकुलोद्वह !  
<12336.64/2> सात्त्विकः पुरुषव्याघ्र !भवेन् मोक्षार्थनिश्चितः !!१२३३६।६४!  
<12336.65/1> अत्रापि स विजानाति !पुरुषं ब्रह्मवर्तिनम् !  
<12336.65/2> नारायणपरो मोक्षस् !ततो वै सात्त्विकः स्मृतः !!१२३३६।६५!  
<12336.66/1> मनीषितं च प्राप्नोति !चिन्तयन् पुरुषोत्तमम् !  
<12336.66/2> एकान्तभक्तिः सततं !नारायणपरायणः !!१२३३६।६६!  
<12336.67/1> मनीषिणो हि ये केचिद् !यतयो मोक्षकाङ्क्षिणः !  
<12336.67/2> तेषां वै छिन्नतृष्णानां !योगक्षेमवहो हरिः !!१२३३६।६७!  
<12336.68/1> जायमानं हि पुरुषं !यं पश्येन् मधुसूदनः !  
<12336.68/2> सात्त्विकस् तु स विज्ञेयो !भवेन् मोक्षे च निश्चितः !!१२३३६।६८!  
<12336.69/1> साङ्ख्ययोगेन तुल्यो हि !धर्म एकान्तसेवितः !  
<12336.69/2> नारायणात्मके मोक्षे !ततो यान्ति परां गतिम् !!१२३३६।६९!  
<12336.70/1> नारायणेन दृष्टश् च !प्रतिबुद्धो भवेत् पुमान् !  
<12336.70/2> एवम् आत्मेच्छया राजन् !प्रतिबुद्धो न जायते !!१२३३६।७०!  
<12336.71/1> राजसी तामसी चैव !व्यामिश्रे प्रकृती स्मृते !  
<12336.71/2> तदात्मकं हि पुरुषं !जायमानं विशां पते !  
<12336.71/3> प्रवृत्तिलक्षणैर् युक्तं !नावेक्षति हरिः स्वयम् !!१२३३६।७१!  
<12336.72/1> पश्यत्य् एनं जायमानं !ब्रह्मा लोकपितामहः !  
<12336.72/2> रजसा तमसा चैव !मानुषं समभिप्लुतम् !!१२३३६।७२!  
<12336.73/1> कामं देवाश् च ऋषयः !सत्त्वस्था नृप_२सत्तम !  
<12336.73/2> हीनाः सत्त्वेन सूक्ष्मेण !ततो वैकारिकाः स्मृताः !!१२३३६।७३!  
<12336.74/1> जनमेजय उवाच: कथं वैकारिको गच्छेत् !पुरुषः पुरुषोत्तमम् !!१२३३६।७४!  
<12336.75/001> [X क्१।२।४।६ व्१ बो।६-९ द३॥अ४ द्न्१।ण्४ द्स् द्२-५।७-९ एदितिओन्स् इन्स्।:: वद सर्वं यथादृष्टं !प्रवृत्तिं च यथाक्रमम् !१२३३६।७४९०१! X]  
<12336.75/1> वैशम्पायन उवाच: सुसूक्ष्मसत्त्वसंयुक्तं !संयुक्तं त्रिभिर् अक्षरैः !  
<12336.75/2> पुरुषः पुरुषं गच्छेन् !निष्क्रियः पञ्चविंशकम् !!१२३३६।७५!  
<12336.76/1> एवम् एकं साङ्ख्ययोगं !वेदारण्यकम् एव च !  
<12336.76/2> परस्पराङ्गान्य् एतानि !पञ्चरात्रं च कथ्यते !  
<12336.76/3> एष एकान्तिनां धर्मो !नारायणपरात्मकः !!१२३३६।७६!  
<12336.77/1> यथा समुद्रात् प्रसृता जलौघास् !  
<12336.77/2> तम् एव राजन् पुनर् आविशन्ति !  
<12336.77/3> इमे तथा ज्ञानमहाजलौघा !  
<12336.77/4> नारायणं वै पुनर् आविशन्ति !!१२३३६।७७!  
<12336.78/1> एष ते कथितो धर्मः !सात्वतो यदुबान्धव !  
<12336.78/2> कुरुष्वैनं यथान्यायं !यदि शक्नोषि भारत !!१२३३६।७८!  
<12336.79/1> एवं हि सुमहाभागो !नारदो गुरवे मम !  
<12336.79/2> श्वेतानां यतिनाम् आह !एकान्तगतिम् अव्ययाम् !!१२३३६।७९!  
<12336.80/1> व्यासश् चाकथयत् प्रीत्या !धर्मपुत्राय धीमते !  
<12336.80/2> स एवायं मया तुभ्यम् !आख्यातः प्रसृतो गुरोः !!१२३३६।८०!  
<12336.81/1> इत्थं हि दुश्चरो धर्म !एष पार्थिवसत्तम !  
<12336.81/2> यथैव त्वं तथैवान्ये !न भजन्ति विमोहिताः !!१२३३६।८१!  
<12336.82/1> कृष्ण एव हि लोकानां !भावनो मोहनस् तथा !  
<12336.82/2> संहारकारकश् चैव !कारणं च विशां पते !!१२३३६।८२!  
<12337.1/1> जनमेजय उवाच: साङ्ख्यं योगं पञ्चरात्रं !वेदारण्यकम् एव च !  
<12337.1/2> ज्ञानान्य् एतानि ब्रह्मर्षे !लोकेषु प्रचरन्ति ह !!१२३३७।१!  
<12337.2/1> किम् एतान्य् एकनिष्ठानि !पृथङ्निष्ठानि वा मुने !  
<12337.2/2> प्रब्रूहि वै मया पृष्टः !प्रवृत्तिं च यथाक्रमम् !!१२३३७।२!  
<12337.3/1> वैशम्पायन उवाच: जज्ञे बहुज्ञं परम् अत्युदारं !  
<12337.3/2> यं द्वीपमध्ये सुतम् आत्मवन्तम् !  
<12337.3/3> पराशराद् गन्धवती महर्षिं !  
<12337.3/4> तस्मै नमो ऽज्ञानतमोनुदाय !!१२३३७।३!  
<12337.4/1> पितामहाद्यं प्रवदन्ति षष्ठं !  
<12337.4/2> महर्षिम् आर्षेयविभूतियुक्तम् !  
<12337.4/3> नारायणस्यांशजम् एकपुत्रं !  
<12337.4/4> द्वैपायनं वेदमहानिधानम् !!१२३३७।४!  
<12337.5/1> तम् आदिकालेषु महाविभूतिर् !  
<12337.5/2> नारायणो ब्रह्ममहानिधानम् !  
<12337.5/3> ससर्ज पुत्रार्थम् उदारतेजा !  
<12337.5/4> व्यासं महात्मानम् अजः पुराणः !!१२३३७।५!  
<12337.6/1> जनमेजय उवाच: त्वयैव कथितः पूर्वं !सम्भवो द्विजसत्तम !  
<12337.6/2> वसिष्ठस्य सुतः शक्तिः !शक्तेः पुत्रः पराशरः !!१२३३७।६!  
<12337.7/1> पराशरस्य दायादः !कृष्णद्वैपायनो मुनिः !  
<12337.7/2> भूयो नारायणसुतं !त्वम् एवैनं प्रभाषसे !!१२३३७।७!  
<12337.8/1> किम् अतः पूर्वजं जन्म !व्यासस्यामिततेजसः_१ !  
<12337.8/2> कथयस्वोत्तममते_२ !जन्म नारायणोद्भवम् !!१२३३७।८!  
<12337.9/1> वैशम्पायन उवाच: वेदार्थान् वेत्तुकामस्य !धर्मिष्ठस्य तपोनिधेः !  
<12337.9/2> गुरोर् मे ज्ञाननिष्ठस्य !हिमवत्पादए आसतः !!१२३३७।९!  
<12337.10/1> कृत्वा भारतम् आख्यानं !तपःश्रान्तस्य धीमतः !  
<12337.10/2> शुश्रूषां तत्परा राजन् !कृतवन्तो वयं तदा !!१२३३७।१०!  
<12337.11/1> सुमन्तुर् जैमिनिश् चैव !पैलश् च सुदृढव्रतः !  
<12337.11/2> अहं चतुर्थः शिष्यो वै !शुको व्यासात्मजस् तथा !!१२३३७।११!  
<12337.12/1> एभिः परिवृतो व्यासः !शिष्यैः पञ्चभिर् उत्तमैः !  
<12337.12/2> शुशुभे हिमवत्पादे !भूतैर् भूतपतिर् यथा !!१२३३७।१२!  
<12337.13/1> वेदान् आवर्तयन् साङ्गान् !भारतार्थांश् च सर्वशः !  
<12337.13/2> तम् एकमनसं दान्तं !युक्ता वयम् उपास्महे !!१२३३७।१३!  
<12337.14/1> कथान्तरे ऽथ कस्मिंश्चित् !पृष्टो ऽस्माभिर् द्विजोत्तमः !  
<12337.14/2> वेदार्थान् भारतार्थांश् च !जन्म नारायणात् तथा !!१२३३७।१४!  
<12337.15/1> स पूर्वम् उक्त्वा वेदार्थान् !भारतार्थांश् च तत्त्ववित् !  
<12337.15/2> नारायणाद् इदं जन्म !व्याहर्तुम् उपचक्रमे !!१२३३७।१५!  
<12337.16/1> शृणुध्वम् आख्यानवरम् !एतद् आर्षेयम् उत्तमम् !  
<12337.16/2> आदिकालोद्भवं विप्रास् !तपसाधिगतं मया !!१२३३७।१६!  
<12337.17/1> प्राप्ते प्रजाविसर्गे वै !सप्तमे पद्मसम्भवे !  
<12337.17/2> नारायणो महायोगी !शुभाशुभविवर्जितः !!१२३३७।१७!  
<12337.18/1> ससृजे नाभितः पुत्रं !ब्रह्माणम् अमितप्रभम् !  
<12337.18/2> ततः स प्रादुर् अभवद् !अथैनं वाक्यम् अब्रवीत् !!१२३३७।१८!  
<12337.19/1> मम त्वं नाभितो जातः !प्रजासर्गकरः प्रभुः !  
<12337.19/2> सृज प्रजास् त्वं विविधा !ब्रह्मन् सजडपण्डिताः !!१२३३७।१९!  
<12337.20/1> स एवम् उक्तो विमुखश् !चिन्ताव्याकुलमानसः !  
<12337.20/2> प्रणम्य वरदं देवम् !उवाच हरिम् ईश्वरम् !!१२३३७।२०!  
<12337.21/1> का शक्तिर् मम देवेश !प्रजाः स्रष्टुं नमो ऽस्तु ते !  
<12337.21/2> अप्रज्ञावान् अहं देव !विधत्स्व यद् अनन्तरम् !!१२३३७।२१!  
<12337.22/1> स एवम् उक्तो भगवान् !भूत्वाथान्तर्हितस् ततः !  
<12337.22/2> चिन्तयाम् आस देवेशो !बुद्धिं बुद्धिमतां वरः !!१२३३७।२२!  
<12337.23/1> स्वरूपिणी ततो बुद्धिर् !उपतस्थे हरिं प्रभुम् !  
<12337.23/2> योगेन चैनां निर्योगः !स्वयं नियुयुजे तदा !!१२३३७।२३!  
<12337.24/1> स ताम् ऐश्वर्ययोगस्थां !बुद्धिं शक्तिमतीं सतीम् !  
<12337.24/2> उवाच वचनं देवो !बुद्धिं वै प्रभुर् अव्ययः !!१२३३७।२४!  
<12337.25/1> ब्रह्माणं प्रविशस्वेति !लोकसृष्ट्यर्थसिद्धये !  
<12337.25/2> ततस् तम् ईश्वरादिष्टा !बुद्धिः क्षिप्रं विवेश सा !!१२३३७।२५!  
<12337.26/1> अथैनं बुद्धिसंयुक्तं !पुनः स ददृशे हरिः !  
<12337.26/2> भूयश् चैनं वचः प्राह !सृजेमा विविधाः प्रजाः !!१२३३७।२६!  
<12337.27/001> [X क्१।२।४।६।७ व्१ बो।६-९ द३॥अ४ द्न्२।ण्४ द्स् द्२-५।७-९ त्१ ग्१।३।६ च्स् कुम्भ्॥एद्। इन्स्।:: बाढम् इत्य् एव कृत्वा स !यथाज्ञां शिरसा हरेः !१२३३७।२६९०२! X]  
<12337.27/002> [X द्७ त्१ ग्३।६ चोन्त्।:: तथाकरोच् च धर्मात्मा !ब्रह्मा लोकपितामहः !१२३३७।२६९०३! X]  
<12337.27/1> एवम् उक्त्वा स भगवांस् !तत्रैवान्तरधीयत !  
<12337.27/2> प्राप चैव मुहूर्तेन !स्वस्थानं देवसञ्ज्ञितम् !!१२३३७।२७!  
<12337.28/1> तां चैव प्रकृतिं प्राप्य !एकीभावगतो ऽभवत् !  
<12337.28/2> अथास्य बुद्धिर् अभवत् !पुनर् अन्या तदा किल !!१२३३७।२८!  
<12337.29/1> सृष्टा इमाः प्रजाः सर्वा !ब्रह्मणा परमेष्ठिना !  
<12337.29/2> दैत्यदानवगन्धर्व !रक्षोगणसमाकुलाः !  
<12337.29/3> जाता हीयं वसुमती !भाराक्रान्ता तपस्विनी !!१२३३७।२९!  
<12337.30/1> बहवो बलिनः पृथ्व्यां !दैत्यदानवराक्षसाः !  
<12337.30/2> भविष्यन्ति तपोयुक्ता !वरान् प्राप्स्यन्ति चोत्तमान् !!१२३३७।३०!  
<12337.31/1> अवश्यम् एव तैः सर्वैर् !वरदानेन दर्पितैः !  
<12337.31/2> बाधितव्याः सुरगणा !ऋषयश् च तपोधनाः !  
<12337.31/3> तत्र न्याय्यम् इदं कर्तुं !भारावतरणं मया !!१२३३७।३१!  
<12337.32/1> अथ नानासमुद्भूतैर् !वसुधायां यथाक्रमम् !  
<12337.32/2> निग्रहेण च पापानां !साधूनां प्रग्रहेण च !!१२३३७।३२!  
<12337.33/1> इमां तपस्विनीं सत्यां !धारयिष्यामि मेदिनीम् !  
<12337.33/2> मया ह्य् एषा हि ध्रियते !पातालस्थेन भोगिना !!१२३३७।३३!  
<12337.34/1> मया धृता धारयति !जगद् धि सचराचरम् !  
<12337.34/2> तस्मात् पृथ्व्याः परित्राणं !करिष्ये सम्भवं गतः !!१२३३७।३४!  
<12337.35/1> एवं स चिन्तयित्वा तु !भगवान् मधुसूदनः !  
<12337.35/2> रूपाण्य् अनेकान्य् असृजत् !प्रादुर्भावभवाय सः !!१२३३७।३५!  
<12337.36/1> वाराहं नारसिंहं च !वामनं मानुषं तथा !  
<12337.36/2> एभिर् मया निहन्तव्या !दुर्विनीताः सुरारयः !!१२३३७।३६!  
<12337.37/1> अथ भूयो जगत्स्रष्टा !भोःशब्देनानुनादयन् !  
<12337.37/2> सरस्वतीम् उच्चचार !तत्र सारस्वतो ऽभवत् !!१२३३७।३७!  
<12337.38/1> अपान्तरतमा नाम !सुतो वाक्सम्भवो विभोः !  
<12337.38/2> भूतभव्यभविष्यज्ञः !सत्यवादी दृढव्रतः !!१२३३७।३८!  
<12337.39/1> तम् उवाच नतं मूर्ध्ना !देवानाम् आदिर् अव्ययः !  
<12337.39/2> वेदाख्याने श्रुतिः कार्या !त्वया मतिमतां वर !  
<12337.39/3> तस्मात् कुरु यथाज्ञप्तं !मयैतद् वचनं मुने !!१२३३७।३९!  
<12337.40/1> तेन भिन्नास् तदा वेदा !मनोः स्वायम्भुवे ऽन्तरे !  
<12337.40/2> ततस् तुतोष भगवान् !हरिस् तेनास्य कर्मणा !  
<12337.40/3> तपसा च सुतप्तेन !यमेन नियमेन च !!१२३३७।४०!  
<12337.41/1> श्रीभगवान् उवाच: मन्वन्तरेषु पुत्र त्वम् !एवं लोकप्रवर्तकः !  
<12337.41/2> भविष्यस्य् अचलो ब्रह्मन्न् !अप्रधृष्यश् च नित्यशः !!१२३३७।४१!  
<12337.42/1> पुनस् तिष्ये च सम्प्राप्ते !कुरवो नाम भारताः !  
<12337.42/2> भविष्यन्ति महात्मानो !राजानः प्रथिता भुवि !!१२३३७।४२!  
<12337.43/1> तेषां त्वत्तः प्रसूतानां !कुलभेदो भविष्यति !  
<12337.43/2> परस्परविनाशार्थं !त्वाम् ऋते द्विजसत्तम !!१२३३७।४३!  
<12337.44/1> तत्राप्य् अनेकधा वेदान् !भेत्स्यसे तपसान्वितः !  
<12337.44/2> कृष्णे युगे च सम्प्राप्ते !कृष्णवर्णो भविष्यसि !!१२३३७।४४!  
<12337.45/1> धर्माणां विविधानां च !कर्ता ज्ञानकरस् तथा !  
<12337.45/2> भविष्यसि तपोयुक्तो !न च रागाद् विमोक्ष्यसे !!१२३३७।४५!  
<12337.46/1> वीतरागश् च पुत्रस् ते !परमात्मा भविष्यति !  
<12337.46/2> महेश्वरप्रसादेन !नैतद् वचनम् अन्यथा !!१२३३७।४६!  
<12337.47/1> यं मानसं वै प्रवदन्ति पुत्रं !  
<12337.47/2> पितामहस्योत्तमबुद्धियुक्तम् !  
<12337.47/3> वसिष्ठम् अग्र्यं तपसो निधानं !  
<12337.47/4> यश् चापि सूर्यं व्यतिरिच्य भाति !!१२३३७।४७!  
<12337.48/1> तस्यान्वये चापि ततो महर्षिः !  
<12337.48/2> पराशरो नाम महाप्रभावः !  
<12337.48/3> पिता स ते वेदनिधिर् वरिष्ठो !  
<12337.48/4> महातपा वै तपसो निवासः !  
<12337.48/5> कानीनगर्भः पितृकन्यकायां !  
<12337.48/6> तस्माद् ऋषेस् त्वं भविता च पुत्रः !!१२३३७।४८!  
<12337.49/1> भूतभव्यभविष्याणां !छिन्नसर्वार्थसंशयः !  
<12337.49/2> ये ह्य् अतिक्रान्तकाः पूर्वं !सहस्रयुगपर्ययाः !!१२३३७।४९!  
<12337.50/1> तांश् च सर्वान् मयोद्दिष्टान् !द्रक्ष्यसे तपसान्वितः !  
<12337.50/2> पुनर् द्रक्ष्यसि चानेक !सहस्रयुगपर्ययान् !!१२३३७।५०!  
<12337.51/1> अनादिनिधनं लोके !चक्रहस्तं च मां मुने !  
<12337.51/2> अनुध्यानान् मम मुने !नैतद् वचनम् अन्यथा !!१२३३७।५१!  
<12337.52/0> [X क्६ व्१ बो।६-९ द३॥अ४ द्न्१।ण्४ द्स् द्२।३।५।८ कुम्भ्॥एद्। इन्स्।:: भविष्यति महासत्त्व !ख्यातिश् चाप्य् अतुला तव !!१२३३७।५१९०४! X]  
<12337.52/1> शनैश्चरः सूर्यपुत्रो !भविष्यति मनुर् महान् !  
<12337.52/2> तस्मिन् मन्वन्तरे चैव !सप्तर्षिगणपूर्वकः !  
<12337.52/3> त्वम् एव भविता वत्स !मत्प्रसादान् न संशयः !!१२३३७।५२!  
<12337.53/001> [X क्६ व्१ बो।६-९ द३॥अ४ द्न्१।ण्४ द्स् द्२।३।५।८ कुम्भ्॥एद्। इन्स्।:: यत् किञ्चिद् विद्यते लोके !सर्वं तन् मद्विचेष्टितम् !  
<12337.53/002> X अन्यो ह्य् अन्यं चिन्तयति !स्वच्छन्दं विदधाम्य् अहम् !१२३३७।५२९०५! X]  
<12337.53/1> व्यास उवाच: एवं सारस्वतम् ऋषिम् !अपान्तरतमं तदा !  
<12337.53/2> उक्त्वा वचनम् ईशानः !साधयस्वेत्य् अथाब्रवीत् !!१२३३७।५३!  
<12337.54/1> सो ऽहं तस्य प्रसादेन !देवस्य हरिमेधसः !  
<12337.54/2> अपान्तरतमा नाम !ततो जातो आज्ञया हरेः !  
<12337.54/3> पुनश् च जातो विख्यातो !वसिष्ठकुलनन्दनः !!१२३३७।५४!  
<12337.55/1> तद् एतत् कथितं जन्म !मया पूर्वकम् आत्मनः !  
<12337.55/2> नारायणप्रसादेन !तथा नारायणांशजम् !!१२३३७।५५!  
<12337.56/1> मया हि सुमहत् तप्तं !तपः परमदारुणम् !  
<12337.56/2> पुरा मतिमतां श्रेष्ठाः !परमेण समाधिना !!१२३३७।५६!  
<12337.57/1> एतद् वः कथितं सर्वं !यन् मां पृच्छथ पुत्रकाः !  
<12337.57/2> पूर्वजन्म भविष्यं च !भक्तानां स्नेहतो मया !!१२३३७।५७!  
<12337.58/1> वैशम्पायन उवाच: एष ते कथितः पूर्वं !सम्भवो ऽस्मद्गुरोर् नृप_२ !  
<12337.58/2> व्यासस्याक्लिष्टमनसो !यथा पृष्टः पुनः शृणु !!१२३३७।५८!  
<12337.59/1> साङ्ख्यं योगं पञ्चरात्रं !वेदाः पाशुपतं तथा !  
<12337.59/2> ज्ञानान्य् एतानि राजर्षे !विद्धि नानामतानि वै !!१२३३७।५९!  
<12337.60/1> साङ्ख्यस्य वक्ता कपिलः !परमर्षिः स उच्यते !  
<12337.60/2> हिरण्यगर्भो योगस्य !वेत्ता नान्यः पुरातनः !!१२३३७।६०!  
<12337.61/1> अपान्तरतमाश् चैव !वेदाचार्यः स उच्यते !  
<12337.61/2> प्राचीनगर्भं तम् ऋषिं !प्रवदन्तीह केचन !!१२३३७।६१!  
<12337.62/1> उमापतिर् भूतपतिः !श्रीकण्ठो ब्रह्मणः सुतः !  
<12337.62/2> उक्तवान् इदम् अव्यग्रो !ज्ञानं पाशुपतं शिवः !!१२३३७।६२!  
<12337.63/1> पञ्चरात्रस्य कृत्स्नस्य !वेत्ता तु भगवान् स्वयम् !  
<12337.63/2> सर्वेषु च नृप_२श्रेष्ठ !ज्ञानेष्व् एतेषु दृश्यते !!१२३३७।६३!  
<12337.64/1> यथागमं यथाज्ञानं !निष्ठा नारायणः प्रभुः !  
<12337.64/2> न चैनम् एवं जानाति !तमोभूता विशां पते !!१२३३७।६४!  
<12337.65/1> तम् एव शास्त्रकर्तारं !प्रवदन्ति मनीषिणः !  
<12337.65/2> निष्ठां नारायणम् ऋषिं !नान्यो ऽस्तीति च वादिनः !!१२३३७।६५!  
<12337.66/1> निःसंशयेषु सर्वेषु !नित्यं वसति वै हरिः !  
<12337.66/2> ससंशयान् हेतुबलान् !नाध्यावसति माधवः !!१२३३७।६६!  
<12337.67/1> पञ्चरात्रविदो ये तु !यथाक्रमपरा नृप_२ !  
<12337.67/2> एकान्तभावोपगतास् !ते हरिं प्रविशन्ति वै !!१२३३७।६७!  
<12337.68/1> साङ्ख्यं च योगं च सनातने द्वे !  
<12337.68/2> वेदाश् च सर्वे निखिलेन राजन् !  
<12337.68/3> सर्वैः समस्तैर् ऋषिभिर् निरुक्तो !  
<12337.68/4> नारायणो विश्वम् इदं पुराणम् !!१२३३७।६८!  
<12337.69/1> शुभाशुभं कर्म समीरितं यत् !  
<12337.69/2> प्रवर्तते सर्वलोकेषु किञ्चित् !  
<12337.69/3> तस्माद् ऋषेस् तद् भवतीति विद्याद् !  
<12337.69/4> दिव्य् अन्तरिक्षे भुवि चाप्सु चापि !!१२३३७।६९!  
<12338.1/1> जनमेजय उवाच: बहवः पुरुषा ब्रह्मन्न् !उताहो एक एव तु !  
<12338.1/2> को ह्य् अत्र पुरुषः श्रेष्ठः !को वा योनिर् इहोच्यते !!१२३३८।१!  
<12338.2/1> वैशम्पायन उवाच: बहवः पुरुषा लोके !साङ्ख्ययोगविचारिणाम् !  
<12338.2/2> नैतद् इच्छन्ति पुरुषम् !एकं कुरुकुलोद्वह !!१२३३८।२!  
<12338.3/1> बहूनां पुरुषाणां च !यथैका योनिर् उच्यते !  
<12338.3/2> तथा तं पुरुषं विश्वं !व्याख्यास्यामि गुणाधिकम् !!१२३३८।३!  
<12338.4/1> नमस्कृत्वा तु गुरवे !व्यासायामिततेजसे !  
<12338.4/2> तपोयुक्ताय दान्ताय !वन्द्याय परमर्षये !!१२३३८।४!  
<12338.5/1> इदं पुरुषसूक्तं हि !सर्ववेदेषु पार्थिव !  
<12338.5/2> ऋतं सत्यं च विख्यातम् !ऋषिसिंहेन चिन्तितम् !!१२३३८।५!  
<12338.6/1> उत्सर्गेणापवादेन !ऋषिभिः कपिलादिभिः !  
<12338.6/2> अध्यात्मचिन्ताम् आश्रित्य !शास्त्राण्य् उक्तानि भारत !!१२३३८।६!  
<12338.7/1> समासतस् तु यद् व्यासः !पुरुषैकत्वम् उक्तवान् !  
<12338.7/2> तत् ते ऽहं सम्प्रवक्ष्यामि !प्रसादाद् अमितौजसः !!१२३३८।७!  
<12338.8/1> अत्राप्य् उदाहरन्तीमम् !इतिहासं पुरातनम् !  
<12338.8/2> ब्रह्मणा सह संवादं !त्र्यम्बकस्य विशां पते !!१२३३८।८!  
<12338.9/1> क्षीरोदस्य समुद्रस्य !मध्ये हाटकसप्रभः !  
<12338.9/2> वैजयन्त इति ख्यातः !पर्वतप्रवरो नृप_२ !!१२३३८।९!  
<12338.10/1> तत्राध्यात्मगतिं देव !एकाकी प्रविचिन्तयन् !  
<12338.10/2> वैराजसदने नित्यं !वैजयन्तं निषेवते !!१२३३८।१०!  
<12338.11/1> अथ तत्रासतस् तस्य !चतुर्वक्त्रस्य धीमतः !  
<12338.11/2> ललाटप्रभवः पुत्रः !शिव आगाद् यदृच्छया !  
<12338.11/3> आकाशेनैव योगीशः !पुरा त्रिनयनः प्रभुः !!१२३३८।११!  
<12338.12/1> ततः खान् निपपाताशु !धरणीधरमूर्धनि !  
<12338.12/2> अग्रतश् चाभवत् प्रीतो !ववन्दे चापि पादयोः !!१२३३८।१२!  
<12338.13/1> तं पादयोर् निपतितं !दृष्ट्वा सव्येन पाणिना !  
<12338.13/2> उत्थापयाम् आस तदा !प्रभुर् एकः प्रजापतिः !!१२३३८।१३!  
<12338.14/1> उवाच चैनं भगवांश् !चिरस्यागतम् आत्मजम् !  
<12338.14/2> स्वागतं ते महाबाहो !दिष्ट्या प्राप्तो ऽसि मे ऽन्तिकम् !!१२३३८।१४!  
<12338.15/1> कच्चित् ते कुशलं पुत्र !स्वाध्यायतपसोः सदा !  
<12338.15/2> नित्यम् उग्रतपास् त्वं हि !ततः पृच्छामि ते पुनः !!१२३३८।१५!  
<12338.16/1> रुद्र उवाच: त्वत्प्रसादेन भगवन् !स्वाध्यायतपसोर् मम !  
<12338.16/2> कुशलं चाव्ययं चैव !सर्वस्य जगतस् तथा !!१२३३८।१६!  
<12338.17/1> चिरदृष्टो हि भगवान् !वैराजसदने मया !  
<12338.17/2> ततो ऽहं पर्वतं प्राप्तस् त्व् !इमं त्वत्पादसेवितम् !!१२३३८।१७!  
<12338.18/1> कौतूहलं चापि हि मे !एकान्तगमनेन ते !  
<12338.18/2> नैतत् कारणम् अल्पं हि !भविष्यति पितामह !!१२३३८।१८!  
<12338.19/1> किं नु तत् सदनं श्रेष्ठं !क्षुत्पिपासाविवर्जितम् !  
<12338.19/2> सुरासुरैर् अध्युषितम् !ऋषिभिश् चामितप्रभैः !!१२३३८।१९!  
<12338.20/1> गन्धर्वैर् अप्सरोभिश् च !सततं सन्निषेवितम् !  
<12338.20/2> उत्सृज्येमं गिरिवरम् !एकाकी प्राप्तवान् असि !!१२३३८।२०!  
<12338.21/1> ब्रह्मोवाच: वैजयन्तो गिरिवरः !सततं सेव्यते मया !  
<12338.21/2> अत्रैकाग्रेण मनसा !पुरुषश् चिन्त्यते विराट् !!१२३३८।२१!  
<12338.22/1> रुद्र उवाच: बहवः पुरुषा ब्रह्मंस् !त्वया सृष्टाः स्वयम्भुवा !  
<12338.22/2> सृज्यन्ते चापरे ब्रह्मन् !स चैकः पुरुषो विराट् !!१२३३८।२२!  
<12338.23/1> को ह्य् असौ चिन्त्यते ब्रह्मंस् !त्वया वै पुरुषोत्तमः !  
<12338.23/2> एतन् मे संशयं ब्रूहि !महत् कौतूहलं हि मे !!१२३३८।२३!  
<12338.24/1> ब्रह्मोवाच: बहवः पुरुषाः पुत्र !ये त्वया समुदाहृताः !  
<12338.24/2> एवम् एतद् अतिक्रान्तं !द्रष्टव्यं नैवम् इत्य् अपि !  
<12338.24/3> आधारं तु प्रवक्ष्यामि !एकस्य पुरुषस्य ते !!१२३३८।२४!  
<12338.25/1> बहूनां पुरुषाणां स !यथैका योनिर् उच्यते !  
<12338.25/2> तथा तं पुरुषं विश्वं !परमं सुमहत्तमम् !  
<12338.25/3> निर्गुणं निर्गुणा भूत्वा !प्रविशन्ति सनातनम् !!१२३३८।२५!  
<12339.1/1> ब्रह्मोवाच: शृणु पुत्र यथा ह्य् एष !पुरुषः शाश्वतो ऽव्ययः !  
<12339.1/2> अक्षयश् चाप्रमेयश् च !सर्वगश् च निरुच्यते !!१२३३९।१!  
<12339.2/1> न स शक्यस् त्वया द्रष्टुं !मयान्यैर् वापि सत्तम !  
<12339.2/2> सगुणो निर्गुणो विश्वो !ज्ञानदृश्यो ह्य् असौ स्मृतः !!१२३३९।२!  
<12339.3/1> अशरीरः शरीरेषु !सर्वेषु निवसत्य् असौ !  
<12339.3/2> वसन्न् अपि शरीरेषु !न स लिप्यति कर्मभिः !!१२३३९।३!  
<12339.4/1> ममान्तरात्मा तव च !ये चान्ये देहसञ्ज्ञिताः !  
<12339.4/2> सर्वेषां साक्षिभूतो ऽसौ !न ग्राह्यः केनचित् क्वचित् !!१२३३९।४!  
<12339.5/1> विश्वमूर्धा विश्वभुजो !विश्वपादाक्षिनासिकः !  
<12339.5/2> एकश् चरति क्षेत्रेषु !स्वैरचारी यथासुखम् !!१२३३९।५!  
<12339.6/1> क्षेत्राणि हि शरीराणि !बीजानि च शुभाशुभे !  
<12339.6/2> तानि वेत्ति स योगात्मा !ततः क्षेत्रज्ञ उच्यते !!१२३३९।६!  
<12339.7/1> नागतिर् न गतिस् तस्य !ज्ञेया भूतेन केनचित् !  
<12339.7/2> साङ्ख्येन विधिना चैव !योगेन च यथाक्रमम् !!१२३३९।७!  
<12339.8/1> चिन्तयामि गतिं चास्य !न गतिं वेद्मि चोत्तमाम् !  
<12339.8/2> यथाज्ञानं तु वक्ष्यामि !पुरुषं तं सनातनम् !!१२३३९।८!  
<12339.9/1> तस्यैकत्वं महत्त्वं हि !स चैकः पुरुषः स्मृतः !  
<12339.9/2> महापुरुषशब्दं स !बिभर्त्य् एकः सनातनः !!१२३३९।९!  
<12339.10/1> एको हुताशो बहुधा समिध्यते !  
<12339.10/2> एकः सूर्यस् तपसां योनिर् एका !  
<12339.10/3> एको वायुर् बहुधा वाति लोके !  
<12339.10/4> महोदधिश् चाम्भसां योनिर् एकः !  
<12339.10/5> पुरुषश् चैको निर्गुणो विश्वरूपस् !  
<12339.10/6> तं निर्गुणं पुरुषं चाविशन्ति !!१२३३९।१०!  
<12339.11/1> हित्वा गुणमयं सर्वं !कर्म हित्वा शुभाशुभम् !  
<12339.11/2> उभे सत्यानृते त्यक्त्वा !एवं भवति निर्गुणः !!१२३३९।११!  
<12339.12/1> अचिन्त्यं चापि तं ज्ञात्वा !भावसूक्ष्मं चतुष्टयम् !  
<12339.12/2> विचरेद् यो यतिर् यत्तः !स गच्छेत् पुरुषं प्रभुम् !!१२३३९।१२!  
<12339.13/1> एवं हि परमात्मानं !केचिद् इच्छन्ति पण्डिताः !  
<12339.13/2> एकात्मानं तथात्मानम् !अपरे ऽध्यात्मचिन्तकाः !!१२३३९।१३!  
<12339.14/1> तत्र यः परमात्मा हि !स नित्यं निर्गुणः स्मृतः !  
<12339.14/2> स हि नारायणो ज्ञेयः !सर्वात्मा पुरुषो हि सः !  
<12339.14/3> न लिप्यते फलैश् चापि !पद्मपत्रम् इवाम्भसा !!१२३३९।१४!  
<12339.15/1> कर्मात्मा त्व् अपरो यो ऽसौ !मोक्षबन्धैः स युज्यते !  
<12339.15/2> ससप्तदशकेनापि !राशिना युज्यते हि सः !  
<12339.15/3> एवं बहुविधः प्रोक्तः !पुरुषस् ते यथाक्रमम् !!१२३३९।१५!  
<12339.16/1> यत् तत् कृत्स्नं लोकतन्त्रस्य धाम !  
<12339.16/2> वेद्यं परं बोधनीयं सबोद्धृ !  
<12339.16/3> मन्ता मन्तव्यं प्राशिता प्राशितव्यं !  
<12339.16/4> घ्राता घ्रेयं स्पर्शिता स्पर्शनीयम् !!१२३३९।१६!  
<12339.17/1> द्रष्टा द्रष्टव्यं श्राविता श्रावणीयं !  
<12339.17/2> ज्ञाता ज्ञेयं सगुणं निर्गुणं च !  
<12339.17/3> यद् वै प्रोक्तं गुणसाम्यं प्रधानं !  
<12339.17/4> नित्यं चैतच् छाश्वतं चाव्ययं च !!१२३३९।१७!  
<12339.18/1> यद् वै सूते धातुर् आद्यं निधानं !  
<12339.18/2> तद् वै विप्राः प्रवदन्ते ऽनिरुद्धम् !  
<12339.18/3> यद् वै लोके वैदिकं कर्म साधु !  
<12339.18/4> आशीर्युक्तं तद् धि तस्योपभोज्यम् !!१२३३९।१८!  
<12339.19/1> देवाः सर्वे मुनयः साधु दान्तास् !  
<12339.19/2> तं प्राग्यज्ञैर् यज्ञभागं यजन्ते !  
<12339.19/3> अहं ब्रह्मा आद्य ईशः प्रजानां !  
<12339.19/4> तस्माज् जातस् त्वं च मत्तः प्रसूतः !  
<12339.19/5> मत्तो जगज् जङ्गमं स्थावरं च !  
<12339.19/6> सर्वे वेदाः सरहस्या हि पुत्र !!१२३३९।१९!  
<12339.20/1> चतुर्विभक्तः पुरुषः !स क्रीडति यथेच्छति !  
<12339.20/2> एवं स एव भगवाञ् !ज्ञानेन प्रतिबोधितः !!१२३३९।२०!  
<12339.21/1> एतत् ते कथितं पुत्र !यथावद् अनुपृच्छतः !  
<12339.21/2> साङ्ख्यज्ञाने तथा योगे !यथावद् अनुवर्णितम् !!१२३३९।२१!  
<12999.31/001> [X द्७ त् ग्१-३।६ इन्स्। अड़्तेर् १२३२६।९३; कुम्भ्॥एद्। अड़्तेर् १२३२६।९२:: ततः कलियुगस्यादौ !भुत्वा राजतरुं श्रितः !  
<12999.31/002> X भाषया मागधेनैव !धर्मराजगृहे वदन् !  
<12999.31/003> X काषायवस्त्रसंवीतो !मुण्डितः शुक्लदन्तवान् !  
<12999.31/004> X शुद्धोदनसुतो बुद्धो !मोहयिष्यामि मानवान् !  
<12999.31/005> X शूद्राः श्राद्धेषु भोज्यन्ते !मयि बुद्धत्वम् आगते !  
<12999.31/006> X भविष्यन्ति नराः सर्वे !मुण्डाः काषायसंवृताः !  
<12999.31/007> X अनध्याया भविष्यन्ति !विप्राश् चाग्निविवर्जिताः !  
<12999.31/008> X अग्निहोत्राणि सीदन्ति !गुरुपूजा च नश्यति !  
<12999.31/009> X न शृण्वन्ति पितुः पुत्रा !न स्नुषा नैव मातरः !  
<12999.31/01> X न मित्रं न कलत्रं वा !वर्तते ह्य् अधरोत्तरम् !  
<12999.31/011> X एवं भूतं जगत् सर्वं !श्रुतिस्मृतिविवर्जितम् !  
<12999.31/012> X भविष्यति कलौ नग्नो ह्य् !अशुद्धो वर्णसङ्करः !  
<12999.31/013> X तेषां सकाशाद् धर्मज्ञा !देवब्रह्मद्विषो नराः !  
<12999.31/014> X भविष्यन्ति ह्य् अशुद्धाश् च !न्यायच्छलविभाषिणः !  
<12999.31/015> X ये नग्नधर्मश्रोतारस् ते !समाः पापनिश्चयैः !  
<12999.31/016> X तस्माद् एते न सम्भाष्या !न स्प्रष्टव्या इतार्थिभिः !  
<12999.31/017> X उपवासत्रयं कुयात् !तत्संसर्गविशुद्धये !  
<12999.31/018> X ततः कलियुगस्यान्ते !ब्राह्मणो हरिपिङ्गलः !  
<12999.31/019> X कल्किर् विष्णुयशःपुत्रो !याज्ञवल्क्यपुरोहितः !  
<12999.31/02> X सहाया ब्राह्मणाः सर्वे !तैर् अहं सहितः पुनः !  
<12999.31/021> X म्लेच्छान् उत्सादयिष्यामि !पाषण्डांश् चैव सर्वशः !  
<12999.31/022> X पाषण्डिषट्कान् हत्वा वै !तत्रान्तःप्रलये ततः !  
<12999.31/023> X अहं पश्चाद् भविष्यामि !यज्ञेषु निरतः सदा !१२९९९।३१! X]  
<12999.32/001> [X क्१।२।४।६ बो।६-९ द३॥अ४ द्न्१।ण्४ द्स् द्२।३।५।७।८ त् ग्१-३।६ कुम्भ्। एद्। इन्स् अड़्तेर् १२३३१।१, व्१ अड़्तेर् ६:: सर्वाश्रमाभिगमनं !सर्वतीर्थावगाहनम् !  
<12999.32/002> X न तथा फलदं सौते !नारायणकथा यथा  
<12999.32/003> X पाविताङ्गाः स्म संव्र्ट्ताः !श्रुत्वेमाम् आदितः कथाम् !  
<12999.32/004> X नारायणाश्रयं पुन्यां !सर्वपापप्रमोचनीम् !  
<12999.32/005> X दुर्दर्शो भगवान् देवः !सर्वलोकनमस्कृतः!  
<12999.32/006> X देवैः सब्रह्मकैः कृत्स्नैर् !अन्यैश् चैव महर्षिभिः !  
<12999.32/007> X दृष्टवान् नारदो यत्र !देवं नारायणं हरिम् !  
<12999.32/008> X नूनम् एतद् ध्य् अनुमतं !तस्य देवस्य सूतज !  
<12999.32/009> X यद् दृष्टवाञ् जगन्नाथम् !अनिरुद्धतनौ स्थितम् !  
<12999.32/01> X यत् प्राद्रवत् पुनर् भूयो !नारदो देवसत्तमौ !  
<12999.32/011> X नरनारायणौ द्रष्टुं !कारणं तद् ब्रवीहि मे !  
<12999.32/012> X सूत उवाच: तस्मिन् यज्ञे वर्तमाने !राज्ञः पारिक्षितस्य वै !  
<12999.32/013> X कर्मान्तरेषु विधिवद् !वर्तमानेषु शौनक !  
<12999.32/014> X कृष्णद्वैपायनं व्यासम् !ऋषिं वेदनिधिं प्रभुम् !  
<12999.32/015> X परिपप्रच्छ राजेन्द्रः !पितामहपितामहम् !  
<12999.32/016> X जनमेजय उवाच: श्वेतद्वीपान् निवृत्तेन !नारदेन सुरर्षिणा !  
<12999.32/017> X ध्यायता भगवद्वाक्यं !चेष्टितं किम् अतः परम् !  
<12999.32/018> X बदर्य्-आश्रमम् आगम्य समागम्य च ताव् ऋषी !  
<12999.32/019> X कियन्तं कालम् अवसत् !कां कथाम् पृष्टवांश् च सः !१२९९९।३२! X]  
  
  
  
  
