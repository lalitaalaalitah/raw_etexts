---
title: 'Yamunacarya: Samvitsiddhi'

---
## Intro

Yamunacarya: Samvitsiddhi  

Yamunacarya: Samvitsiddhi  
Based on the ed. by Roque Mesquita  
Wien : Verlag der Oesterreichischen Akademie der Wissenschaften, 1988  

Input by Somadeva Vasudeva   
Oxford, 5/11/00  

TEXT WITH PADA MARKERS  
Line numbering follows ed.  

## पाठः

अनल्य्तिच् वेर्सिओन् अच्चोर्दिन्ग् तो ब्हेल चोन्वेन्तिओन्स्:  

सन्धि मर्केर्स्:  
(। =स्होर्त् वोwएल्, - =लोन्ग् वोwएल्)  

इन् wओर्द्-सन्धि:  
१: । ।  ए।ग्।: वेद+अन्त = वेदा१न्त  
२: - ।  
३: । -  
४: - -  

इन् सेन्तेन्चे-सन्धि:  
७: । ।  ए।ग्।: च+अपि = चा७पि  
८: । -  
९: - ।  
०: - -  

पद मर्केर्स्  

ड़ोर् अ ड़ोउर्-पद वेर्से:  
॥॥॥॥  $ ॥॥॥॥  &  
॥॥॥॥  % ॥॥॥॥  ॥  

ड़ोर् अ सिx-पद वेर्से:  
॥॥॥॥  $ ॥॥॥॥  &  
॥॥॥॥  % ॥॥॥॥  \  
॥॥॥॥  # ॥॥॥॥  ॥  

यामुनाचार्यः: संवित्सिद्धिः  

एकम् एवाद्वितीयं तद्  $ ब्रह्मेत्य् उपनिषद्वचः  ॥ स्व्स्_१ ॥  
ब्रह्मणो ऽन्यस्य सद्भावं  $ ननु तत् प्रतिषेधति  ॥ स्व्स्_२ ॥  
अत्र ब्रूमो ऽद्वितीयोक्तौ  $ समासः को विवक्षितः  ॥ स्व्स्_३ ॥  
किंस्वित् तत्पुरुषः किं वा  $ बहुव्रीहिर् अथोच्यताम्  ॥ स्व्स्_४ ॥  
पूर्वस्मिन्न् उत्तरस् तावत्  $ प्राधान्येन विवक्ष्यते  ॥ स्व्स्_५ ॥  
पदार्थस् तत्र तद् ब्रह्म  $ ततो ऽन्यत् सदृशं तु वा  ॥ स्व्स्_६ ॥  
तद्विरुद्धम् अथो वा स्यात्  $ त्रिष्व् अप्य् अन्यन् न बाधते  ॥ स्व्स्_७ ॥  
अन्यत्वे सदृशत्वे वा  $ द्वितीयं सिद्ध्यति ध्रुवम्  ॥ स्व्स्_८ ॥  
विरुद्धत्वे द्वितीयेन  $ तृतीयं प्रथमं तु वा  ॥ स्व्स्_९ ॥  
ब्रह्म प्राप्नोति यस्मात् तद्  $ द्वितीयेन विरुध्यते  ॥ स्व्स्_१० ॥  
अतः सप्रथमाः सर्वे  $ तृतीयाद्यर्थराशयः  ॥ स्व्स्_११ ॥  
द्वितीयेन तथा स्पृष्ट्वा  $ स्वस्थास् तिष्ठन्त्य् अबाधिताः  ॥ स्व्स्_१२ ॥  
ननु नञ् ब्रह्मणो ऽन्यस्य  $ सर्वस्यैव निषेधकम्  ॥ स्व्स्_१३ ॥  
द्वितीयग्रहणं यस्मात्  $ सर्वस्यैवोपलक्षणम्  ॥ स्व्स्_१४ ॥  
नैवं निषेधो न ह्य् अस्माद्  $ द्वितीयस्यावगम्यते  ॥ स्व्स्_१५ ॥  
ततो ऽन्यत् तद्विरुद्धं वा  $ सदृशं वात्र वक्ति सः  ॥ स्व्स्_१६ ॥  
द्वितीयं यस्य नैवास्ति  $ तद् ब्रह्मेति विवक्षिते  ॥ स्व्स्_१७ ॥  
सत्यादिलक्षणोक्तीनाम्  $ अपलक्षणता भवेत्  ॥ स्व्स्_१८ ॥  
अद्वितीये द्वितीयार्थ-  $ नास्तितामात्रगोचरे  ॥ स्व्स्_१९ ॥  
स्वनिष्ठत्वान् नञर्थस्य  $ न स्याद् ब्रह्मपदान्वयः  ॥ स्व्स्_२० ॥  
द्वितीयशून्यता तत्र  $ ब्रह्मणो न विशेषणम्  ॥ स्व्स्_२१ ॥  
विशेषणे वा तद् ब्रह्म  $ तृतीयं प्रथमं तु वा  ॥ स्व्स्_२२ ॥  
प्रसक्तं पूर्ववत् सर्वं  $ बहुव्रीहौ समस्यति  ॥ स्व्स्_२३ ॥  
ब्रह्मणः प्रथमा ये च  $ तृतीयाद्या जगत्त्रये  ॥ स्व्स्_२४ ॥  
ब्रह्म प्रत्य् अद्वितीयत्वात्  $ स्वस्थास् तिष्ठन्त्य् अबाधिताः  ॥ स्व्स्_२५ ॥  
किञ्च तत्र बहुव्रीहौ  $ समासे संश्रिते सति  ॥ स्व्स्_२६ ॥  
वृत्त्यर्थस्य नञर्थस्य  $ न पदार्थान्तरान्वयः  ॥ स्व्स्_२७ ॥  
सत्य् अर्थान्तरसम्बन्धे  $ षष्ठी यस्येति युज्यते  ॥ स्व्स्_२८ ॥  
द्वितीयवस्तुनास्तित्वं  $ न ब्रह्म न विशेषणम्  ॥ स्व्स्_२९ ॥  
असत्त्वान् न ह्य् असद् ब्रह्म  $ भवेन् नापि विशेषणम्  ॥ स्व्स्_३० ॥  
तस्मात् प्रपञ्चसद्भावो  $ नाद्वैतश्रुतिबाधितः  ॥ स्व्स्_३१ ॥  
स्वप्रमाणबलात् सिद्धः  $ श्रुत्या चाप्य् अनुमोदितः  ॥ स्व्स्_३२ ॥  
तेनाद्वितीयं ब्रह्मेति  $ श्रुतेर् अर्थो ऽयम् उच्यते  ॥ स्व्स्_३३ ॥  
द्वितीयगणनायोग्यो  $ नासीद् अस्ति भविष्यति  ॥ स्व्स्_३४ ॥  
समो वाभ्यदिको वास्य  $ यो द्वितीयस् तु गण्यते  ॥ स्व्स्_३५ ॥  
यतो ऽस्य विभवव्यूह-  $ कलामात्रम् इदं जगत्  ॥ स्व्स्_३६ ॥  
द्वितीयवागास्पदतां  $ प्रतिपद्येत तत् कथम्  ॥ स्व्स्_३७ ॥  
यथा चोलनृपः सम्राड्  $ अद्वितीयो ऽद्य भूतले  ॥ स्व्स्_३८ ॥  
इति तत्तुल्यनृपति-  $ निवारणपरं वचः  ॥ स्व्स्_३९ ॥  
न तु तद्भृत्यतत्पुत्र-  $ कलत्रादिनिषेधकम्  ॥ स्व्स्_४० ॥  
तथा सुरासुरनर-  $ ब्रह्मब्रह्माण्डकोटयः  ॥ स्व्स्_४१ ॥  
क्लेशकर्मविपाकाद्यैर्  $ अस्पृष्टस्याखिलेशितुः  ॥ स्व्स्_४२ ॥  
ज्ञानादिषाड्गुण्यनिधेर्  $ अचिन्त्यविभवस्य ताः  ॥ स्व्स्_४३ ॥  
विष्णोर् विभूतिमहिम-  $ समुद्रद्रप्सविप्रुषः  ॥ स्व्स्_४४ ॥  
कः खल्व् अङ्गुलिभङ्गेन  $ समुद्रान् सप्तसङ्ख्यया  ॥ स्व्स्_४५ ॥  
गणयन् गणयेद् ऊर्मि-  $ फेनबुद्बुदविप्रुषः  ॥ स्व्स्_४६ ॥  
यथैक एव सविता  $ न द्वितीयो नभःस्थले  ॥ स्व्स्_४७ ॥  
इत्य् उक्त्या न हि सावित्रा  $ निषिध्यन्ते ऽत्र रश्मयः  ॥ स्व्स्_४८ ॥  
यथा प्रधानसङ्ख्येय-  $ सङ्ख्यायां नैव गण्यते  ॥ स्व्स्_४९ ॥  
सङ्ख्या पृथक्सती तत्र  $ सङ्ख्येयान्यपदार्थत्वत्  ॥ स्व्स्_५० ॥  
तथा -  
पादो ऽस्य विश्वा भूतानि  $ त्रिपाद् अस्यामृतं दिवि  ॥ स्व्स्_५१ ॥  
इति ब्रुवञ् जगत् सर्वम्  $ इत्थम्भावे न्यवेशयत्  ॥ स्व्स्_५२ ॥  
तथा -   
एतावान् अस्य महिमा  $ ततो ज्यायस्तरो हि सः  ॥ स्व्स्_५३ ॥  
यत्रान्यन् न विजानाति  $ स भूमोदरम् अन्तरम्  ॥ स्व्स्_५४ ॥  
कुरुते ऽस्य भयं व्यक्तम्  $ इत्यादिश्रुतयः पराः  ॥ स्व्स्_५५ ॥  
मेरोर् इवाणुर् यस्येदं  $ ब्रह्माण्डम् अखिलं जगत्  ॥ स्व्स्_५६ ॥  
इत्यादिकाः समस्तस्य  $ तदित्थम्भावतापराः  ॥ स्व्स्_५७ ॥  
वाचारम्भणमात्रं तु  $ जगत् स्थावरजङ्गमम्  ॥ स्व्स्_५८ ॥  
विकारजातं कूटस्थं  $ मूलकारणम् एव सत्  ॥ स्व्स्_५९ ॥  
अनन्यत् कारणात् कार्यं  $ पावकाद् विस्फुलिङ्गवत्  ॥ स्व्स्_६० ॥  
मृत्तिकालोहबीजादि-  $ नानादृष्टान्तविस्तरैः  ॥ स्व्स्_६१ ॥  
(च्ड़्। छाउप् ६।४--६)  
नाशकद् दग्धुम् अनलस्  $ तृणं मज्जयितुं जलम्  ॥ स्व्स्_६२ ॥  
(च्ड़्। केउप् ३।१४--२८)  
न वायुश् चलितुं शक्तस्  $ तच् छक्त्याप्यायनाद् ऋते  ॥ स्व्स्_६३ ॥  
एकप्रधानविज्ञानाद्  $ विज्ञातम् अखिलं भवेत्  ॥ स्व्स्_६४ ॥  
(च्ड़्। छाउप् ६।१।३ड़्ड़्।)  
इत्यादिवेदवचन-  $ तन्मूलाप्तागमैर् अपि  ॥ स्व्स्_६५ ॥  
ब्रह्मात्मनात्मलाभो ऽयं  $ प्रपञ्चश् चिदचिन्मयः  ॥ स्व्स्_६६ ॥  
इति प्रमीयते ब्राह्मी  $ विभूतिर् न निषिध्यते  ॥ स्व्स्_६७ ॥  
तन्निषेधे समस्तस्य  $ मिथ्यात्वाल् लोकवेदयोः  ॥ स्व्स्_६८ ॥  
व्यवहारास् तु लुप्येरंस्  $ तथा स्याद् ब्रह्मधीर् अपि  ॥ स्व्स्_६९ ॥  
व्यावहारिकसत्यत्वान्  $ मृषत्वे ऽप्य् अविरुद्धता  ॥ स्व्स्_७० ॥  
प्रत्यक्षादेर् इति मतं  $ प्राग् एव समदूदुषम्  ॥ स्व्स्_७१ ॥  
अतश् चोपनिषज्जात-  $ ब्रह्माद्वैतधिया जगत्  ॥ स्व्स्_७२ ॥  
न बाध्यते विभूतित्वाद्  $ ब्रह्मणश् चेत्य् अवस्थितम्  ॥ स्व्स्_७३ ॥  
ननु सत्त्वे प्रपञ्चस्य  $ नास्तीति प्रत्ययः कथम्  ॥ स्व्स्_७४ ॥  
असत्त्वे वा कथं तस्मिन्न्  $ अस्तीति प्रत्ययो भवेत्  ॥ स्व्स्_७५ ॥  
सदसत्त्वं तथैकस्य  $ विरुद्धत्वाद् असम्भवि  ॥ स्व्स्_७६ ॥  
सदसत्प्रत्ययप्राप्त-  $ विरुद्धद्वन्द्वसङ्गमे  ॥ स्व्स्_७७ ॥  
तयोर् अन्यतरार्थस्य  $ निश्चयाभावहेतुतः  ॥ स्व्स्_७८ ॥  
सदसत्त्वं प्रपञ्चस्य  $ जैनास् तु प्रतिजानते  ॥ स्व्स्_७९ ॥  
सत्त्वप्राप्तिं पुरःकृत्य  $ नास्तीति प्रत्ययोदयात्  ॥ स्व्स्_८० ॥  
सदा सत्त्वं प्रपञ्चस्य  $ साङ्ख्यास् तु प्रतिपेदिरे  ॥ स्व्स्_८१ ॥  
सदसत्प्रत्ययप्राप्त-  $ विरुद्धद्वन्द्वसङ्कटे  ॥ स्व्स्_८२ ॥  
विरोधपरिहारार्थं  $ सत्त्वासत्त्वांशभङ्गतः  ॥ स्व्स्_८३ ॥  
सदसद्भ्याम् अनिर्वाच्यं  $ प्रपञ्चं केचिद् ऊचिरे  ॥ स्व्स्_८४ ॥  
सत्त्वासत्त्वे विभागेन  $ देशकालादिभेदतः  ॥ स्व्स्_८५ ॥  
घटादेर् इति मन्वाना  $ व्यवस्थाम् अपरे जगुः  ॥ स्व्स्_८६ ॥  
तद् एवं वादिसम्मर्दात्  $ संशये समुपस्थिते  ॥ स्व्स्_८७ ॥  
निर्णयः क्रियते तत्र  $ मीमांसकमतेन तु  ॥ स्व्स्_८८ ॥  
घटस्वरूपे नास्तित्वम्  $ अस्तित्वं यद्य् अबूबुधत्  ॥ स्व्स्_८९ ॥  
स्याद् एव युगपत् सत्त्वम्  $ असत्त्वं च घटादिषु  ॥ स्व्स्_९० ॥  
इदानीम् इदम् अत्रास्ति  $ नास्तीत्य् एवंविधा यतः  ॥ स्व्स्_९१ ॥  
देशकालदशाभेदाद्  $ अस्तिनास्तीति नो धियः  ॥ स्व्स्_९२ ॥  
अतो देशादिभेदेन  $ सदसत्त्वं घटादिषु  ॥ स्व्स्_९३ ॥  
व्यवस्थितं निरस्तत्वाद्  $ वादस्येह न सम्भवः  ॥ स्व्स्_९४ ॥  
ननु देशादिसम्बन्धः  $ सत एवोपपद्यते  ॥ स्व्स्_९५ ॥  
न देशकालसम्बन्धाद्  $ असतः सत्त्वम् इष्यते  ॥ स्व्स्_९६ ॥  
सम्बन्धो द्व्याश्रयस् तस्मात्  $ सतः सत्त्वं सदा भवेत्  ॥ स्व्स्_९७ ॥  
असतः कारकैः सत्त्वं  $ जन्मनेत्य् अतिदुर्घटम्  ॥ स्व्स्_९८ ॥  
आद्यन्तवान् प्रपञ्चो ऽतः  $ सत्कक्ष्यान्तर्निवेश्यते  ॥ स्व्स्_९९ ॥  
उक्तं च--  
आदाव् अन्ते च यन् नास्ति  $ नास्ति मध्ये ऽपि तत् तथा  ॥ स्व्स्_१०० ॥  
इति  
अतो निश्चितसद्भावः  $ सदा सन्न् अभ्युपेयताम्  ॥ स्व्स्_१०१ ॥  
असतः सर्वदासत्त्वं  $ जन्ययोगात् खपुष्पवत्  ॥ स्व्स्_१०२ ॥  
असत्त्वे न विशेषो ऽस्ति  $ प्रागत्यन्तासतोर् इह  ॥ स्व्स्_१०३ ॥  
॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥  
श्वेतकेतुम् उपादाय  $ तत् त्वम् इत्य् अपि यच् छ्रुतम्  ॥ स्व्स्_१०४ ॥  
(च्ड़्। छाउप् ६।९।४)  
षष्ठप्रपाठके तस्य  $ कुतो मुख्यार्थसम्भवः  ॥ स्व्स्_१०५ ॥  
कार्पण्यशोकदुःखार्तश्  $ चेतनस् त्वम्पदोदितः  ॥ स्व्स्_१०६ ॥  
सर्वज्ञः सत्यसङ्कल्पो  $ निःसीमसुखसागरः  ॥ स्व्स्_१०७ ॥  
तत्पदार्थस् तयोर् ऐक्यं  $ तेजस्तिमिरवत् कथम्  ॥ स्व्स्_१०८ ॥  
त्वमर्थस्थे तटस्थे वा  $ (तदर्थस्थे विभेदके)  ॥ स्व्स्_१०९ ॥  
गुणे तत्त्वम्पदश्रुत्योर्  $ ऐकार्थ्यं दूरवारितम्  ॥ स्व्स्_११० ॥  
अज्ञत्वसर्ववेदित्व-  $ दुःखित्वसुखितादिके  ॥ स्व्स्_१११ ॥  
विशेषणे वा चिद्धातोर्  $ अथवाप्य् उपलक्षणे  ॥ स्व्स्_११२ ॥  
विरुद्धगुणसङ्क्रान्तेर्  $ भेदः स्यात् त्वन्तदर्थयोः  ॥ स्व्स्_११३ ॥  
वाच्यैकदेशभङ्गेन  $ चिदेकव्यक्तिनिष्ठता  ॥ स्व्स्_११४ ॥  
सो ऽयं गौर् इतिवत् तत्त्वम्  $ पदयोर् इत्य् अपेशलम्  ॥ स्व्स्_११५ ॥  
देशकालदशाभेदाद्  $ एकस्मिन्न् अपि धर्मिणि  ॥ स्व्स्_११६ ॥  
विरुद्धद्वन्द्वसङ्क्रान्तेः  $ सो ऽयं गौर् इति युज्यते  ॥ स्व्स्_११७ ॥  
स्वप्रकाशस्य चिद्धातोर्  $ विरुद्धद्वन्द्वसङ्गतौ  ॥ स्व्स्_११८ ॥  
न व्यवस्थापकं किञ्चिद्  $ देशकालदशादिके  ॥ स्व्स्_११९ ॥  
निर्धूतनिखिलद्वन्द्व-  $ स्वप्रकाशे चिदात्मनि  ॥ स्व्स्_१२० ॥  
द्वैतानर्थभ्रमाभावाच्  $ छास्त्रं निर्विषयं भवेत्  ॥ स्व्स्_१२१ ॥  
एतेन सत्यकामत्व-  $ जगत्कारणतादयः  ॥ स्व्स्_१२२ ॥  
मा(योपाधौ) परे ऽध्यस्ताः  $ शोकमोहादयः पुनः  ॥ स्व्स्_१२३ ॥  
अविद्योपाधिके जीवे  $ विभागेनेति यन् मतम्  ॥ स्व्स्_१२४ ॥  
क्षुद्रब्रह्मविदाम् एतन्  $ मतं प्राग् एव दूषितम्  ॥ स्व्स्_१२५ ॥  
चित्स्वरूपे विशिष्टे वा  $ मायाविद्याद्युपाधयः  ॥ स्व्स्_१२६ ॥  
पूर्वस्मिन् सर्वसङ्कर्यं  $ परजीवाविभागतः  ॥ स्व्स्_१२७ ॥  
उत्तरस्मिन्न् अपि तथा  $ विशिष्टम् अपि चिद् यदि  ॥ स्व्स्_१२८ ॥  
चित्स्वरूपं हि निर्भेदं  $ मायाविद्याद्युपाधिभिः  ॥ स्व्स्_१२९ ॥  
विभिन्नम् इव विभ्रान्तं  $ विशिस्टं च (इति मन्यते)  ॥ स्व्स्_१३० ॥  
तटस्थावस्थिता धर्माः  $ स्वरूपं न स्पृशन्ति किम्  ॥ स्व्स्_१३१ ॥  
न हि दण्डिशिरस्छेदाद्  $ देवदत्तो न हिंसितः  ॥ स्व्स्_१३२ ॥  
अचिदंशव्यपोहेन  $ चिदेकपरिशेषता  ॥ स्व्स्_१३३ ॥  
अतस् तत् त्वम् असीत्यादेर्  $ अर्थ इत्य् अप्य् असुन्दरम्  ॥ स्व्स्_१३४ ॥  
अब्रह्मानात्मताभावे  $ प्रत्यक्चित् परिशिष्यते  ॥ स्व्स्_१३५ ॥  
तत्त्वम्पदद्वयं जीव-  $ परतादात्म्यगोचरम्  ॥ स्व्स्_१३६ ॥  
तन् मुख्यवृत्ति तादात्म्यम्  $ अपि वस्तुद्वयाश्रयम्  ॥ स्व्स्_१३७ ॥  
भेदाभेदविकल्पस् तु  $ यस् त्वया परिचोदितः  ॥ स्व्स्_१३८ ॥  
अभेदाभेदिनो ऽसत्ये  $ बन्धे सति निरर्थकः  ॥ स्व्स्_१३९ ॥  
अभेदो भेदमर्दी तु  $ स्वाश्रयीभूतवस्तुनोः  ॥ स्व्स्_१४० ॥  
भेदः परस्परानात्म्यं  $ भावानाम् एवम् एतयोः  ॥ स्व्स्_१४१ ॥  
स्वरूपम् अभ्युपेत्यैव  $ भेदाभेदविकल्पयोः  ॥ स्व्स्_१४२ ॥  
(बाधनम्) तेन वाग्बाधाद्  $ विरोधेन निगृह्यसे  ॥ स्व्स्_१४३ ॥  
भिन्नाभिन्नत्वसम्बन्ध-  $ सदसत्त्वविकल्पनम्  ॥ स्व्स्_१४४ ॥  
प्रत्यक्षानुभवापास्तं  $ केवलं कण्ठशोषणम्  ॥ स्व्स्_१४५ ॥  
नीले नीलमतिर् यादृग्  $ उत्पले नीलधीर् हि सा  ॥ स्व्स्_१४६ ॥  
नीलम् उत्पलम् एवेदम्  $ इति साक्षाच् चकास्ति नः  ॥ स्व्स्_१४७ ॥  
यथा विदितसंयोग-  $ सम्बन्धे ऽप्यक्षगोचरे  ॥ स्व्स्_१४८ ॥  
भेदाभेदादिदुस्तर्क-  $ विकल्पाधानविभ्रमः  ॥ स्व्स्_१४९ ॥  
तद्वत् तादात्म्यसम्बन्धे  $ श्रुतिप्रत्यक्षमूलके  ॥ स्व्स्_१५० ॥  
श्रुतिदण्डेन दुस्तर्क-  $ विकल्पभ्रमवारणम्  ॥ स्व्स्_१५१ ॥  
निर्दोषापौरुषेयी च  $ श्रुतिर् अत्यर्थम् आदरात्  ॥ स्व्स्_१५२ ॥  
असकृत् तत् त्वम् इत्य् आह  $ तादात्म्यं ब्रह्मजीवयोः  ॥ स्व्स्_१५३ ॥  
ब्रह्मानन्दह्रदान्तस्थो  $ मुक्तात्मा सुखम् एधते  ॥ स्व्स्_१५४ ॥  
फले च फलिनो ऽभावान्  $ मोक्षस्यापुरुषार्थता  ॥ स्व्स्_१५५ ॥  
एकशेषे हि चिद्धातोः  $ कस्य मोक्षः फलं भवेत्  ॥ स्व्स्_१५६ ॥  
॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥  
किञ्च प्रपञ्चरूपेण  $ का नु संविद् विवर्तते  ॥ स्व्स्_१५७ ॥  
न तावद् घटधीस् तस्याम्  $ असत्याम् अपि दर्शनात्  ॥ स्व्स्_१५८ ॥  
न हि तस्याम् अजातायां  $ नष्टायां वाखिलं जगत्  ॥ स्व्स्_१५९ ॥  
नास्तीति शक्यते वक्तुम्  $ उक्तौ प्रत्यक्षबाधनात्  ॥ स्व्स्_१६० ॥  
नाप्य् अन्यसंवित् तन्नाशे  $ ऽप्य् अन्येषाम् उपलम्भनात्  ॥ स्व्स्_१६१ ॥  
ननु संविद् अभिन्नैका  $ न तस्याम् अस्ति भेदधीः  ॥ स्व्स्_१६२ ॥  
घटादयो हि भिद्यन्ते  $ न तु सा चित्प्रकाशनात्  ॥ स्व्स्_१६३ ॥  
घटधीः पटसंवित्ति-  $ समये नावभाति चेत्  ॥ स्व्स्_१६४ ॥  
नैवं घटो हि नाभाति  $ सा स्फुरत्य् एव तु स्फुटम्  ॥ स्व्स्_१६५ ॥  
घटव्यावृत्तसंवित्तिर्  $ अथ न स्फुरतीति चेत्  ॥ स्व्स्_१६६ ॥  
तद्व्यावृत्तिपदेनापि  $ किं सैवोक्ताथवेतरत्  ॥ स्व्स्_१६७ ॥  
सैव चेद्भासते ऽन्यच् चेन्  $ न ब्रूमस् तस्य भासनम्  ॥ स्व्स्_१६८ ॥  
किञ्चास्याः स्वप्रकाशाया  $ नीरूपाया न हि स्वतः  ॥ स्व्स्_१६९ ॥  
ऋते विषयनानात्वान्  $ नानात्वावग्रहभ्रमः  ॥ स्व्स्_१७० ॥  
न वस्तु वस्तुधर्मो वा  $ न प्रत्यक्षो न लैङ्गिकः  ॥ स्व्स्_१७१ ॥  
घटादिवेद्यभेदो ऽपि  $ केवलं भ्रमलक्षणः  ॥ स्व्स्_१७२ ॥  
यदा तदा तदायत्तो  $ धीभेदावग्रहोदयः  ॥ स्व्स्_१७३ ॥  
कुतः कुतस्तरां तस्य  $ परमार्थत्वसम्भवः  ॥ स्व्स्_१७४ ॥  
किञ्च स्वयम्प्रकाशस्य  $ स्वतो वा परतो ऽपि वा  ॥ स्व्स्_१७५ ॥  
प्रागभावादिसिद्धिः स्यात्  $ स्वतस् तावन् न युज्यते  ॥ स्व्स्_१७६ ॥  
स्वस्मिन् सति विरुद्धत्वाद्  $ अभावस्यानवस्थितेः  ॥ स्व्स्_१७७ ॥  
स्वनिमित्तप्रकाशस्य  $ स्वस्याभावे ऽप्य् असम्भवात्  ॥ स्व्स्_१७८ ॥  
अनन्यगोचरत्वेन  $ चितो न परतो ऽपि च  ॥ स्व्स्_१७९ ॥  
किञ्च वेद्यस्य भेदादेर्  $ न चिद्धर्मत्वसम्भवः  ॥ स्व्स्_१८० ॥  
रूपादिवद् अतः संविद्  $ अद्वितिया स्वयम्प्रभा  ॥ स्व्स्_१८१ ॥  
अतस् तद्भेदम् आश्रित्य  $ यद् विकल्पादिजल्पितम्  ॥ स्व्स्_१८२ ॥  
तद् अविद्याविलासो ऽयम्  $ इति ब्रह्मविदो विदुः  ॥ स्व्स्_१८३ ॥  
हन्त ब्रह्मोपदेशो ऽयं  $ श्रद्दधानेषु शोभते  ॥ स्व्स्_१८४ ॥  
वयम् अश्रद्दधानाः स्मो  $ ये युक्तिं प्रार्थयामहे  ॥ स्व्स्_१८५ ॥  
प्रतिप्रमातृविषयं  $ परस्परविलक्षणाः  ॥ स्व्स्_१८६ ॥  
अपरोक्षं प्रकाशन्ते  $ सुखदुःखादिवद् धियः  ॥ स्व्स्_१८७ ॥  
सम्बन्धिव्यङ्ग्यभेदस्य  $ संयोगेच्छादिकस्य नः  ॥ स्व्स्_१८८ ॥  
न हि भेदः स्वतो नास्ति  $ नाप्रत्यक्षश् च सम्मतः  ॥ स्व्स्_१८९ ॥  
यदि सर्वगता नित्या  $ संविद् एवाभ्युपेयते  ॥ स्व्स्_१९० ॥  
ततः सर्वं सदा भायान्  $ न वा किञ्चित् कदाचन  ॥ स्व्स्_१९१ ॥  
तदानीं न हि वेद्यस्य  $ सन्निधीतरकारिता  ॥ स्व्स्_१९२ ॥  
व्यवस्था घटते वित्तेर्  $ व्योमवद्वैभवाश्रयात्  ॥ स्व्स्_१९३ ॥  
नापि कारणभेदेन  $ नित्यायास् तदभावतः  ॥ स्व्स्_१९४ ॥  
न च स्वरूपनानात्वात्  $ तदेकत्वपरिग्रहात्  ॥ स्व्स्_१९५ ॥  
ततश् च बधिरान्धादेः  $ शब्दादिग्रहणं भवेत्  ॥ स्व्स्_१९६ ॥  
गुरुशिष्यादिभेदश् च  $ निर्निमित्तः प्रसज्यते  ॥ स्व्स्_१९७ ॥  
ननु नः संविदो भिन्नं  $ सर्वं नाम न किञ्चन  ॥ स्व्स्_१९८ ॥  
अतः सर्वं सदा भायाद्  $ इत्य् अकाण्डे ऽनुयुज्यते  ॥ स्व्स्_१९९ ॥  
इदम् आख्याहि भोः किं नु  $ नीलादिर् न प्रकाशते  ॥ स्व्स्_२०० ॥  
प्रकाशमानो नीलादिः  $ संविदो वा न भिद्यते  ॥ स्व्स्_२०१ ॥  
आदौ प्रतीतिसुभगो  $ निर्वाहो लोकवेदयोः  ॥ स्व्स्_२०२ ॥  
यतः पदपदार्थादि  $ न किञ्चिद् अवभासते  ॥ स्व्स्_२०३ ॥  
द्वितीये संविदो ऽद्वैतं  $ व्याहन्येत समीहितम्  ॥ स्व्स्_२०४ ॥  
यद्य् अयं विविधाकार-  $ प्रपञ्चः संविदात्मकः  ॥ स्व्स्_२०५ ॥  
सापि संवित् तदात्मेति  $ यतो नाना प्रसज्यते  ॥ स्व्स्_२०६ ॥  
न चाविद्याविलासत्वाद्  $ भेदाभेदानिरूपणा  ॥ स्व्स्_२०७ ॥  
सा हि न्यायानलस्पृष्टा  $ जाटुषाभरणायते  ॥ स्व्स्_२०८ ॥  
तथा हि यद्य् अविद्येयं  $ विद्याभावात्मिकेष्यते  ॥ स्व्स्_२०९ ॥  
निरुपाख्यस्वभावत्वात्  $ सा न किञ्चिन् नियच्छति  ॥ स्व्स्_२१० ॥  
अर्थान्तरम् अविद्या चेत्  $ साध्वी भेदानिरूपणा  ॥ स्व्स्_२११ ॥  
अर्थानर्थान्तरत्वादि-  $ विकल्पो ऽस्या न युज्यते  ॥ स्व्स्_२१२ ॥  
विद्यातो ऽर्थान्तरं चासाव्  $ इति सुव्याहृतं वचः  ॥ स्व्स्_२१३ ॥  
अथार्थान्तरभावो ऽपि  $ तस्यास् ते भ्रान्तिकल्पितः  ॥ स्व्स्_२१४ ॥  
हन्तैवं सत्य् अविद्यैव  $ विद्या स्यात् परमार्थतः  ॥ स्व्स्_२१५ ॥  
किञ्च शुद्धाजडा संविद्  $ अविद्येयं तु नेदृशी  ॥ स्व्स्_२१६ ॥  
तत् केन हेतुना सेयम्  $ अन्यैव न निरूप्यते  ॥ स्व्स्_२१७ ॥  
अपि चेयम् अविद्या ते  $ यदभावादिरूपिणी  ॥ स्व्स्_२१८ ॥  
सा विद्या किं नु संवित्तिर्  $ वेद्यं वा वेदिताथवा  ॥ स्व्स्_२१९ ॥  
वेद्यत्वे वेदितृत्वे च  $ नास्यास् ताभ्यां निवर्तनम्  ॥ स्व्स्_२२० ॥  
न हि ज्ञानाद् ऋते ऽज्ञानम्  $ अन्यतस् ते निवर्तते  ॥ स्व्स्_२२१ ॥  
संविद् एवेति चेत् तस्या  $ ननु भावाद् असम्भवः  ॥ स्व्स्_२२२ ॥  
किञ्चेयं तद्विरुद्धा वा  $ न तस्याः क्वापि सम्भवः  ॥ स्व्स्_२२३ ॥  
यतो ऽखिलं जगद् व्याप्तं  $ विद्ययैवाद्वितीयया  ॥ स्व्स्_२२४ ॥  
अभावो ऽन्यो विरुद्धो वा  $ संविदो ऽपि यदीष्यते  ॥ स्व्स्_२२५ ॥  
तदानीं संविदद्वैत-  $ प्रतिज्ञां दूरतस् त्यज  ॥ स्व्स्_२२६ ॥  
किञ्चासौ कस्य जीवस्य  $ को जीवो यस्य सेति चेत्  ॥ स्व्स्_२२७ ॥  
नन्व् एवम् असमाधानम्  $ अन्योन्याश्रयणं भवेत्  ॥ स्व्स्_२२८ ॥  
नर्ते जीवाद् अविद्या स्यान्  $ न च जीवस् तया विना  ॥ स्व्स्_२२९ ॥  
न बीजाङ्कुरतुल्यत्वं  $ जीवोत्पत्तेर् अयोगतः  ॥ स्व्स्_२३० ॥  
ब्रह्मणश् चेन् न सर्वज्ञं  $ कथं तद् बम्भ्रमीति ते  ॥ स्व्स्_२३१ ॥  
अविद्याकृतदेहात्म-  $ प्रत्ययाधीनता न ते  ॥ स्व्स्_२३२ ॥  
ब्रह्मसर्वज्ञभावस्य  $ तत्स्वाभाविकताश्रुतेः  ॥ स्व्स्_२३३ ॥  
भेदावभासगर्भत्वाद्  $ अथ सर्वज्ञता मृषा  ॥ स्व्स्_२३४ ॥  
तत एवामृषा कस्मान्  $ न स्याच् छब्दान्तरादिवत्  ॥ स्व्स्_२३५ ॥  
यथा शब्दान्तराभ्यास-  $ सङ्ख्याद्याः शास्त्रभेदकाः  ॥ स्व्स्_२३६ ॥  
भेदावभासगर्भाश् च  $ यथार्थास् तादृशी न किम्  ॥ स्व्स्_२३७ ॥  
सर्वज्ञे नित्यमुक्ते ऽपि  $ यद्य् अज्ञानस्य सम्भवः  ॥ स्व्स्_२३८ ॥  
तेजसीव तमस् तस्मान्  $ न निवर्तेत केनचित्  ॥ स्व्स्_२३९ ॥  
सर्वज्ञत्वादिवचन-  $ प्रामाण्यं व्यावहारिकम्  ॥ स्व्स्_२४० ॥  
तात्त्विकं तु प्रमाणत्वम्  $ अद्वैतवचसाम् इति  ॥ स्व्स्_२४१ ॥  
नियामकं न पश्यामो  $ निर्बन्धात् तावकाद् ऋते  ॥ स्व्स्_२४२ ॥  
आश्रयप्रतियोगित्वे  $ परस्परविरोधिनी  ॥ स्व्स्_२४३ ॥  
कथं वैकरसं ब्रह्म  $ सद् इति प्रतिपद्यते  ॥ स्व्स्_२४४ ॥  
प्रत्यक्त्वेनाश्रयो ब्रह्म-  $ रूपेण प्रतियोगि चेत्  ॥ स्व्स्_२४५ ॥  
(एम्।; प्रत्यक्तत्वेनाश्रयो एद् \उन्मेत्रिचल्)   
रूपभेदः कुतस्त्यो ऽयं  $ यद्य् अविद्याप्रसादजः  ॥ स्व्स्_२४६ ॥  
ननु सापि तदायत्तेत्य्  $ अन्योन्याश्रयणं पुनः  ॥ स्व्स्_२४७ ॥  
अवस्तुत्वाद् अविद्यायाः  $ (नैतत् तद्दूषणं यदि)  ॥ स्व्स्_२४८ ॥  
वस्तुनो दूषणत्वेन  $ त्वया क्वेदं निरीक्षितम्  ॥ स्व्स्_२४९ ॥  
(स्वसाध्यस्य पुरः)काराद्  $ दोषो ऽन्योन्यसमाश्रयः  ॥ स्व्स्_२५० ॥  
न वस्तुत्वाद् अवस्तुत्वाद्  $ इत्य् अतो नेदम् उत्तरम्  ॥ स्व्स्_२५१ ॥  
किञ्च विद्या न चेद् (वस्तु  $ व्यवहारः कुतस् त्व् अयम्)  ॥ स्व्स्_२५२ ॥  
(न चैष व्योम)पुष्पादि-  $ व्यवहारवद् इष्यते  ॥ स्व्स्_२५३ ॥  
नाप्य् अवस्त्व् इति चो(क्तिस् ते  $ वस्तुतां तत्र साधयेत्)  ॥ स्व्स्_२५४ ॥  
(निषिध्यते) समस्तेन  $ नञा वस्त्व् इति चेत् (न तत्)  ॥ स्व्स्_२५५ ॥  
समस्तेन नञा वस्तु  $ प्रथमं यन् निषिध्यते  ॥ स्व्स्_२५६ ॥  
प्रतिप्रसूतं व्यस्तेन  $ पुनस् तद् इति वस्तुता  ॥ स्व्स्_२५७ ॥  
अतो न वस्तु ना(वस्तु  $ याविद्या तद्बले सति)  ॥ स्व्स्_२५८ ॥  
(भेदो) न कश् चकास्तिति  $ विवक्षीर् मा स्म जातुचित्  ॥ स्व्स्_२५९ ॥  
किञ्च प्रपञ्चनिर्वाह-  $ जननी येयम् आश्रिता  ॥ स्व्स्_२६० ॥  
अविद्या सा किम् एकैव  $ नैका वा तद् इदं वद  ॥ स्व्स्_२६१ ॥  
तदाश्रयश् च संसारी  $ तथैको नैक एव वा  ॥ स्व्स्_२६२ ॥  
सा चेद् एका ततः सैका  $ शुकस्य ब्रह्मविद्यया  ॥ स्व्स्_२६३ ॥  
पूर्वम् एव निरस्तेति  $ व्यर्थस् ते मुक्तये श्रमः  ॥ स्व्स्_२६४ ॥  
स्यान् मतं नैव ते सन्ति  $ वामदेवशुकादयः  ॥ स्व्स्_२६५ ॥  
यद्विद्यया निरस्तत्वान्  $ नाद्याविद्येति चोद्यते  ॥ स्व्स्_२६६ ॥  
मुक्तामुक्तादिभेदो हि  $ कल्पितो मदविद्यया  ॥ स्व्स्_२६७ ॥  
दृश्यत्वान् मामकस्वप्न-  $ दृश्यभेदप्रपञ्चवत्  ॥ स्व्स्_२६८ ॥  
यत् पुनर् ब्रह्मविद्यातस्  $ तेषां मुक्तिर् अभूद् इति  ॥ स्व्स्_२६९ ॥  
वाक्यं तत् स्वाप्नमुक्त्युक्ति-  $ युक्त्या प्रत्यूह्यताम् इति  ॥ स्व्स्_२७० ॥  
नन्व् ईदृशानुमानेन  $ स्वाविद्यापरिकल्पितम्  ॥ स्व्स्_२७१ ॥  
प्रपञ्चं साधयत्य् अन्यः  $ कथं प्रत्युच्यते त्वया  ॥ स्व्स्_२७२ ॥  
त्वदविद्यानिमित्तत्वे  $ यो हेतुस् ते विवक्षितः  ॥ स्व्स्_२७३ ॥  
स एव हेतुस् तस्यापि  $ भवेत् सर्वज्ञसिद्धिवत्  ॥ स्व्स्_२७४ ॥  
इत्य् अन्योन्यविरुद्धोक्ति-  $ व्याहते भवतां मते  ॥ स्व्स्_२७५ ॥  
मुखम् अस्तीति यत्किञ्चित्  $ प्रलपन्न् इव लक्ष्यसे  ॥ स्व्स्_२७६ ॥  
यथा च स्वाप्नमुक्त्युक्ति-  $ सदृशी तद्विमुक्तिगीः  ॥ स्व्स्_२७७ ॥  
तथैव भवतो ऽपीति  $ व्यर्थो मोक्षाय ते श्रमः  ॥ स्व्स्_२७८ ॥  
यथा तेषाम् अभूतैव  $ पुरस्ताद् आत्मविद्यया  ॥ स्व्स्_२७९ ॥  
मुक्तिर् भूतोच्यते तद्वत्  $ परस्ताद् आत्मविद्यया  ॥ स्व्स्_२८० ॥  
अभाविन्य् एव सा मिथ्या  $ भाविनीत्य् अपदिश्यताम्  ॥ स्व्स्_२८१ ॥  
सन्ति च स्वप्नदृष्टानि  $ दृष्टान्तवचनानि ते  ॥ स्व्स्_२८२ ॥  
ननु नेदं अनिष्टं मे  $ यन् मुक्तिर् न भविष्यति  ॥ स्व्स्_२८३ ॥  
आत्मनो नित्यमुक्तत्वान्  $ नित्यसिद्धैव सा यतः  ॥ स्व्स्_२८४ ॥  
तद् इदं शान्तिकर्मादौ  $ वेतालावाहनं भवेत्  ॥ स्व्स्_२८५ ॥  
येनैवं सुतरां व्यर्थो  $ ब्रह्मविद्यार्जनश्रमः  ॥ स्व्स्_२८६ ॥  
अविद्याप्रतिबद्धत्वाद्  $ अथ सा नित्यसत्य् अपि  ॥ स्व्स्_२८७ ॥  
असतीवेति तद्व्यक्तिर्  $ विद्याफलम् उपेयते  ॥ स्व्स्_२८८ ॥  
हस्तस्थम् एव हेमादि  $ विस्मृतं मृग्यते यथा  ॥ स्व्स्_२८९ ॥  
यथा तद् एव हस्तस्थम्  $ अवगम्योपशाम्यते  ॥ स्व्स्_२९० ॥  
तथैव नित्यमुक्तात्म-  $ स्वरूपानवबोधतः  ॥ स्व्स्_२९१ ॥  
संसारिणस् तथाभावो  $ व्यज्यते ब्रह्मविद्यया  ॥ स्व्स्_२९२ ॥  
हन्त केयम् अभिव्यक्तिर्  $ या विद्याफलम् इष्यते  ॥ स्व्स्_२९३ ॥  
स्वप्रकाशस्य चिद्धातोर्  $ या स्वरूपपदे स्थिता  ॥ स्व्स्_२९४ ॥  
संवित् किं सैव किंवाहं  $ ब्रह्मास्मीतिति किदृशी  ॥ स्व्स्_२९५ ॥  
यदि स्वरूपसंवित् सा  $ नित्यैवेति न तत्फलम्  ॥ स्व्स्_२९६ ॥  
अथ ब्रह्माहम् अस्मीति  $ संवित्तिर् व्यक्तिर् इष्यते  ॥ स्व्स्_२९७ ॥  
ननु ते ब्रह्मविद्या सा  $ सैव तस्याः फलं कथं  ॥ स्व्स्_२९८ ॥  
किञ्च सा तत् त्वम् अस्यादि-  $ वाक्यजन्या भवन्मते  ॥ स्व्स्_२९९ ॥  
उत्पत्तिमत्य् अनित्येति  $ मुक्तस्यापि भयं भवेत्  ॥ स्व्स्_३०० ॥  
अपि च व्यवहारज्ञाः  $ सति पुष्कलकारणे  ॥ स्व्स्_३०१ ॥  
कार्यं न जायते येन  $ तम् आहुः प्रतिबन्धकम्  ॥ स्व्स्_३०२ ॥  
इह किं तद् यद् उत्पत्तुम्  $ उपक्रान्तं स्वहेतुतः  ॥ स्व्स्_३०३ ॥  
अविद्याप्रतिबद्धत्वाद्  $ उत्पत्तिं न प्रपद्यते  ॥ स्व्स्_३०४ ॥  
न मुक्तिर् नित्यसिद्धत्वान्  $ न ब्रह्मास्मीति धीर् अपि  ॥ स्व्स्_३०५ ॥  
न हि ब्रह्माहम् अस्मीति  $ संवित्पुष्कलकारणम्  ॥ स्व्स्_३०६ ॥  
संसारिणस् तदास्तीति  $ कथं सा प्रतिबध्यते  ॥ स्व्स्_३०७ ॥  
यतः सा कारणाभावाद्  $ इदानीं नोपजायते  ॥ स्व्स्_३०८ ॥  
न पुनः प्रतिबद्धत्वाद्  $ अस्थाने तेन तद्वचः  ॥ स्व्स्_३०९ ॥  
किञ्चैको जीव इत्य् एतद्  $ वस्तुस्थित्या न युज्यते  ॥ स्व्स्_३१० ॥  
अविद्यातत्समाश्लेष-  $ जीवत्वादि मृषा हि ते  ॥ स्व्स्_३११ ॥  
प्रातिभासिकम् एकत्वं  $ प्रतिभासपराहतम्  ॥ स्व्स्_३१२ ॥  
यतो नः प्रतिभासन्ते  $ संसरन्तः सहस्रशः  ॥ स्व्स्_३१३ ॥  
आसंसारसमुच्छेदं  $ व्यवहाराश् च तत्कृताः  ॥ स्व्स्_३१४ ॥  
अबाधिताः प्रतीयन्ते  $ स्वप्नवृत्तविलक्षणाः  ॥ स्व्स्_३१५ ॥  
तेन यौक्तिकम् एकत्वम्  $ अपि युक्तिपराहतम्  ॥ स्व्स्_३१६ ॥  
प्रवृत्तिभेदानुमिता  $ विरुद्धमितिवृत्तयः  ॥ स्व्स्_३१७ ॥  
तत्तत्स्वात्मवद् अन्ये ऽपि  $ देहिनो ऽशक्यनिह्नवाः  ॥ स्व्स्_३१८ ॥  
यथानुमेयाद् वह्न्यादेर्  $ अनुमाना (?) विलक्षणाः  ॥ स्व्स्_३१९ ॥  
प्रत्यक्षं (?) ते तथान्येभ्यो  $ जीवेभ्यो न पृथक् कथम्  ॥ स्व्स्_३२० ॥  
न चेच् चेष्टाविशेषेण  $ परो बोद्धानुमीयते  ॥ स्व्स्_३२१ ॥  
व्यवहारो ऽवलुप्येत  $ सर्वो लौकिकवैदिकः  ॥ स्व्स्_३२२ ॥  
न चौपाधिकभेदेन  $ मेयमातृविभागधीः  ॥ स्व्स्_३२३ ॥  
स्वशरीरे ऽपि तत्प्राप्तेः  $ शिरःपाण्यादिभेदतः  ॥ स्व्स्_३२४ ॥  
यथा तत्र शिरःपाणि-  $ पादादौ वेदनोदये  ॥ स्व्स्_३२५ ॥  
अनुसन्धानम् एकत्वे  $ तथा सर्वत्र ते भवेत्  ॥ स्व्स्_३२६ ॥  
प्रायणान् नरकक्लेशात्  $ प्रसूतिव्यसनाद् अपि  ॥ स्व्स्_३२७ ॥  
चिरातिवृत्ताः प्राग्जन्म-  $ भोगा न स्मृतिगोचराः  ॥ स्व्स्_३२८ ॥  
युगपज् जायमानेषु  $ (सुखदुःखादिषु स्फुटः)  ॥ स्व्स्_३२९ ॥  
आश्रयासङ्करस् तत्र  $ कथम् ऐकार्थ्यविभ्रमः  ॥ स्व्स्_३३० ॥  
न च प्रातिस्विकाविद्या-  $ कल्पितस्वस्वदृश्यकैः  ॥ स्व्स्_३३१ ॥  
जीवैर् अनेकैर् अप्य् एषा  $ लोकयात्रोपपद्यते  ॥ स्व्स्_३३२ ॥  
परवार्तानभिज्ञास् ते  $ स्वस्वस्वप्नैकदर्शिनः  ॥ स्व्स्_३३३ ॥  
कथं प्रवर्तयेयुस् तां  $ सङ्गाद्येकनिबन्धनाम्  ॥ स्व्स्_३३४ ॥  
॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥  
किञ्च स्वयम्प्रकाशत्व-  $ विभुत्वैकत्वनित्यताः  ॥ स्व्स्_३३५ ॥  
त्वदभ्युपेता बाधेरन्  $ संविदस् ते ऽद्वितीयताम्  ॥ स्व्स्_३३६ ॥  
संविद् एव न ते धर्माः  $ सिद्धायाम् अपि संविदि  ॥ स्व्स्_३३७ ॥  
विवाददर्शनात् तेषु  $ तद्रूपाणां च भेदतः  ॥ स्व्स्_३३८ ॥  
न च ते भ्रान्तिसिद्धास् ते  $ येनाद्वैताविरोधिनः  ॥ स्व्स्_३३९ ॥  
तत्त्वावेदकवेदान्त-  $ वाक्यसिद्धा हि ते गुणाः  ॥ स्व्स्_३४० ॥  
आनन्दस्वप्रकाशत्व-  $ नित्यत्वमहिमाद्य् अथ  ॥ स्व्स्_३४१ ॥  
ब्रह्मस्वरूपम् एवेष्टं  $ तत्रापिदं विविच्यताम्  ॥ स्व्स्_३४२ ॥  
ब्रह्मेति यावन् निर्दिष्टं  $ तन्मात्रं किं सुखादयः  ॥ स्व्स्_३४३ ॥  
अथवा तस्य ते यद् वा  $ त एव ब्रह्मसञ्ज्ञिनः  ॥ स्व्स्_३४४ ॥  
आद्ये तत्तत्पदाम्नान-  $ वैयर्थ्यं वेदलोकयोः  ॥ स्व्स्_३४५ ॥  
पूर्वोक्तनीत्या भेदश् च  $ जगज्जन्मादिकारणम्  ॥ स्व्स्_३४६ ॥  
अभ्युपेत्यैव हि ब्रह्म  $ विवादास् तेषु वादिनाम्  ॥ स्व्स्_३४७ ॥  
द्वितीये सैव तैर् एव  $ ब्रह्मणः सद्वितीयता  ॥ स्व्स्_३४८ ॥  
तृतीये ब्रह्म भिद्येत  $ तन्मात्रत्वात् पदे पदे  ॥ स्व्स्_३४९ ॥  
तत्समूहो ऽथवा ब्रह्म  $ तरुवृन्दवनादिवत्  ॥ स्व्स्_३५० ॥  
प्रकर्षश् चप्रकाशश्च  $ भिन्नाव् एवार्कवर्तिनौ  ॥ स्व्स्_३५१ ॥  
तेन न क्वापि वाक्यार्थो  $ ऽविभागो ऽस्ति निदर्शनम्  ॥ स्व्स्_३५२ ॥  
जाड्यदुःखाद्यपोहेन  $ यद्य् एकत्रैव वर्तिता  ॥ स्व्स्_३५३ ॥  
ज्ञानानन्दादिशब्दानां  $ न सतः सद्वितीयता  ॥ स्व्स्_३५४ ॥  
अपोहाः किं न सन्त्य् एव  $ सन्तो वा नोभये ऽपि वा  ॥ स्व्स्_३५५ ॥  
सत्त्वे सत् सद्वितीयं स्याज्  $ जडाद्यात्मकतेतरे  ॥ स्व्स्_३५६ ॥  
सदसद्व्यतिरेकोक्तिः  $ पूर्वम् एव पराकृता  ॥ स्व्स्_३५७ ॥  
तथात्वे च घटादिभ्यो  $ ब्रह्मापि न विशिष्यते  ॥ स्व्स्_३५८ ॥  
किं चापोह्यजडत्वादि-  $ विरुद्धार्थासमर्पणे  ॥ स्व्स्_३५९ ॥  
नैव तत् तद् अपोह्येत  $ तदेकार्थैः पदैर् इव  ॥ स्व्स्_३६० ॥  
प्रतियोगिनि दृश्ये तु  $ या भावान्तरमात्रधीः  ॥ स्व्स्_३६१ ॥  
सैवाभाव इतीहापि  $ सद्भिस् ते सद्वितीयता  ॥ स्व्स्_३६२ ॥  
॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥  
भूतभौतिकभेदानां  $ सदसद्व्यतिरेकिता  ॥ स्व्स्_३६३ ॥  
कुतो ऽवसीयते किं नु  $ प्रत्यक्षादेर् उतागमात्  ॥ स्व्स्_३६४ ॥  
प्रत्यक्षादीनि मानानि  $ स्वं स्वम् अर्थं यथायथम्  ॥ स्व्स्_३६५ ॥  
व्यवच्छिन्दन्ति जायन्त  $ इति यावत् स्वसाक्षिकम्  ॥ स्व्स्_३६६ ॥  
यथाग्रतः स्थिते नीले  $ नीलिमान्यकथा न धीः  ॥ स्व्स्_३६७ ॥  
एकाकारा न हि तथा  $ स्फटिके धवले मतिः  ॥ स्व्स्_३६८ ॥  
क्षीरे मधुरधीर् यादृङ्  $ नैव निम्बकषायधीः  ॥ स्व्स्_३६९ ॥  
व्यवहाराश् च नियताः  $ सर्वे लौकिकवैदिकाः  ॥ स्व्स्_३७० ॥  
सत्यं प्रतीतिर् अस्त्य् अस्या  $ मूलं नास्तीति चेन् न तत्  ॥ स्व्स्_३७१ ॥  
सा चेद् अस्ति तया मूलं  $ कल्प्यतां कार्यभूतया  ॥ स्व्स्_३७२ ॥  
कॢप्तं चेन्द्रियलिङ्गादि  $ तद्भावानुविधानतः  ॥ स्व्स्_३७३ ॥  
यौगपद्यक्रमायोगाद्  $ व्यवच्छेदविधानयोः  ॥ स्व्स्_३७४ ॥  
ऐक्यायोगाच् च भेदो न  $ प्रत्यक्ष इति यो भ्रमः  ॥ स्व्स्_३७५ ॥  
भेदेतरेतराभाव-  $ विवेकाग्रहणेन सः  ॥ स्व्स्_३७६ ॥  
स्वरूपम् एव भावानां  $ प्रत्यक्षेण परिस्फुरत्  ॥ स्व्स्_३७७ ॥  
भेदव्याहारहेतुः स्यात्  $ प्रतियोगिव्यपेक्षया  ॥ स्व्स्_३७८ ॥  
यथा तन्मात्रधीर् नाना  $ नास्तिव्याहारसाधनी  ॥ स्व्स्_३७९ ॥  
ह्रस्वदीर्घत्वभेदा वा  $ यथैकत्र षडङ्गुले  ॥ स्व्स्_३८० ॥  
एवं व्यवस्थितानेक-  $ प्रकाराकारवत्तया  ॥ स्व्स्_३८१ ॥  
प्रत्यक्षस्य प्रपञ्चस्य  $ तद्भावो ऽशक्यनिह्नवः  ॥ स्व्स्_३८२ ॥  
आगमः कार्यनिष्ठत्वाद्  $ ईदृशे ऽर्थे न तु प्रमा  ॥ स्व्स्_३८३ ॥  
प्रामाण्ये ऽप्य् अन्वयायोग्य-  $ पदार्थत्वान् नन् बोधकः  ॥ स्व्स्_३८४ ॥  
नासत् प्रतीतेर् बाधाच् च  $ न सद् इत्य् अपि यन् न तत्  ॥ स्व्स्_३८५ ॥  
प्रतीतेर् एव सत् किं न  $ बाधान् नासत् कुतो जगत्  ॥ स्व्स्_३८६ ॥  
तस्माद् अविद्ययैवेयम्  $ अविद्या भवताश्रिता  ॥ स्व्स्_३८७ ॥  
किञ्च भेदप्रपञ्चस्य  $ धर्मो मिथ्यात्वलक्षणः  ॥ स्व्स्_३८८ ॥  
मिथ्या वा परमार्थो वा  $ नाद्यः कल्पो ऽयम् अञ्जसा  ॥ स्व्स्_३८९ ॥  
तन्मिथ्यात्वे प्रपञ्चस्य  $ सत्यत्वं दूरपह्नवम्  ॥ स्व्स्_३९० ॥  
(दुरपह्नवम्?)  
पारमार्थ्ये ऽपि तेनैव  $ तवाद्वैतं विहन्यते  ॥ स्व्स्_३९१ ॥  
सर्वान्य् एव प्रमाणानि  $ स्वं स्वम् अर्थं यथोदितम्  ॥ स्व्स्_३९२ ॥  
असतो ऽर्थान्तरेभ्यश् च  $ व्यवच्छिन्दन्ति भान्ति नः  ॥ स्व्स्_३९३ ॥  
तथा हीह घटो ऽस्तीति  $ येयं धीर् उपजायते  ॥ स्व्स्_३९४ ॥  
सा तदा तस्य नाभावं  $ पटत्वं वानुमन्यते  ॥ स्व्स्_३९५ ॥  
नन्व् अस्तीति यद् उक्तं किं  $ तन्मात्रं घट इत्य् अपि  ॥ स्व्स्_३९६ ॥  
अर्थान्तरं वा तन्मात्रे  $ सदद्वैतं प्रसज्यते  ॥ स्व्स्_३९७ ॥  
अर्थान्तरत्वे सिद्धं तत्  $ सदसद्भ्यां विलक्षणम्  ॥ स्व्स्_३९८ ॥  
यद्य् एवम् अस्ति ब्रह्मेति  $ ब्रह्मौपनिषदं मतम्  ॥ स्व्स्_३९९ ॥  
घटवत्सदसत्त्वाभ्याम्  $ अनिर्वाच्यं तवापतेत्  ॥ स्व्स्_४०० ॥  
आनन्दसत्यज्ञानादि-  $ निर्देशैर् एव वैदिकैः  ॥ स्व्स्_४०१ ॥  
ब्रह्मणो ऽप्य् अतथाभावस्  $ त्वयैवैवं समर्थितः  ॥ स्व्स्_४०२ ॥  
सदसद्व्यतिरेकोक्तिः  $ प्रपञ्चस्य च हीयते  ॥ स्व्स्_४०३ ॥  
यद् यथा किं चिद् उच्येत  $ तत् सर्वस्य तथा भवेत्  ॥ स्व्स्_४०४ ॥  
तस्माद् अस्तीति संवित्तिर्  $ जायमाना घटादिषु  ॥ स्व्स्_४०५ ॥  
तत्तत्पदार्थसंस्थान-  $ पारमार्थ्यावबोधिनी  ॥ स्व्स्_४०६ ॥  
सजातियविजातीय-  $ व्यवच्छेदनिबन्धनैः  ॥ स्व्स्_४०७ ॥  
स्वैः स्वैर् व्यवस्थितै रूपैः  $ पदार्थानां तु या स्थितिः  ॥ स्व्स्_४०८ ॥  
सा सत्ता न स्वतन्त्रान्या  $ तत्राद्वैतकथा कथम्  ॥ स्व्स्_४०९ ॥  
॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥  
न च नानाविधाकार-  $ प्रतीतिः शक्यनिह्नवा  ॥ स्व्स्_४१० ॥  
न वेद्यं वित्तिधर्मः स्याद्  $ इति यत् प्रागुदीरितम्  ॥ स्व्स्_४११ ॥  
तेनापि साधितं किञ्चित्  $ संविदो ऽस्ति न वा त्वया  ॥ स्व्स्_४१२ ॥  
अस्ति चेत् पक्षबाधः स्यान्  $ न चेत् ते विफलः श्रमः  ॥ स्व्स्_४१३ ॥  
अतः स्वरसविस्पष्ट-  $ दृष्टभेदास् तु संविदः  ॥ स्व्स्_४१४ ॥  
यथावत् स्थायिभिर् बाह्यैर्  $ नैक्यं याति घटादिभिः  ॥ स्व्स्_४१५ ॥  
सहोपलम्भनियमान्  $ नान्यो ऽर्थः संविदो भवेत्  ॥ स्व्स्_४१६ ॥  
यद् एतद् अपराधीन-  $ स्वप्रकाशं तद् एव हि  ॥ स्व्स्_४१७ ॥  
स्वयम्प्रकाशताशब्दम्  $ इति वृद्धाः प्रचक्षते  ॥ स्व्स्_४१८ ॥  
यस्मिन्न् अभासमाने हि  $ यो नामार्थो न भासते  ॥ स्व्स्_४१९ ॥  
नासाव् अर्थान्तरस् तस्मान्  $ मिथ्येन्दुर् इव चन्द्रतः  ॥ स्व्स्_४२० ॥  
अभासमाने विज्ञाने  $ न चात्मार्थावभासनम्  ॥ स्व्स्_४२१ ॥  
इति संविद्विवर्तत्वं  $ प्रपञ्चः स्फुटम् अञ्चति  ॥ स्व्स्_४२२ ॥  
(मन्द) मैवं परिभव  $ (?) प्रत्यक्षेण बलीयसा  ॥ स्व्स्_४२३ ॥  
संरक्ष्यमानभेदास् ते  $ नानुमानानुवर्तिनः  ॥ स्व्स्_४२४ ॥  
तथा हीदम् अहं वेद्मीत्य्  $ अन्योन्यानात्मना स्फुटम्  ॥ स्व्स्_४२५ ॥  
त्रयं साक्षाच् चकास्तीति  $ सर्वेषाम् आत्मसाक्षिकम्  ॥ स्व्स्_४२६ ॥  
प्रत्यक्षप्रतिपक्षं च  $ नानुमानं प्रवर्तते  ॥ स्व्स्_४२७ ॥  
न हि वह्नेर् अनुष्णत्वं  $ द्रव्यत्वाद् अनुमीयते  ॥ स्व्स्_४२८ ॥  
किं च हेतुर् विरुद्धो ऽयं  $ सहभावो द्वयोर् यतः  ॥ स्व्स्_४२९ ॥  
तवापि न हि संवित्तिः  $ स्वात्मना सह भासते  ॥ स्व्स्_४३० ॥  
सहोपलम्भनियमो  $ न खल्व् एकैकसंविदा  ॥ स्व्स्_४३१ ॥  
न चेद् अस्ति ससामान्यं  $ सर्वं संवेदनास्पदम्  ॥ स्व्स्_४३२ ॥  
नीलाद्युपप्लवापेत-  $ स्वच्छचिन्मात्रसन्ततिः  ॥ स्व्स्_४३३ ॥  
स्वापादौ भासते नैवम्  $ अर्थः संवेदनात् पृथक्  ॥ स्व्स्_४३४ ॥  
तेन संवेदनं सत्यं  $ संवेद्यो ऽर्थस् त्व् असन्न् इति  ॥ स्व्स्_४३५ ॥  
तद् एतद् अपरामृष्ट-  $ स्ववाग्बाधस्य जल्पितम्  ॥ स्व्स्_४३६ ॥  
सहोपलम्भनियमो  $ येनैवं सति हीयते  ॥ स्व्स्_४३७ ॥  
यस्माद् ऋते यदाभाति  $ भाति तस्माद् ऋते ऽपि तत्  ॥ स्व्स्_४३८ ॥  
घटाद् ऋते ऽपि निर्भातः  $ पटाद् इव घटः स्वयम्  ॥ स्व्स्_४३९ ॥  

