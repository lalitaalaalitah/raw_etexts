---
Catalog number: M00332
Editor:
- Pandit V. Krishnamacharya
Publication country: India
Publication year:
- '1959'
Subjects:
- tantric / āgamic literature
- vaiṣṇava
- pāñcarātra
Uniform title: lakṣmītantra
title: लक्ष्मीतन्त्र
title_iast: lakṣmītantra

---
  
  
  
  
प्। १)  
  
श्री  
  
लक्ष्मीतन्त्रम्  
  
प्रथमोऽध्यायः  
  
नमो नित्यानवद्याय जगतः सर्वहेतवे ।  
ज्ञानाय निस्तरङ्गाय लक्ष्मीनारायणात्मने [ब्, च्:   
तुषाराद्रिसमच्छायं तुलसीदामभूषणम् । तुरङ्गममुखं वन्दे   
तुरङ्गसारस्वतप्रदम् ॥ ज्ञानानन्दमयं देवं निर्मलस्फटिकाकृतिम् ।   
आधारं सर्वविद्यानां हयग्रीवमुपास्महे ॥ ॥ १ ॥  
  
तिप्पणी   
  
नमस्यामः श्रियं देवीं देवो दीव्यति यत्सखः ।  
त्रैगुण्यफलके चित्रे क्षिप्तैर्ब्रह्मादिपाशकैः ॥  
  
लक्ष्मीतन्त्रमहाम्भोधौ तत्त्वरत्नानि चिन्वताम् ।  
तत्त्वप्रकाशनी टीका साहाय्यं कर्तुमीहते ॥  
  
१। नम इति विशिष्टोपायस्य लक्ष्मीनारायणात्मन इति विशिष्टोपेयस्य च निर्देशः ।   
नित्यानवद्यायेति नारायणस्य जगदुपादानत्वशङ्कितसविकारत्व-निरासः   
बद्धमुक्तजीववैलक्षण्यं चोक्तम् । जगतः सर्वहेतवे   
इत्यौपनिषदमभिन्ननिमित्तोपादानत्वं नित्यजीववैलक्षण्यं चोक्तम् ।   
ज्ञानायेति जगत्कारणत्वौपयिकगुणगणपूर्तिः स्वरूपनिरूपकधर्मश्चोक्तः   
। निस्तरङ्गायेति षडूर्मिराहित्यं सततपरिणाम्यचिद्वैलक्षण्यं चोक्तम् ।  
  
खगासनं [आल्ल् ंस्स्: ऋणाधारं] घृणाधारमीदृशं   
सोमभूषितम् ।  
अकलङ्केन्दुसूर्याग्निं लक्ष्मीरूपमुपास्महे ॥ २ ॥  
  
२। ईदृशमित्यादि । ईकाररूपमित्यर्थः । अकलङ्केत्यादि ।   
स्वरस्पर्शव्यापकाक्षररूपमिति देव्या वाक्स्वरूपत्वमुक्तं भवति । यथोक्तं   
प्रपञ्चसारे - स्वराख्याः षोडश प्रोक्ताः स्पर्शाख्याः पञ्चविंशतिः   
। व्यापकाश्च दशैते स्युः सोमेनाग्न्यात्मकाः क्रमात् ॥ इति ।  
  
वेदवेदान्त [ड्, ए, ई: वेदाङ्ग] तत्त्वज्ञं   
सर्वशास्त्रविशारदम् ।  
सर्वसिद्धान्ततत्त्वज्ञं धर्माणामागतागमम् ॥ ३ ॥  
  
जितेन्द्रियं जिताधारं रागद्वेषावशीकृतम् ।  
चतुर्दशाङ्गयोगस्थं प्रसङ्ख्यानपरायणम् ॥ ४ ॥  
  
४। चतुर्दशेति । भक्तिन्यासयोगेत्यर्थः ।  
  
प्। २)  
  
विद्धे स्वर्भानुना भानौ पुरा तपनतां गतम् ।  
निदानं तपसामाद्यं तेजोराशिमनामयम् ॥ ५ ॥  
  
५। विद्ध इति । अत्र महाभारतानुशासनिके २६० अध्यायोक्तमनुसन्धेयम् ।  
  
अत्रिमत्रिगुणोपेतमत्रिवर्गस्थमव्ययम् ।  
प्रातः सन्ध्यामुपासीनमृषिं हुतहुताशनम् ॥ ६ ॥  
  
६। अत्रिगुणेत्यादिना महर्षेरत्रिनाम्नोऽन्वर्थत्वं व्यज्यते ।  
  
पतिव्रतानां परमा धर्मपत्नी यशस्विनी ।  
ब्रह्मविष्णुमहेशानां जननी कारणान्तरे ॥ ७ ॥  
  
७। ब्रह्मेत्यादि । पुरा त्रिमूर्तयोऽनसूयायाः पातिव्रत्यं परीक्षितुमयतन्त । तेन   
क्रुद्धया तया ते द्विहायनाः शिशवोऽक्रियन्त । ततस्तन्महिषीभिः प्रसादिता सा   
तान् यथापुरमकरोदिति पौराणिकी कथात्रानुसन्धेया ।  
  
देवैरभिष्टता शश्वच्छान्तिनित्या तपस्विनी ।  
विदुषी सर्वधर्मज्ञा नित्यं पतिमनुव्रता ॥ ८ ॥  
  
पत्युः श्रुतवती तास्ता विविधा धर्मसंहिताः ।  
प्रणिपातपुरस्कारमनसूया वचोऽब्रवीत् ॥ ९ ॥  
  
अनसूया -  
  
भगवन् सर्वधर्मज्ञ मम नाथ जगत्पते ।  
त्वत्त एव श्रुता धर्मास्ते ते बहुविधात्मकाः ॥ १० ॥  
  
ज्ञानानि च विचित्राणि फलस्वरूपादिभेदतः ।  
एतेभ्यो भगवद्धर्मो विशिष्टो विधृतो मया ॥ ११ ॥  
  
११। भगवद्धर्मः । भगवत्प्राप्तिफलो निवृत्तिधर्मः ।  
  
त्वया कथयता तास्ता भगवद्धर्मसंहिताः  [ब्, च्: भगवन्-  
sūcitaṃ tatra tatraiva lakṣmīmāhātmyamuttamam || 12 ||  
  
rahasyatvādapṛṣṭatvānna tvayā prakaṭīkṛtam |  
tadahaṃ śrotumicchāmi lakṣmīmāhātmyamuttamam || 13 ||  
  
13. apṛṣṭatvāditi | nāpṛṣṭaḥ kasyacid brūyāt iti vidhiratrābhipretaḥ |  
  
yatsvabhāvā hi sā devī yatsvarūpā yadudbhavā |  
yatpramāṇā yadādhārā yadupāyātha [c, E: ca] yatphalā || 14 ||  
  
tadahaṃ śrotumicchāmi tvatto brahmavidāṃ vara |  
bhaveyaṃ kṛtakṛtyāhaṃ yasya vijñānayogataḥ || 15 ||  
  
taṃ me [B, ṅ: tanme] darśaya panthānamupasannāsmyadhīhi   
[c, E: smyahaṃ vibho] bho |  
[B, c, E: omit this line] iti tasyā vacaḥ śrutvā   
bhagavānatrirabravīta || 16 ||  
  
16. upasanneti | tasmai sa vidvānupasannāya samyak provāca tāṃ tattvato   
brahmavidyām iti śrūtyartho'bhipretaḥ | panthānamiti | sadupāyamityarthaḥ |   
mahājano yena gataḥ sa panthāḥ itivat |  
  
atri -   
  
sādhu [c, ḍ, E, ṅ: samyak] saṃbodhito'smyadya dharmajñe   
dharmacāriṇi |  
mayā pṛṣṭena vaktavyamiti noddhāṭitaṃ purā || 17 ||  
  
arhā tvamasi kalyāṇi lakṣmīmāhātmyamuttamam |  
śrotuṃ śrutiśiraḥśreṇihṛdayasthaṃ sanātanam || 18 ||  
  
purā malayaśailasthā munayo dharmatatparāḥ |  
śrutasāttvatavijñānā nāradāddevadarśanāt || 19 ||  
  
apṛcchannetamevārthaṃ bhagavantaṃ sanātanam |  
nāradaṃ brahmasaṃkāśaṃ bhagavaddharmavedinam || 20 ||  
  
ṛṣayaḥ -  
  
bhagavaṃstvacchruto'smābhiḥ [ā, B, c: bhagavattaḥ-]   
sāttvataḥ sattvasaṃśrayaḥ |  
śuddho [ā, B, c, ṅ: bhagavato] bhāgavato dharmo   
mokṣaikaphalalakṣaṇaḥ || 21 ||  
  
21. sāttvataḥ sattvasaṃśrayaḥ | sattvagaṇaikapradhāno dharma ityarthaḥ | anena   
sāttvataśabdanirvacanamapi sūcitam | yathā- sattvaṃ sattvaguṇaḥ asyāstīti   
sattvataḥ | parvatādivat matvarthe tappratyayaḥ | sattvata eva sāttvata iti | tasyaiva   
vivaraṇaṃ śuddho bhāgavato dharma iti |  
  
p. 3)  
  
tatra tattvārthakathane lakṣmīmāhātmyamuttamam |  
sūcitaṃ tatra tatraiva nāpṛṣṭatvātprakāśitam || 22 ||  
  
icchāmastamidaṃ śrotuṃ bhavasāgaratārakam |  
padminīvaibhavaṃ sarvaṃ prajñāpayatu no bhavān || 23 ||  
  
natāḥ sma śirasā pādau tava saṃsāratārakau |  
adhīhi bho mune divyaṃ prapannāstvāṃ ciraṃ vayam || 24 ||  
  
24. ciramiti | nāsaṃvatsaravāsine brūyāt iti vidhirabhipretaḥ |   
  
nāradaḥ -  
  
sādhu saṃbodhito'smyadya munayaḥ saṃśitavratāḥ |  
prasannaḥ kathayāmyadya lakṣmītantraṃ sanātanam || 25 ||  
  
25. lakṣmītantramiti granthanāma | idaṃ ca tantraṃ śatakoṭigranthaparimitāt   
mūlabhūtalakṣmītantrāt sāramuddhṛtya kathitamiti vakṣyate'traiva (44-  
  
यत्र सा दृश्यते देवी स्वरूपगुणवैभवैः ।  
पद्मिनी पद्मनाभस्य महिषी पद्मसम्भवा ॥ २६ ॥  
  
पुरा दुर्वाससः शापादभिभूते पुरन्दरे ।  
निःस्वाध्यायवषट्कारे भ्रष्टश्रीके जगत्त्रये ॥ २७ ॥  
  
२७। पुरेत्यादि । इयमाख्यायिका विष्णुपुराणे प्रथमांशे द्रष्टव्या ।   
निःस्वाध्यायवषट्कारत्व भ्रष्टश्रीकत्वे हेतुः ।  
  
दरिद्रे देववर्गे च कृशे धर्मे निसन्तते ।  
पितामहे सुरैः सार्धं क्षीरोदार्णवमेयुषि [ङ्: मीयुषि; ई:   
क्षीरार्णवमुपेयुषि] ॥ २८ ॥  
  
२८। निसन्तते । विच्छिन्न इत्यर्थः ।  
  
बहून् वर्षगणान् [ए, ई: बहुवर्ष-] दिव्यांस्तप्त्वा तीव्रं   
महत्तपः ।  
सम्बोधिते जगन्नाथे देवदेवे जनार्दने ॥ २९ ॥  
  
पितामहेन देवाय कार्ये च विनिवेदिते ।  
क्षीरोदे मथिते देवैस्तदादिष्टेन वर्त्मना ॥ ३० ॥  
  
पारिजाते हयश्रेष्ठे गजेन्द्रेऽप्सरसां गणे ।  
कालकूटे समुद्भूते वारुण्याममृते तथा ॥ ३१ ॥  
  
सह चन्द्रमसा देव्यामुत्थितायां [ड्, ए, ड़्, ई: सुधा]   
महार्णवात् ।  
पद्मिन्यां पद्मनाभस्य वक्षःस्थायामनन्तरम् ॥ ३२ ॥  
  
तयावलोकिते देववर्गे श्रियमुपेयुषि ।  
तयानवेक्षिते दैत्यवर्गे चैव [ङ्: पुरा] पराजिते ॥ ३३ ॥  
  
३३। अनेनान्वयव्यतिरेकाभ्यां लक्ष्मीकटाक्षपातस्य सर्वसम्पन्निदानत्वं   
निरूप्यते । यत्सत्त्वे यत्सत्त्वमित्यन्वये यथा देवेषु इति दृष्टान्तः । यदभावे   
यदभाव इति व्यतिरेके यथा दैत्येषु इति दृष्टान्तः । इममेव   
विषयमनन्तरमेव ३५ तमश्लोके वक्ष्यति ।  
  
स्वाराज्यमखिलं प्राप्य मोदमाने पुरन्दरे ।  
बृहस्पतिरुपागम्य रहसीदं वचोऽब्रवीत् ॥ ३४ ॥  
  
बृहस्पतिः -  
  
काले सम्बोधयाम्येतच्छृणु वाक्यं पुरन्दर ।  
अन्वयव्यतिरेकाभ्यां लक्ष्म्यास्ते कथिता [ड्, ए, ई: विदिता; ङ्:   
गदिता] पुरा ॥ ३५ ॥  
  
महत्ता महतां नाथ तस्यामायतते [आ, ब्, च्: मायाति ते]   
स्थितिः ।  
[आ, ब्, च्, ङ्: ओमित् थिस् लिने] न भ्रश्येत यथैवैषा तव   
राज्यस्थितिः परा ॥ ३६ ॥  
  
तथा यतस्व [आ, ब्, च्, ङ्: परां यजस्व] देवेश शरणं   
गच्छ पद्मिनीम् ।  
एषा हि श्रेयसो मूलमेषा हि परमा गतिः ॥ ३७ ॥   
  
प्। ४)  
  
श्रुतीनामभिसन्धिश्च सैव देवी सनातनी ।  
एषैव जगतां प्राणा एषैव जगतां क्रिया [च्: प्रिया] ॥ ३८ ॥  
  
३८। श्रुतीनामिति । वेदैश्च सर्वैरहमेव वेद्यः इत्युक्तरीत्या   
सर्ववेदतात्पर्यपर्यवसानभूमिरित्यर्थं । उभयोरपृथग्भावान्न   
वचनविरोधः ।  
  
एषैव [आ, ब्, च्, ङ्: एषा हि] जगतामिच्छा ज्ञानमेषा   
परावरा ।  
एषैव सृजते काले सैषा पाति जगत्त्रयम् ॥ ३९ ॥  
  
३९। जगत्कारणत्वस्य ब्रह्मासाधारणत्वसिद्धान्तेऽपि तच्छक्तिरूपत्वेन   
तदपृथक्सिद्धत्वात् शक्तिकृतस्यापि शक्तिमत्कृतत्वव्यपदेशो युज्यत एव ।   
वक्ष्यते चैतत् सुस्पष्टं देव्यैव (११-६, ७)।  
  
जगत्संहरते चान्ते तत्तत्कारणसंस्थिता ।  
मातरं जगतामेनामनाराध्य महत् कुतः ॥ ४० ॥  
  
एतत्तु [ए, ई: एतत्तद्वै] वैष्णवं धाम यतो नावर्तते यतिः [ए:   
पुनः] ।  
एषा सा परमा निष्ठा साङ्ख्यानां विदितात्मनाम् ॥ ४१ ॥  
  
एषा सा योगिनां निष्ठा यत्र गत्त्वा न शोचति ।  
एषा पाशुपती निष्ठा सैषा वेदविदां गतिः ॥ ४२ ॥  
  
पञ्चरात्रस्य [ए, ङ्: पाञ्च-] कृत्स्नस्य सैषा निष्ठा   
सनातनि ।  
सैषा नारायणी देवी स्थिता नारायणात्मना ॥ ४३ ॥  
  
पृथग्भूतापृथग्भूता ज्योत्स्नेव हिमदीधितेः ।  
तैस्तैर्ज्ञानैः पृथग्भूतैरागमैश्च पृथग्विधैः ॥ ४४ ॥  
  
४४। नारायण्या नारायणात्मनावस्थानं पूर्वश्लोकोक्तमेवोपपादयति -   
पृथग्भूतेति अपृथग्भूतेति च । धर्मधर्मिणोरपृथक्सिद्धयोः   
निष्कर्ष-विवक्षायां धर्मस्य पृथग्व्यपदेशः । अनिष्कर्षे तु   
धर्मितया । यथा शुक्लं रूपम् शुक्लः पटः इति ।  
  
एकैवैषा परा देवी बहुधा [ड्, ड़्: तदु-] समुपास्यते ।  
तामुपेहि महाभागां शरणं पद्मसम्भवाम् ॥ ४५ ॥  
  
तपोविशेषै [ए, ड़्, ई: नियमैस्तैस्तैश्च विविधैः]   
र्विविधैस्तैस्तैश्च नियमैः शुभैः ।  
आराध्य महिषीं विष्णोः स्थिरीकुरु निजश्रियम् ॥ ४६ ॥  
  
एषा प्रसादसुमुखी स्वं पदं प्रापयिष्यति ।  
अभिप्सितार्थदा देवी कामिनामपि कामदा ॥ ४७ ॥  
  
४७। देवीप्रसादे परमपदरूपमोक्षप्राप्तिः आनुषङ्गिकत्रिवर्गफल-  
  
nāradaḥ -  
  
iti saṃbodhitaḥ śakro guruṇā guruṇā svayam |  
ārādhayitukāmastāṃ kṣīrodasyottaraṃ yayau || 48 ||  
  
tatra divyaṃ tapastepe bilvamūlaniketanaḥ |  
[E: omits 8 lines from here] ekapādasthito [F: bhūmau] maunī   
kāṣṭhabhūto'nilāśanaḥ || 49 ||  
  
ūrdhvadṛgbāhuvaktraśca niyato niyatātmavān |  
divyaṃ varṣasahasraṃ vai tapastepe suduścaram || 50 ||  
  
tapaso'vabhṛthe tasya sā devī padmasaṃbhavā |  
prasannavadanā viṣṇormahiṣī darśanaṃ yayau || 51 ||  
  
agrataḥ saṃsthitāṃ devīṃ jagatāṃ mātaraṃ parām |  
tāṃ śakraścakṣuṣāṃ vīkṣya vismayaṃ paramaṃ yayau || 52 ||  
  
vihvalaḥ praṇipatyātha prāñjalirbalasūdanaḥ |  
śriyaṃ [ī: śriyaḥ] sūktena tuṣṭāva padminīṃ pākaśāsanaḥ || 53 ||  
  
p. 5)  
  
ekāntabhāvamāpannamavyājāṃ bhaktimāsthitam |  
taṃ vīkṣya jagatāṃ mātā vākyametaduvāca ha || 54 ||  
  
śrīḥ -  
  
vatsa śakra prasannāsmi tapasā tava suvrata |  
varaṃ vṛṇu mahābhāga kimiṣṭaṃ karavāṇi te || 55 ||  
  
śakraḥ -  
  
adya me tapaso devi yamasya niyamasya ca |  
sadyaḥ phalamavāptaṃ yad dṛṣṭā bhagavatī mayā || 56 ||  
  
yadi vāpi varo deyastvayā me parameśvari |  
tattvaṃ kathaya deveśi [E, ī: me devi] yāsi tvaṃ yatprakārikā || 57 ||  
  
yatpramāṇā yadādhārā yadupāyā sanātanī |  
yasya tvaṃ tena [E, ī: kena] vā devi saṃbandhastava yadvidhaḥ || 58 ||  
  
yaccānyadveditavyaṃ te nānāśāstropabṛṃhitam |  
kathayeśvari tatsarvamupasanno'smyadhīhi bho || 59 ||  
  
iti [E: saṃbodhitā] prasāditā tena vatseneva payasvinī |  
snihyatā manasā padmā pākaśāsanamabravīt || 60 ||  
  
śrīḥ -  
  
śṛṇu śakra mahābhāga yā [ḍ, F, ṅ, ī: smyahaṃ] hyahaṃ   
yatprakārikā |  
yasyāhaṃ tena vā yādṛk saṃbandho mama vṛtrahan || 61 ||  
  
iti [E: śrīpañcarātre; B: śrīpāñcarātrasāre; F: śrīpāñcarātre]   
śrīpāñcarātrasāre lakṣmītantre [ā, B, c, ḍ, F:   
sarvādhiṣṭhānaprakāśo; ā, ī: omit the title] śāstrāvatāro nāma   
prathamo'dhyāyaḥ || 1 ||  
p. 6)  
  
dvitīyo'dhyāyaḥ   
  
śīruvāca -  
  
asti nirduḥkhaniḥśīmasukhānubhavalakṣaṇaḥ |  
paramātmā paraṃ yasya padaṃ paśyanti sūrayaḥ || 1 ||  
  
1. nirduḥkhetyādinā nikhilaheyapratyanīkatvānantakalyāṇaguṇākaratvarūpo-  
  
कश्चित्केशाञ्चिदात्मा स्यात्तस्यान्येषां च कश्चन ।  
तस्वाप्यन्य [आ: एवम्] इतीत्थं तु यत्रैषा [ए, ई: एषः]   
व्यवतिष्ठते ॥ २ ॥  
  
२। आत्मा । नियन्तेत्यर्थः । एषेति । व्यवस्थेति शेषः । व्यवतिष्ठते समाप्नोति स   
परमात्मेति पूर्वेणान्वयः ।  
  
[आ, ब्, च्: अध्वानम्] अध्वनामध्वनः पारं   
परमात्मानमूचिरे ।  
अहं नाम स्मृतो योऽर्थः स आत्मा समुदीर्यते ॥ ३ ॥  
  
३। अध्वनामिति । त्रैवर्गिकाध्वापेक्षया परमो योऽध्वा मोक्षाध्वा अर्चिरादिः   
तस्य पारं प्राप्यमित्यर्थः सोऽध्वनः पारमाप्नोति तद्विष्णोः परमं पदम्   
इति वचनात् । अध्वनामध्वपते इति श्रुत्युद्धरणमत्र । अहमिति । यः   
अहम्प्रत्ययगोचरः स आत्मेत्यर्थः ।  
  
अनवच्छिन्नरूपोऽहं परमात्मेति शब्द्यते [ब्, च्: शम्यते] ।  
क्रोडीकृतमिदं सर्वं चेतनाचेतनात्मकम् ॥ ४ ॥  
  
४। अनवच्छिन्नेति । वस्त्वाद्यपरिच्छेदेन योऽहंशब्दापर्यवसानवृत्त्या   
प्रतीयते स परमात्मेत्यर्थः ।  
  
येन सोऽहंस्मृतो भावः परमात्मा सनातनः ।  
स वासुदेवो भगवान् क्षेत्रज्ञः परमो मतः ॥ ५ ॥  
  
विष्णुर्नारायणो विश्वो विश्वरूप इतीर्यते ।  
अहन्तया समाक्रान्तं तस्य [ब्, ए: सर्वं] विश्वमिदं जगत् ॥ ६ ॥  
  
६। आह च शक्रेऽन्यत्र - त्वयैतद्विष्णुना चाम्ब जगद्व्याप्तं चराचरम् इति ।  
  
वस्त्ववस्तु [आ, ब्, च्: वस्तुतस्तु] च तन्नास्ति   
यन्नाक्रान्तमहन्तया ।  
[आ, ब्, च्, ड्: ओमित् थिस् लिने] इदन्तया यदालीढमाक्रान्तं   
तदहन्तया ॥ ७ ॥  
  
७। इदन्तयेति । इदंशब्दार्थतया प्रतीतं सर्वं जगदित्यर्थः ।  
  
सर्वतः शान्त [ब्: सर्वः शान्तः स] एवासौ निर्विकारः सनातनः ।  
अनन्तो देशकालादिपरिच्छेदविवर्जितः ॥ ८ ॥  
  
महाविभूतिरित्युक्तो व्याप्तिः सा महती यतः ।  
तद् ब्रह्म परमं धाम निरालम्बनभावनम् [ई:   
निरालम्बमभावनम्] ॥ ९ ॥  
  
निस्तरङ्गामृताम्भोधिकल्पं षाड्गुण्यमुज्ज्वलम् ।  
एकं तच्चिद्धनं शान्तमुदयास्तमयोज्झैतम् ॥ १० ॥  
  
१०। निरस्तरङ्गेत्यादिना भगवतः शान्तोदितावस्थोच्यते । तदेवाह-   
शान्तमिति ।  
  
अपृथग्भूतशक्तित्वाद् ब्रह्माद्वैतं तदुच्यते ।  
तस्य या परमा शक्तिर्ज्योत्स्नेव हिमदीधितेः ॥ ११ ॥  
  
११। ब्रह्माद्वैतमिति । स्वापृथक्सिद्धशक्त्यहन्ताविशिष्टत्वात् तद्विशिष्टं   
ब्रह्मैकमेव तत्त्वमित्यर्थः । स्वस्वरूपस्य तदपृथक्सिद्धत्वमेव   
दृष्टान्तमुखेनाह - ज्योस्नेति ।  
  
प्। ७)  
  
सर्वावस्थागता देवी स्वात्मभूतानपायिनी ।  
अहन्ता ब्रह्मणस्तस्य साहमस्मि सनातनी ॥ १२ ॥  
  
१२। सर्वावस्थागतानपायिनीत्यनेन राघवत्वेऽभवत्सीता रुक्मिणी कृष्णजन्मनि   
। अन्येषु चावतारेषु विष्णोरेषानपायिनी इति महर्षिवचनं स्मार्यते ।  
  
आत्मा स सर्वभूतानामहम्भूतो हरिः स्मृतः ।  
अहन्ता सर्वभूतानामहमस्मि सनातनी ॥ १३ ॥  
  
येन भावेन भवति वासुदेवः सनातनः ।  
भवतस्तस्य देवस्य [ब्, च्: सहायो] स भावोऽहमितीरिता ॥ १४ ॥  
  
भवद्भावात्मकं ब्रह्म ततस्तच्छाश्वतं पदम् ।  
भवन्नारायणो देवो भावो लक्ष्मीरहं परा ॥ १५ ॥  
  
लक्ष्मीनारायणाख्यातमतो [ए, ई: णाख्यं तत्] ब्रह्म सनातनम् ।  
अहन्तया समाक्रान्तो ह्यहमर्थः प्रसिद्ध्यति ॥ १६ ॥  
  
१६। श्रीविशिष्टमेव परं ब्रह्म । न तु निःश्रीकमित्यर्थः ।   
लक्ष्मीनारायाणयोरुभयोरात्महविःशेषित्वेऽपि आग्नावैष्णवादिष्विव   
विशिष्टस्यैवोद्देश्यत्वात् तस्य चैकत्वात् न शेषिद्वित्वप्रसक्तिरिति भावः ।  
  
अहमर्थसमुत्था च साहन्ता परिकीर्तिता ।  
अन्योन्येनाविनाभावादन्योन्येन समन्वयात् ॥ १७ ॥  
  
तादात्म्यं विद्धि सम्बन्धं मम नाथस्य चोभयोः ।  
अहन्तया विनाहं हि निरुपाख्यो न सिध्यति ॥ १८ ॥  
  
१८। निरुपाख्यो निर्विशेषः । लोके सर्वमपि वस्तु इदमित्थमिति   
प्रकारविशेषपुरस्कारेणैव सिध्यति न तु निर्विशेषमिति भावः ।  
  
अहमर्थं विनाहन्ता निराधारा न सिद्ध्यति ।  
भवद्भावात्मकं रूपं समस्तव्यस्तगोचरम् ॥ १९ ॥  
  
परोक्षमपरोक्षं च जगति प्रविचिन्त्यते [ए: विभाव्यते; ई: विभज्यते] ।  
निरुन्मेषे निरुन्मेषा साहन्ता परमेश्वरीं ॥ २० ॥  
  
क्रोडीकृत्याखिलं सर्वं [ब्: विश्वम्] ब्रह्मणि व्यवतिष्ठते ।  
उन्मेषस्तस्य यो नाम यथा चन्द्रोदयेऽम्बुधेः ॥ २१ ॥  
  
अहं नारायणी शक्तिः सिसृक्षालक्षणा तदा ।  
निमेषस्तस्य यो नाम संहृतौ परमात्मनः ॥ २२ ॥  
  
२२। देव्याः शक्तिरूपत्वं पूर्वमुक्तम् । अधुना तद्भेद उच्यते -   
सिसृक्षाशक्तिः सुषुप्साशक्तिश्चेति । प्रथमया सृष्टिः द्वितीयया संहारश्च   
जायते । तत्र नित्यविभूतिविषये प्रथमाया एव प्रवृत्तिः । द्वितीयायास्तु   
लीलाविभूतावेवोपयोगः ।   
  
अहं नारायणी शक्तिः सुषुप्सालक्षणा हि सा ।  
[ए: सिसृक्षायां ममोद्यन्त्यां] सिसृक्षाया ममोद्यन्त्या   
देवाल्लक्ष्मीपतेः स्वयम् ॥ २३ ॥  
  
अव्याहतमसङ्कोचमैश्वर्यं प्रविजृम्भते ।  
ज्ञानं तत्परमं ब्रह्म [ब्: सर्वादेशि] सर्वदर्शि निरामयम् ॥ २४ ॥  
  
२४। ज्ञानादिषु षट्सु गुणेषु ज्ञानं तत्स्वरूपनिरूपकधर्मः । अन्ये गुणास्तु   
निरूपितस्वरूपविशेषणभूता इति विवेकः । तदेव वक्ष्यत्युत्तरत्र   
शेषमैश्वर्यवीर्यादि ज्ञानधर्मः इति । ज्ञानाख्यस्य स्वरूपस्य धर्म   
इत्यर्थः ।  
  
ज्ञानात्मिका तथाहन्ता सर्वज्ञा सर्वदर्शिनी ।  
ज्ञानात्मकं परं रूपं ब्रह्मणो मम चोभयोः ॥ २५ ॥  
  
शेषमैश्वर्यवीर्यादि ज्ञानधर्मः सनातनः ।  
अहमित्यान्तरं रूपं ज्ञानरूपमुदीर्यते [ए: मितीर्यते] ॥ २६ ॥  
  
प्रकाशकादिकं रूपं स्फटिकादिसलक्षणं ।  
[ई: अतस्तत्] अतस्तु ज्ञानरूपत्वं मम नारायणस्य च ॥ २७ ॥  
  
प्। ८)  
  
अव्याहतिर्यदुद्यत्यास्तदैश्वर्यं परं मम ।  
इच्छेति सोच्यते तत्तत्तत्त्वशास्त्रेषु पण्डितैः ॥ २८ ॥  
  
२८। इच्छेति । सिसृक्षाशक्तेरैश्वर्यरूपत्वं पूर्वं चतुर्विंशे श्लोके   
वर्णितमत्र स्मर्तव्यम् । सिसृक्षा हि स्रष्टुमिच्छा ।  
  
जगत्प्रकृतिभावो मे यः सा शक्तिरितीर्यते ।  
सृजन्त्या यच्छ्रमाभावो मम तद्बलमिष्यते ॥ २९ ॥  
  
२९। देव्या जतत्प्रकृतिभावो न स्वरूपतः तथात्वे विकारित्वप्रसङ्गात् । किन्तु   
स्वप्रकारभूतचिदचिदात्मनेति द्रष्टव्यम् । एषैव हि ब्रह्मणो जगत्प्रकृतित्वे   
गतिः ।  
  
भरणं यच्च कार्यस्य बलं तच्च प्रचक्षते ।  
शक्त्यंशकेन [आ, च्, ङ्: शक्यं शक्तेन च]   
तत्प्राहुर्भरणं तत्त्वकोविदाः ॥ ३० ॥  
  
विकारविरहो वीर्यं प्रकृतित्वेऽपि मे सदा ।  
स्वभावं हि जहात्याशु पयो दधिसमुद्भवे ॥ ३१ ॥  
  
३१। विकारविरहित्वं पूर्वोक्तरीत्या प्रकारांशे परिणामः न तु प्रकार्यंश इति   
स्वीकारात् । प्रकारिभूते स्वरूप एव परिणाममङ्गीकृत्य   
अघटितघटनासामर्थ्यात् विकाराभावनिर्वाहस्तु न युक्तिसहः । अत एव मायां   
तु प्रकृतिं विद्यात् इत्यत्रेश्वरोपाधिभूतमायायां प्रकृतित्वमर्थ इति   
केषाञ्चिदभ्युपगमः ।  
  
जगद्भावेऽपि सा नास्ति [ई: प्रकृतिः] विकृतिर्मम नित्यदा ।  
विकारविरहो वीर्यमतस्तत्त्वविदां मतम् ॥ ३२ ॥  
  
विक्रमः कथितो वीर्यमैश्वर्यांशः स तु स्मृतः ।  
सहकार्यनपेक्षा मे सर्वकार्यविधौ हि या ॥ ३३ ॥  
  
तेजः षष्ठं गुणं प्राहुस्तमिमं तत्त्ववेदिनः ।  
पराभिभवसामर्थ्यं तेजः केचित्प्रचक्षते ॥ ३४ ॥  
  
ऐश्वर्ये योजयन्त्येके तत्तेजस्तत्त्वकोविदाः ।  
इति पञ्च गुणा एते ज्ञानस्य [ए, ई: स्फूर्तयः] स्रुतयोऽमलाः ॥ ३५ ॥  
  
ज्ञानाद्याः षड्गुणा एते षाड्गुण्यं मम तद्वपुः ।  
उद्यतीत्थं सिसृक्षाया ममायुततमी कला ॥ ३६ ॥  
  
३६। उद्यतीति । उदयं प्राप्तेत्यर्थः ।  
  
शुद्धाशुद्धात्मको वर्गस्तया क्रोडीकृतोऽखिलः ।  
तत्र शुद्धमयं मार्गं व्याख्यास्यामि सुरेश्वर ॥ ३७ ॥  
  
३७। शुद्धसृष्टिः अशुद्धसृष्टिश्चेति द्विविधा सृष्टिः । तत्र शुद्धा   
त्रैगुण्यरहिता शुद्धसत्त्वमयी । तस्याः स्वयम्प्रकाशत्वादजडत्वमिति केचित् ।   
जडत्वमेवेति परे । अस्या एव नित्यविभूतिरिति व्यवहारः । अशुद्धसृष्टिस्तु   
त्रैगुण्यमयी जडरूपा लीलाविभूतिरिति व्यवहृता ।  
  
अभिव्यक्तानभिव्यक्तषाड्गुण्यक्रममुज्ज्वलम् ।  
आलम्बितचतूरूपं रूपं तत्पारमेश्वरम् ॥ ३८ ॥  
  
३८। न केवलं नित्यविभूतिरेव शुद्धसृष्टिः । किन्तु तत्र विद्योतमानाः   
वासुदेवसङ्कर्षणप्रद्युम्नानिरुद्धाख्या व्यूहा अपि तथेति मन्तव्यम् । तत्र   
प्रथमे वासुदेवे षाड्गुण्यक्रमस्य न स्फुटावभासः । तदनन्तरव्यूहेषु   
किञ्चित्किञ्चित् क्रमेणेति ज्ञेयम् ।   
  
गुणकल्पनयाध्यस्तो [ई: गुणानां कल्पनावस्थो]   
गुणोन्मेषकृतक्रमः ।  
मूर्तीकृतगुणश्चेति त्रिधा मार्गोऽयमद्भुतः ॥ ३९ ॥  
  
३९। तेषु क्वचित् व्यूहे गुणानां सम्यगनुन्मेषात् न गुणात्मतया ज्ञानम् ।   
क्वचित्तु क्रमेणोन्मेषात् क्रमादभिव्यक्तिः । क्वचित्तु गुणानामतिप्रकाशात्   
गुणात्मना परिज्ञानमिति क्रमः ।   
  
युगानि त्रीणि षण्णां यान्याहुज्ञानादिकानि वै [ए: वेदिनः] ।  
समासव्यासतस्तेषां चातुरात्म्यं विविच्यते [आ, ब्, च्, ड्:   
अमूर्तिमत्] ॥ ४० ॥  
  
[आ, ब्, च्, ड्: ओमित् वेर्सेस् ४१ अन्द् ४२] समस्तव्यस्तभेदेन   
गुणानां तद्युगत्रयम् ।  
विवक्ष्यते यदा सा मे शान्तायाश्चातुरात्म्यता [ई: चतुरात्मता] ॥ ४१ ॥  
  
प्। ९)  
  
आकृतीरनवेक्ष्यापि गुणानां कल्पनाकृतम् [ई: गुणकल्पनया-] ।  
चातुरात्म्यमिदं प्राहुः शान्तायास्तत्त्वचिन्तकाः ॥ ४२ ॥  
  
[आ, ब्, च्, ड्, ड़्: ओमित् थिस् वेर्से] शान्तातिशान्तादुन्मेषो   
मम रूपाद्युगत्रये ।  
क्रमव्यक्तं तदाद्यं मे चातुरात्म्यममूर्तिमत् ॥ ४३ ॥  
  
अतरङ्गमनिर्देश्यं निःसत्तं सत्त्वमव्ययम् ।  
सच्चिन्मात्राख्य उन्मेषः साद्या मे शान्तताच्युतिः ॥ ४४ ॥  
  
व्यक्तज्ञानबलाख्यायां पूर्वं सङ्कर्षणात्मनि ।  
तिलकालकवत्सर्वो [ए, ई: तिलकालिक-] विकारो मयि तिष्ठति ॥ ४५ ॥  
  
४५। तिलकालकवदिति । यथा प्राणिनां देहे तिलवत् सूक्ष्मः कालवर्णश्च   
बिन्दुविशेषोऽत्यल्पपरिमिते क्वचित्कोणे दृश्यते तद्वत् सर्वोऽपि प्रपञ्चः   
ममैकदेशे तिष्ठतीत्यर्थः । सङ्कर्षतीति सङ्कर्षण इत्यन्वर्थं नाम । अत्र   
ज्ञानबलयोः समुन्मेषः ।  
  
तन्मां सङ्कर्षणात्मानं विदुर्ज्ञानबले बुधाः ।  
स्वयं गृह्णामि कर्तृत्वमुन्मिषन्ती ततः परम् [आ, ब्, च्,   
ङ्, ई: परा] ॥ ४६ ॥  
  
प्रद्युम्न इति मामाहुः सर्वार्थद्योतनीं तदा ।  
युगं प्रस्फुरितं रूपं [ब्, च्, ड्, ई : रूपे]   
तस्मिन्नैश्वर्यवीर्ययोः ॥ ४७ ॥  
  
४७। प्रकृष्टं द्युम्नं बलम् तेजो वा यस्येत्यन्वर्थं नाम ।   
सृष्टिकर्तृत्वात् अत्र वीर्यैश्वर्ययोः समुन्मेषः ।  
  
ततस्तया क्रियाशक्त्या लब्धावेशा [आ, ब्, च्, ड्:   
लब्धावस्था] चिकीर्षया ।  
युज्यमानानिरुद्धाख्यां लम्भिता तत्त्वकोविदैः ॥ ४८ ॥  
  
४८। अनिरुद्धेति । पालनकर्तैषः । अत्र शक्तितेजसोः समुन्मेषः । तथा च   
सञ्जगृहुः - षाड्गुण्याद्वासुदेवः पर इति स भवान्मुक्तभोग्यो   
बलाढ्याद्बोधात्सङ्कर्षणस्त्वं हरसि वितनुषे शास्त्रमैश्वर्यवीर्यात् ।   
प्रद्युम्नः सर्गधर्मौ नयसि च भगवन् शक्तितेजोऽनिरुद्धो बिभ्राणः पासि   
सत्त्वं गमयसि च तथा व्यूह्य रङ्गाधिराज । इति ।  
  
अवस्थाः क्रमशो मे ताः सुषुप्तिस्वप्नजागराः ।  
तिस्रो मम स्वभावाख्या विज्ञानैश्वर्यशक्तयः ॥ ४९ ॥  
  
४९। सुषुप्तीत्यादि । सङ्कर्षणप्रद्युम्नानिरुद्धानां   
सुषुप्त्याद्यधिष्ठातृत्वम् । वासुदेवस्तु तुरीयाधिष्ठातेति विवेकः । अयमेव   
विभागः माण्डुक्योपनिषदि विश्वतैजसप्राज्ञतुर्यनामभिर्निर्दिष्टः ।  
  
उन्मिषन्त्यः पृथक्तत्त्वत्रयेण परिकीर्तिताः ।  
बलं वीर्यं तथा तेज इत्येतत्तु [ए, ई: इति तत्तु] गुणत्रयम् ॥ ५० ॥  
  
श्रमाद्यवद्याभावाख्यं [आ, ब्, च्, ङ् : श्रमाद्यविद्या-  
itthaṃ śāntoditāvasthādvayabhedajuṣo mama || 51 ||  
  
51. śāntoditeti | śāntāvasthā paravāsudevāvasthā | uditāvasthā vyūhāvasthā |   
tatrāpi śāntoditāvasthaḥ prathamavyūhaḥ | nityoditāvasthā anye traya iti viśeṣaḥ |  
  
svadharmormisamullāso na bhedāyāmbudheriva |  
prāyo yadguṇakartavye varte kṛtyā yayā hyaham || 52 ||  
  
tatra tadguṇayugmaṃ tu mama rūpatayocyate |  
ato jñānabale devaḥ saṃkarṣaṇa udīryate [B: itīryate] || 53 ||  
  
aiśvaryavīrye pradyumno'niruddhaḥ śaktitejasī |  
ādyastvabhinnaṣāḍguṇyo [ḍ: āyaṃ-] brahmatattvāpṛthaksthitau ||   
54 ||  
  
eko'pyanunayaudāryakrauryaśauryādibhirguṇaiḥ |  
naṭaḥ pravartate yadvadveṣaceṣṭādibhedavān || 55 ||  
  
p. 10)  
  
tadvaddekāpi tvaivāhaṃ jñānaśaktyādibhirguṇaiḥ [E, ī:   
śanaiśvaryā] |  
saṃkarṣaṇādisadbhāvaṃ bhaje lokahitepsayā || 56 ||  
  
kramaśaḥ [ī: krameṇa] pralayotpattisthitibhiḥ prāṇyanugrahaḥ |  
prayojanamathānyacca śāstraśāstrārthatatphalaiḥ || 57 ||  
  
57. saṃkarṣaṇaḥ pralayakartā śāstropadeṣṭā ca | pradyumnaḥ sṛṣṭikartā   
śāstrārthapravartayitā ca | aniruddhaḥ pālanakartā śāstrārthaphalanirvāhakaśceti   
pratyekaṃ vyāpāravibhāgaḥ |  
  
daśāsturyasuṣuptyādyāścaturvyūhe'pi lakṣayet |  
vibhavo'nantarūpastu padmanābhamukho vibhoḥ || 58 ||  
  
58. paravyūhāvupavarṇya vibhavaḥ kathyate'tra | vibhavāvatārāḥ padmanābhādayo   
bahavaḥ | matsyakūrmādayo'pyatraiva parigaṇitā avatārāḥ |  
  
aniruddhasya vistāro darśitastasya sāttvate |  
arcāpi laukikī yā sā bhagavadbhāvitātmanām || 59 ||  
  
59. arcā nāma devālayeṣu pratiṣṭhitā bimbaviśeṣāḥ |  
  
mantramantreśvaranyāsātsāpi ṣāḍguṇyavigrahā |  
parādyarcāvasāne'sminmama [ā, B, c, ḍ: parādyarcāvatāre-  
  
तुर्याद्यवस्था विज्ञेया इतीयं शुद्धपद्धतिः ।  
ईषद्भेदेन विज्ञेयं तद्व्यूहविभवान्तरम् ॥  
शुद्धेतरं त्वथो मार्गं मम शक्र निशामय ॥ ६१ ॥  
  
इति श्रीपाञ्चरात्रसारे [ई: पाञ्चरात्रे] लक्ष्मीतन्त्रे [आ, ब्,   
च्, ड्, ड़्: ओमित् थे तित्ले; ङ्: शुद्धसृष्टि] शुद्धमार्गप्रकाशो   
नाम द्वितीयोऽध्यायः ॥  
प्। ११)  
  
तृतीयोऽध्यायः   
  
श्रीरुवाच -  
  
नित्यनिर्दोषनिःसीमकल्याणगुणशालिनी ।  
अहं नारायणी नाम सा सत्ता वैष्णवी परा ॥ १ ॥  
  
देशात्कालात्तथा रूपात्परिच्छेदो न मे स्मृतः ।  
संवित्तिरेव मे रूपं सर्वैश्वर्यादिको [ड्: सैवै-] गुणः ॥ २ ॥  
  
२। स्वरूपनिरूपको धर्मः ज्ञानम् । अन्ये पञ्चापि गुणाः   
निरूपितस्वरूपग्णभूता इत्यर्थः ।  
  
स्वस्वातन्त्र्यवशेनैव विभागस्तत्र वर्तते ।  
विज्ञानैश्वर्यशक्त्यात्मा [ए, ई: शक्त्यात्म] विभागो यः स ईरितः   
॥ ३ ॥  
  
३। इत्थं विभागोऽपि मदिच्छाकृत एवेत्याह - स्वस्वातन्त्र्येति ।   
  
विज्ञानैश्वर्यशक्तीनामुन्मेषस्त्वपरोऽधुना ।  
अतर्क्याया ममोद्यत्या नियोगानर्हया [ए, ई: नुयोगा-] सदा ॥ ४ ॥  
  
४। अपर इति । पूर्वं शुद्धसृष्टौ एक उन्मेष उक्तः । अधुना   
अशुद्धात्मकत्रैगुण्यसृष्टावन्य उन्मेष इत्यर्थः ।  
  
इच्छयान्यत्कृतं रूपमासीज्ज्ञानादिके त्रिके ।  
यथैवेक्षुरसः स्वच्छो गुडत्वं प्रतिपद्यते ॥ ५ ॥  
  
५। ज्ञानादित्रिकरूपं सत्त्वादित्रिकात्मना अन्यथा कृतमासीदित्यर्थः ।  
  
तद्वत्स्वच्छमयं ज्ञानं सत्त्वतां प्रतिपद्यते ।  
रजस्त्वं च ममैश्वर्यं तमस्त्वं शक्तिरप्युत ॥ ६ ॥  
  
६। तदेवाह - तद्वदिति । ज्ञानं सत्त्वतया ऐश्वर्यं रजस्तया शक्तिश्च   
तमस्तया जातमिति भावः ।  
  
एते त्रयो गुणाः शक्र त्रैगुण्यमिति शब्द्यते ।  
रजःप्रधानं तत्सृष्टौ त्रैगुण्यं परिवर्तते ॥ ७ ॥  
  
७। त्रैगुण्यमिति चातुर्वर्ण्यमितिवत् स्वार्थे ष्यञ् ।  
  
स्थितौ सत्त्वप्रधानं तत् संहृतौ तु तमोमुखम् ।  
अहं संविन्मयी पूर्वा व्यापिन्यपि पुरन्दर ॥ ८ ॥  
  
अधिष्ठाय गुणान् सृष्टिस्थितिसंहृतिकारिणी ।  
निर्गुणापि गुणानेतानधिष्ठायात्मवाञ्छया ॥ ९ ॥  
  
९। निर्गुणापीति । पूर्वं षाड्गुण्यस्योक्तत्वात् अत्र निर्गुणपदस्य   
सत्त्वरजस्तमोरूपमिश्रगुणरहितेत्यर्थः । आत्मवाञ्छयेत्यनेन   
जगत्सृष्ट्यादौ लीलैव प्रयोजनमित्युक्तं भवति । यथाह भगवान्   
बादरायणः - लोकवत्तु लीलाकैवल्यम् इति ।  
  
चक्रं प्रवर्तयाम्येका सृष्टिस्थित्यन्तरूपकम् ।  
  
शक्रः -   
  
विधाद्वयं समास्थाय ज्ञानाद्ये तु युगत्रये [आ, ङ्, ई:   
गुणत्रये] ॥ १० ॥  
  
शुद्धेतरविभागेन किमर्थं त्वं प्रवर्तसे ।  
विधयोरनयोः पद्मे सम्बन्धः कः परस्परम् ॥ ११ ॥  
  
एतत्पृष्टा मया ब्रूहि नमस्ते पद्मसम्भवे ।  
  
श्रीः -  
  
अनियोज्यं ममैश्वर्यमिच्छैव मम कारणम् ॥ १२ ॥  
  
प्। १२)  
  
मुह्यन्त्यत्र महान्तोऽपि तत्त्वं शृणु तथापि मे ।  
ईशेशितव्यभावेन परिवर्ते सदा ह्यहम् [आ, ब्, च्, ई:   
सदाप्यहम्] ॥ १३ ॥  
  
१३। शुद्धेतरसृष्ट्योः सम्बन्ध उच्यते - ईशेशितव्येति ।   
रक्ष्यरक्षकभाव इत्यर्थः ।  
  
ईशो नारायणो ज्ञेय ईशता तस्य चाप्यहम् ।  
ईशितव्यं तु विज्ञेयं चिदचिच्च पुरन्दर ॥ १४ ॥  
  
चिच्छक्तिस्तु परा तत्र भोक्तृतां प्रतिपद्यते ।  
भोग्योपकरणस्थानरूपं तस्या अचित्पदम् ॥ १५ ॥  
  
अनाद्यया समाविद्धा सा चिच्छक्तिरविद्यया ।  
मत्प्रवर्तितया नित्यं चिच्छक्तिर्भोक्तृतां गता ॥ १६ ॥  
  
अहम्ममत्वसम्बन्धाद्ध्यचित्स्वेनाभिमन्यते ।  
अविद्या सा तिरोभावं विद्यया याति वै यदा ॥ १७ ॥  
  
चिच्छक्तिर्निरभीमाना तदा मद्भावमेष्यति ।  
तां विद्यां शुद्धमार्गस्थां परव्यूहादिरूपिणी ॥ १८ ॥  
  
प्रवर्तयामि कारुण्याज्ज्ञानसद्भावदर्शिनी ।  
रक्ष्यरक्षकभावोऽयं सम्बन्धो विधयोर्द्वयोः ॥ १९ ॥  
  
विधा रक्षति शुद्धाद्या रक्ष्यते च विधापरा [ड़्: तथा-] ।  
एतत्ते कथितं शक्र किं भूयः श्रोतुमिच्छसि ॥ २० ॥  
  
शक्रः -  
  
ईशेशितव्यभावेन किमर्थं त्वं [ड़्: च] प्रवर्तसे ।  
ईशितव्यं कियद्भेदं किंरूपं तत्र मे वद ॥ २१ ॥  
  
श्रीः -  
  
स्वभावो नानुयोज्योऽयं [आ, ब्, च्: अननु-] मम   
नारायणस्य च ।  
ईशोऽहमीशितव्यो [आ, ब्, च्, ङ्: ईशो हि ई] न स च देवः   
सनातनः ॥ २२ ॥  
  
ईशितव्यं द्विधा प्रोक्तं चिदचिद्व्यतिरेकतः ।  
चिच्छक्तिर्भोक्तृरूपात्र सा च चिद्रूपधारिणी [ए: मद्रूप-] ॥ २३ ॥  
  
भोग्योपकरणस्थानैरचिच्छक्तिस्त्रिधा स्थिता [ड्: मता; ई: स्मृता] ।  
प्रसरन्त्यास्तृतीयं मे सा च पर्व स्मृतं बुधैः ॥ २४ ॥  
  
विभक्ते अपि ते एते शक्ती चिदचिदात्मिके ।  
मत्स्वाच्छन्द्यवशेनैव मम रूपे सनातने ॥ २५ ॥  
  
चिच्छक्तिर्विमला शुद्धा चिन्मय्यानन्दरूपिणी ।  
अनाद्यविद्याविद्धेयमित्थं संसरति ध्रुवम् ॥ २६ ॥  
  
अचिच्छक्तिर्जडाप्येवमशुद्धा परिणामिनी ।  
त्रिगुणापि ममैवेदं स्वाच्छन्द्यात् प्रविजृम्भितम् ॥ २७ ॥  
  
धूमकेतुर्यथा धूमं [आ, ब्, च्, ड्, ङ्: धूमात्]   
दीप्यमानो भजेत् स्वयम् ।  
शुद्धसंवित्स्वरूपापि भजे साहमचिद्गतिम् ॥ २८ ॥  
  
२८। ज्वलनस्वभावोऽपि धूमकेतुर्यथा मलिनधूमरूपतां प्रतिपद्यते तथा   
ज्ञानस्वरूपाप्यहमचिद्भावमापद्य इत्यर्थः ।  
  
अनाक्रान्ता विकल्पेन [ए, ई: शब्देनाप्य] शब्दैरप्यकदर्थिता ।  
आध्यानोपधिनाप्येवं वर्तेऽहमचिदात्मना ॥ २९ ॥  
  
२९। आध्यानोपधिनेति । मदिच्छारूपोपाधिनेत्यर्थः । ध्यानालम्बनार्थमिति   
वार्थः । यथा वक्ष्यति - ध्यानविश्रामभूमयः (४-२४) इति ।  
  
बहिरन्तःपदार्थे हि चित्स्वरूपमखण्डितम् ।  
विशिनष्टि तथाप्येतच्चित्रयोपाधिसम्पदा ॥ ३० ॥  
  
स्वातन्त्र्यमेव मे हेतुर्नानुयोज्यास्मि किञ्चन ।  
इत्थम्प्रभावामेवं [आ, ब्, च्, ङ्: इदम्प्रभावाम्] मां   
विदन् बुद्धो भविष्यसि ॥ ३१ ॥  
  
प्। १३)  
  
शक्रः -  
  
कथं सृजसि वै लोकान् सुखदुःखसमन्वितान् ।  
असृष्टिर्हि वरं यद्वा सृष्टिरस्तु सुखात्मिका ॥ ३२ ॥  
  
३२। असृष्टिरिति । अत्र सृजेच्च सुखमेवैकमनुकम्पाप्रचोदितः इति   
श्लोकवार्त्तिकवचनं स्मर्तव्यम् ।  
  
श्रीः -   
  
अनाद्यविद्याविद्धानां जीवानां सदसन्मयम् ।  
सञ्चितं कर्म सम्प्रेक्ष्य मिश्रां सृष्टिं करोम्यहम् ॥ ३३ ॥  
  
शक्रः -  
  
क्षीरोदसम्भवे देवि स्वाच्छन्द्यं कथं भवेत् ।  
कर्म चेत्समवेक्ष्य त्वं विदधासि सुखासुखे ॥ ३४ ॥  
  
श्रीः -  
  
कुर्वत्या मम कार्याणि कर्म तत्करणं स्मृतम् ।  
कर्तुश्च करणापेक्षा न स्वातन्त्र्यविघातिनी ॥ ३५ ॥  
  
निरवद्या स्वतन्त्राहं नानुयोगपदे स्थिता ।  
विभजे बहुधात्मानं कर्तृकर्मक्रियादिना ॥ ३६ ॥  
  
लीलायै कारणं नात्र मृग्यमेवं स्थिरो भव ।  
  
शक्रः -   
  
यद्वा तद्वास्तु तद्देवि स्वातन्त्र्यं ते यदीदृशम् ।  
सृष्टिप्रकारमाख्याहि नमस्ते पद्मसम्भवे ॥ ३७ ॥  
  
इति श्रीपाञ्चरात्रसारे [आ: श्रीपञ्चरात्रसारे; ई: श्रीपाञ्चरात्रे]   
लक्ष्मीतन्त्रे त्रैगुण्यप्रकाशो [ङ्: मिश्रसृष्टि; आ, ब्, च्,   
ड्, ड़्: ओमित् थे तित्ले] नाम तृतीयोऽध्यायः ॥  
प्। १४)  
  
चतुर्थोऽध्यायः   
  
श्रीः [ब्: श्रीरुवाच] -  
  
निर्मलाकाशकल्पाहं निःसमानन्दचिन्मयी ।  
अहं नारायणी नाम भावोऽहं तादृशो [ब्: तादृशी] हरेः ॥ १ ॥  
  
न शान्ता नोदिता नापि मध्यमाहं चिदात्मिका ।  
तादृशस्य हरेर्विष्णोः स्वरूपमखिलात्मनः ॥ २ ॥  
  
तस्याचित्रैकरूपस्य [ए, ई: तस्य चित्रैक-] विकल्पपदवीजुषः ।  
अचित्राहं तदाकारा सर्वतः समतां गता ॥ ३ ॥  
  
तयोर्नौ संविदात्मैव क्वचिदुन्मेष उत्थितः ।  
कोटिकोटिसहस्रौघकोटिकोटितमी कला ॥ ४ ॥  
  
सिसृक्षा नाम तद्रूपा सृष्टिमिष्टां करोम्यहम् ।  
एकांशेन विशुद्धाध्वरूपा वर्तेऽहमञ्जसा ॥ ५ ॥  
  
वज्ररत्नप्रभा यद्वत्परिस्फुरति सर्वतः ।  
एवं शुद्धमयो मार्गो मम स्फुरति सर्वतः [आ, ब्, च्,   
ङ्, ई: रूपतः] ॥ ६ ॥  
  
अमेघाकाशसङ्काशान्निष्पन्दोदधिरूपतः [आ, ब्: अमेया-] ।  
मम ज्ञानघनाद्रूपाच्छुद्धा [आ, ङ्: -शुद्ध] सृष्टिः   
प्रवर्तते ॥ ७ ॥  
  
निर्व्यापारं [ए, ई: निर्वासनं] सदानन्दं शुद्धं सर्वात्मकं   
परम् ।  
व्यज्यते प्रथमं ज्ञानं स सङ्कर्षण उच्यते ॥ ८ ॥  
  
हेत्वन्तरानपेक्षं यत् स्वातन्त्र्यं विश्वनिर्मितौ ।  
तदैश्वर्यं तदासीन्मे प्रद्युम्नः पुरुषोत्तमः ॥ ९ ॥  
  
निलीनचित्ररूपा या सर्वत्र समवस्थिता ।  
अव्याहतासीच्छक्तिर्मे सोऽनिरुद्धः प्रकीर्तितः ॥ १० ॥  
  
सृष्टिस्थित्यन्तकर्तारो विज्ञानैश्वर्यशक्तयः ।  
मम रूपममी देवाः पुरुषाः पुष्करेक्षणाः ॥ ११ ॥  
  
अतरङ्गार्णवाभासमस्ताम्भोदाम्बरोपमम् [ए, ई:   
अनम्भोदाम्बरोपमम्] ।  
रूपं सिसृक्षमाणाया वासुदेवो ममादिमम् [आ, ङ्:   
ममात्मकः] ॥ १२ ॥  
  
ज्ञानशक्तिबलैश्वर्यवीर्यतेजांस्यशेषतः ।  
उन्मिषन्ति यदा तुल्यं वासुदेवस्तदोच्यते ॥ १३ ॥  
  
तेषां ज्ञानबलोन्मेषे [ए: बलोन्मेषः] सङ्कर्षण उदीर्यते ।  
बिभर्ति सकलं विश्वं तिलकालकवत्स्वतः ॥ १४ ॥  
  
बलमित्येव तन्नाम ततो वेदान्तशब्दितम् ।  
वीर्यैश्वर्यसमुन्मेषे [ए, ई: समुन्मेषः] प्रद्युम्नः परिकीर्तितः ॥   
१५ ॥  
  
विकारविरहो वीर्यमविकारी ततश्च सः ।  
शक्तितेजःसमुन्मेषे ह्यनिरुद्धः स ईरितः [ए, ई: समीरितः] ॥ १६ ॥  
  
तेजस्त्वन्यानपेक्षत्वमनिरुद्धत्वमप्युत [ए, ई: अतः] ।  
शास्त्रं [ए, ई: सङ्कर्षणाद्देवात्] सङ्कर्षणादेव भाति   
निर्घातशब्दवत् ॥ १७ ॥  
  
तत्क्रिया सकला देवात्प्रद्युम्नात् सम्भवेद्यतः [ए, ई:   
सम्भवत्युत] ।  
क्रियापलमशेषं तदनिरुद्धात्प्रचक्षते ॥ १८ ॥  
  
प्। १५)  
  
सृजते ह्यनिरुद्धोऽत्र प्रद्युम्नः पाति तत्कृतम् ।  
सृष्टं तद्रक्षितं चात्ति स च सङ्कर्षणः प्रभुः ॥ १९ ॥  
  
१९। अत्रानिरुद्धस्य सृष्टिकर्तृत्वं प्रद्युम्नस्य पालनकर्तृत्वं चोच्यते ।   
पूर्वं तु द्वितीयाध्याये अनिरुद्धस्य पालनकर्तृत्वं प्रद्युम्नस्य   
सृष्टिकर्तृत्वं चोक्तम् । तत्तु कल्पान्तरेणेति ध्येयम् ।  
  
सृष्टिस्थित्यन्तकार्येण शास्त्रधर्मफलेन च ।  
अनुग्रहमिमे देवाः सदा विदधते स्वयम् ॥ २० ॥  
  
यद्यप्येकगुणोन्मेषस्तथाप्येते [ए: -तदाप्येते] हि षड्गुणाः ।  
अन्यूनानधिकाः सर्वे वासुदेवात्सनातनात् [आ, ब्, ड्:   
सनातनाः] ॥ २१ ॥  
  
अङ्गप्रत्यङ्गबुद्ध्यादिर्नैषां भूतमयः स्मृतः ।  
षाड्गुण्यमय एवैषां दिव्यो देहः सनातनः ॥ २२ ॥  
  
२२। बुद्धिरत्रान्तःकरणम् । नैषां भूतमयः इति वचनेन न   
भूतसङ्घसंस्थानो देहोऽस्य परमात्मनः इति शान्तिपर्ववचनं स्मारितम् ।  
  
नैवैषां वास्तवो भेदश्चिन्तनीयो दिवस्पते [ए, ई: विपश्चिता] ।  
तत्तत्कार्यप्रसिद्ध्यर्थं कृतोऽसौ कल्पनावशात् ॥ २३ ॥  
  
ज्ञानान्नान्यत्तथैश्वर्यं तस्मान्नान्या च शक्तिका ।  
मयैताः कल्पिताः शक्र ध्यानविश्रामभूमयः [आ, ब्, च्,   
ड्: ध्येयाः-] ॥ २४ ॥  
  
२४। ध्यानेति । उपासकानां यथारुच्यालम्बनदानाय तत्र   
भेदपरिकल्पनेत्यर्थः ।  
  
वस्तु पूर्वं ततो भावः पश्चादर्थस्ततः क्रिया ।  
चातूरूप्यमिदं ज्ञेयं सर्वभावेषु सर्वदा ॥ २५ ॥  
  
वासुदेवादिरूपेण चतुर्धात्मानमात्मना ।  
संविभज्यावतिष्ठेऽहं सर्वमावृत्य [आ, च्, ड्: सर्वदा; ब्:   
सर्वदा सत्य] संविदा ॥ २६ ॥  
  
वासुदेवादयो देवाः प्रत्येकं तु त्रिधा त्रिधा ।  
केशवादिस्वरूपेण विभजन्ति स्वकं वपुः ॥ २७ ॥  
  
२७। एवं च केशवादिदामोदरान्ता द्वादशापि व्यूहान्तरभूता ध्येयाः ।  
  
एतद्व्यूहान्तरं नाम पञ्चरात्राभिशब्दितम् ।  
कार्यस्य [ए: कालस्य] नयने देवा द्वादशैते व्यवस्थिताः ॥ २८ ॥  
  
विभोरप्यनिरुद्धस्य हिताय जगतां हरेः ।  
प्रसरो विभवो नाम पद्मनाभादयः स्मृताः ॥ २९ ॥  
  
आविश्याविश्य कुरुते यत्र देवनरादिकम् ।  
जगद्धितं जगन्नाथस्तज्ज्ञेयं विभवान्तरम् ॥ ३० ॥  
  
३०। देवनरादिकम् इत्यनेन दत्तात्रेयबादरायणादीनामपि विभवान्तरत्वं   
ध्येयम् ।  
  
देवर्षिपितृसिद्धाद्यैः स्वयं वा जगतां हिते ।  
निर्मितं भगवद्रूपमर्चा सा शुद्धचिन्मयी ॥ ३१ ॥  
  
३१। स्वयमित्यनेन स्वयंव्यक्तक्षेत्रस्थार्चा गृह्यन्ते ।  
  
इत्येष लेशतो मार्गः शुद्धस्ते सम्प्रदर्शितः ।  
त्रैगुण्यमपरं मार्गं गदन्त्या मे निशामय ॥ ३२ ॥  
  
यत्ते ज्ञानं पुरा प्रोक्तं तत्सत्त्वेन विवर्तते ।  
रजस्तया तदैश्वर्यं शक्तिश्चापि तमस्तया ॥ ३३ ॥  
  
प्राधान्येन रजस्तत्र सृष्टौ सम्परिवर्तते ।  
अभितः सत्त्वतमसी गुणौ द्वौ तस्य तिष्ठतः ॥ ३४ ॥  
  
या सा पूर्वं मया प्रोक्ता कोटिकोटितमी कला ।  
तस्याः कोटितमेनाहमंशेन विसृजे जगत् ॥ ३५ ॥  
  
सर्वस्याद्या महालक्ष्मीस्त्रिगुणाहं महेश्वरी ।  
रजोरूपमधिष्ठाय सृष्टिमिष्टां करोम्यहम् ॥ ३६ ॥  
  
३६। अनेन त्रिगुणजगत्सृष्टिकर्तृत्व दशायां महालक्ष्मीसमाख्येति ज्ञायते   
।  
  
अग्नीषोममयौ भावौ दिव्यौ स्त्रीपुंसलक्षणौ ।  
बिभ्रती चारुसर्वाङ्गी लोकानां हितकाम्यया ॥ ३७ ॥  
  
चतुर्भुजा विशालाक्षी तप्तकाञ्चनसन्निभा ।  
मातुलङ्गं गदां खेटं सुधापात्रं च बिभ्रती ॥ ३८ ॥  
  
प्। १६)  
  
महालक्ष्मीः समाख्याता साहं सर्वाङ्गसुन्दरी ।  
महाश्रीः सा महालक्ष्मीश्चण्डा चण्डी च चण्डिका ॥ ३९ ॥  
  
भद्रकालि तथा भद्रा काली दुर्गा महेश्वरी ।  
त्रिगुणा भगवत्पत्नी तथा भगवती परा ॥ ४० ॥  
  
एताः सञ्ज्ञास्तथा चान्यास्तत्र मे बहुधा स्मृताः ।  
विकारयोगादन्याश्च तास्ता वक्ष्याम्यशेषतः ॥ ४१ ॥  
  
लक्षयामि जगत्सर्वं पुण्यापुण्ये कृताकृते ।  
महनीया [ब्: महती या] च सर्वत्र महालक्ष्मीः प्रकीर्तिता ॥ ४२ ॥  
  
महद्भिः श्रयणीयत्वान्महाश्रीरिति गद्यते [ए: गीयते] ।  
चण्डस्य दयिता चण्डी चण्डत्वाच्चण्डिका मता ॥ ४३ ॥  
  
कल्याणरूपा भद्रास्मि काली च कलनात्सताम् ।  
द्विषतां कालरूपत्वादपि काली प्रकीर्तिता ॥ ४४ ॥  
  
सुहृदां द्विषतां चैव युगपत्सदसद्विधेः ।  
भद्रकाली समाख्याता मायाश्चर्यगुणात्मिका ॥ ४५ ॥  
  
४५। मायाश्चर्येति । अनेनाश्चर्यावहत्वं मायाशब्दार्थ इत्युक्तं भवति ।   
अनेन मायाशब्दस्य मिथ्यार्थकत्वकल्पनं वार्यते ।   
  
महत्त्वाच्च महामाया मोहनान्मोहिनी मता ।  
दुर्गा च दुर्गमत्वेन भक्तरक्षाविधेरपि ॥ ४६ ॥  
  
योजनाच्चैव योगाहं योगमाया च कीर्तिता ।  
मायायोगेति विज्ञेया ज्ञानयोजनतो नृणाम् ॥ ४७ ॥  
  
४७। ज्ञानयोजनत इति । अनेन माया वयुनं ज्ञानम् इति यास्कवचनात्   
मायाशब्दस्य ज्ञानार्थकत्वमुक्तं भवति । सम्भवाम्यात्ममायया इत्यत्र   
आत्मसङ्कल्पेनेत्यर्थवर्णनमप्येतन्मूलकमेव ।  
  
पूर्णषाड्गुण्यरूपत्वात्साहं भगवती स्मृता ।  
भगवद्यज्ञसंयोगात्पत्नी भगवतोऽस्म्यहम् ॥ ४८ ॥  
  
४८। यज्ञसंयोगादिति । पत्युर्नो यज्ञसंयोगे इत्यनुशासनसिद्धं रूपम् ।   
भगवद्यज्ञश्च आश्रितजनरक्षणरूपो ज्ञेयः । तत्रास्याः संयोगः   
पुरुषकारत्वादिना ।  
  
विशालत्वात्स्मृता व्योम पूरणाच्च पुरी स्मृता [आ, ब्, च्, ङ्:   
पुरः स्थिता] ।  
परावरस्वरूपत्वात् स्मृता चाहं परावरा ॥ ४९ ॥  
  
शकनाच्छक्तिरुक्ताहं राज्ञ्यहं रञ्जनात् [ब्: राजनात्] सदा ।  
सदा शान्तविकारत्वाच्छान्ताहं परिकीर्तिता ॥ ५० ॥    
  
मत्तः प्रक्रियते विश्वं प्रकृतिः सास्मि कीर्तिता ।  
श्रयन्ती श्रयणीयास्मि शृणामि दुरितं सताम् ॥ ५१ ॥  
  
५१। श्रि श्रयणे शॄ हिंसायाम् इति च धातुः ।  
  
शृणोमि करुणां वाचं शृणामि च गुणैर्जगत् ।  
(शयेऽन्तः) [आल्ल् ंस्स्: श्रयते] सर्वभूतानां रमेऽहं   
पुण्यकर्मणाम् ॥ ५२ ॥  
  
५२। श्रु श्रवणे शॄ प्रीणने शी स्वप्ने रम् क्रीडायाम् इति धातवो विवक्षिताः ।   
श्रीनाम्नि शकारविवरणम् - शयेऽन्तरिति । रेफविवरणम् - रमेऽहमिति ।  
  
ईडिता च सदा देवैः शरीरं चास्मि वैष्णवम् ।  
एतान्मयि गुणान् दृष्ट्वा वेदवेदान्तपारगाः ॥ ५३ ॥  
  
५३। ईकारविवरणम् - ईडितेति । ईड स्तुतौ इति धातुः । विष्णोः शरीरं   
रूपमित्यर्थः ।  
  
गुणयोगविधानज्ञाः श्रियं मां सम्प्रचक्षते ।  
साहमेवंविधा नित्या सर्वाकारा सनातनी ॥ ५४ ॥  
  
प्। १७)  
  
गुणत्रयमधिष्ठात्री त्रिगुणा परिकीर्तिता ।  
गुणवैषम्यसर्गाय [आ, ब्, च्, ड्: गुणैर्वैषम्य-]   
प्रवृत्ताहं सिसृक्षया ॥ ५५ ॥  
  
तप्तकाञ्चनवर्णाभा तप्तकाञ्चनभूषणा ।  
निरालोकमिमं लोकं पूरयामि स्वतेजसा ॥ ५६ ॥  
  
शून्यं तदखिलं लोकं स्वेन पूरयितुं पुरा ।  
भरामि त्वपरं रूपं तमसा केवलेन तु ॥ ५७ ॥  
  
सा भिन्नाञ्जनसङ्काशा दंष्ट्राञ्चितवरानना [आ, ब्, च्, ड्:   
दंष्टान्वित-] ।  
विशाललोचना नारी बभूव तनुमध्यमा ॥ ५८ ॥  
  
खड्गपात्रशिरःखेटैरलङ्कृतमहाभुजा ।  
कबन्धहारा शिरसि बिभ्राणाहिशिरःस्रजम् ॥ ५९ ॥  
  
सा मां प्रोवाच सम्भूता तामसी प्रमदोत्तमा ।  
[ई: + शान्तिः] नाम कर्म च मे मातर्देहि तुभ्यं नमो नमः ॥ ६० ॥  
  
श्रीः [आ, ब्, च्, ड़्: ओमित् श्रीः] -  
  
तामब्रवं वरारोहां तामसीं प्रमदोत्तमाम् ।  
ददामि तव नामानि यानि कर्माणि तानि ते ॥ ६१ ॥  
  
महाकाली महामाया महामारी क्षुधा तृषा [आ, ब्, च्, ड़्:   
क्रिया] ।  
निद्रा कृष्णा [आ, ब्, च्, ड़्: तृष्णा] चैकवीरा   
कालरात्रिर्दुरत्यया ॥ ६२ ॥  
  
एतानि तव नामानि प्रतिपाद्यानि नामभिः ।  
एभिः कर्माणि ते ज्ञात्वा योऽधीते सोऽश्नुते सुखम् ॥ ६३ ॥  
  
अपर्याप्तमिमं सर्गं मन्यमानाहमादिमम् ।  
सत्त्वोन्मेषमयं रूपं भरामि स्मेन्दुसन्निभम् ॥ ६४ ॥  
  
अक्षमालाङ्कुशधरा वीणापुस्तकधारिणी ।  
सा बभूव वरा नारी नाम कर्म तदा ह्यदाम् ॥ ६५ ॥  
  
महाविद्या महावाणी भारती वाक् सरस्वती ।  
आर्या ब्राह्मी महाधेनुर्वेदगर्भा च धीश्च गीः [आ, ब्, च्:   
वेदभागाश्चगश्व धीः; ई: गीश्च धीः] ॥ ६६ ॥  
  
नामानुरूपं कर्म स्यात् [ए, ङ्: कर्मास्या] सात्त्विक्याः [आ,   
ब्, च्, ड्: सात्वत्याः] कार्यमद्भुतम् ।  
वयं तिस्रो जगद्धात्र्यो मातरश्च प्रकीर्तिताः ॥ ६७ ॥  
  
इति श्रीपाञ्चरात्रसारे [ई: श्रीपाञ्चरात्रे; आ: श्रीपञ्चरात्र]   
लक्ष्मीतन्त्रे [आ, ब्, च्, ड्, ड़्: ओमित् थे तित्ले; ङ्:   
सृष्टिद्वयप्रकाशः] महालक्ष्मीसमुद्भूतिर्नाम चतुर्थोऽध्यायः ॥ ४ ॥  
प्। १८)  
  
पञ्चमोऽध्यायः  
  
श्री [ब् : श्रीरुवाच] -  
  
या माहन्ता हरेराद्या सर्वाकारा सनातनी ।  
शुद्धानन्दचिदाकारा सर्वतः समतां गता ॥ १ ॥  
  
१। अत्र शान्तावस्था । द्वितीयश्लोके उदितावस्था । तृतीयश्लोके त्रैगुण्यावस्था   
महालक्ष्मीसमाख्या । चतुर्थे रजःप्रधानावस्था महाश्रीः   
महालक्ष्म्यपरपर्याया । तमःप्रधानतया पूर्वाध्यायोक्ता महामाया ।   
पञ्चमे पूर्वाध्यायोक्तसत्त्वप्रधाना महाविद्या ।  
  
साहं सिसृक्षया युक्ता स्वल्पाल्पेनात्मबिन्दुना ।  
सृष्टिं कृतवती शुद्धां [ई: शुद्धा] पूर्णषाड्गुण्यविग्रहाम्   
[ई: विग्रहा] ॥ २ ॥  
  
अनुचितस्यरूपाहं मदीयेनाल्पबिन्दुना [आ, ब्, ड्: मदीयनात्म]   
।  
महालक्ष्मीः समाख्याता त्रैगुण्यपरिवर्तिनी ॥ ३ ॥  
  
रजःप्रधाना तत्राहं महाश्रीः परमेश्वरी ।  
मदीयं यत्तमोरूपं [आ, ए: तत्तमो-] महामायेति सा स्मृता   
॥ ४ ॥  
  
मदीयं सत्त्वरूपं यन्महाविद्येति सा स्मृता ।  
अहं च तं च कामिन्यौ ता वयं तिस्रं ऊर्जिताः ॥ ५ ॥  
  
सृष्टवन्यस्तु मिथुनान्यरूपाणि च त्रिधा ।  
मदीयं मिथुनं यत्तन्मानसं रुचिराकृति ॥ ६ ॥  
  
हिरण्यग्रभं पद्माश्रं सुन्दरं कमलासनम् ।  
प्रद्यूम्राम्प्रादिदं विद्धि सम्भूतं मयि मानसम् ॥ ७ ॥  
  
धाता विधिर्विरिञ्चिश्च ब्रह्मा च पुरुषः स्मृतः ।  
श्रीः पद्मा कमला लक्ष्मीस्तत्र नारी प्रकीर्तिता ॥ ८ ॥  
  
सङ्कर्षणांशतो द्वन्द्वं महामायासमुद्भवम् ।  
त्रिनेत्रं चारुसर्वाङ्गं मानसं तत्र यः पुमान् ॥ ९ ॥  
  
स रुद्रः शङ्करः स्थाणुः कपर्दी च त्रिलोचनः ।  
तत्र त्रयीश्वरा भाषा विद्या चैवाक्षरा तथा ॥ १० ॥  
  
कामधेनुश्च विज्ञेया सा स्त्री गौश्च [ए, ई: गौरी] सरस्वती ।  
अनिरुद्धांशसम्भूतं महाविद्यासमुद्भवम् ॥ ११ ॥  
  
मिथुनं मानसं यत्तत्पुरुषस्तत्र केशवः ।  
विष्णुः कृष्णो हृषीकेशो वासुदेवो जनार्दनः ॥ १२ ॥  
  
उमा [आ, ब्, च्, ड्: महा] गौरी सती चण्डा तत्र स्त्री सुभगा   
सती ।  
ब्रह्मणस्तु त्रयी पत्नी सा बभूव ममाज्ञया ॥ १३ ॥  
  
रुद्रस्य दयिता गौरी वासुदेवस्य चाम्बुजा ।  
रजसस्तमसश्चैव सत्त्वस्य च विवर्तनम् ॥ १४ ॥  
  
आद्यं पर्व तदेतत्ते कथितं मिथुनत्रयम् ।  
मध्यमं पर्व वक्ष्यामि गुणानां तदिदं शृणु ॥ १५ ॥  
  
१५। आद्यं पर्वेति । राजम्या लक्ष्म्या प्रद्युम्नांशात् मानसी सृष्टिः -   
विरिञ्चिः श्रीश्च । तामस्या महामायायाः सङ्कर्षणांशात् मानसी सृष्टिः   
- रुद्रः त्रयी च । सात्त्विक्या महाविद्याया अनिरुद्धांशात् मानसी सृष्टिः   
- विष्णुः गौरी च । ततः राजसस्य विरिञ्चेः तामस्या त्रय्या तामसस्य   
रुद्रस्य सात्त्विक्या गौर्या सात्त्विकस्य विष्णोः राजस्या श्रिया चेति   
दाम्पत्यपरिकल्पनरूपमित्यर्थः । मध्यमं पर्वेति । धात्रा अण्डसृष्टिः ।   
रुद्रेण तद्भेदनम् । तत्र पुनश्च धात्रा अण्डमध्ये प्रधानसृष्टिः ।   
विष्णुना तत्परिपालनरूपमित्यर्थः ।  
  
भाषया सह सम्भूय विरिञ्चोऽण्डमजीजनत् ।  
मदाज्ञया [ब्, च्, ङ्: ममाशया] बिभेदैतत्स गौर्या सह   
शङ्करः ॥ १६ ॥  
  
प्। १९)  
  
अण्डमध्ये प्रधानं यत्कार्यमासीत्तु वेधसः ।  
तदेतत्पालयामास पद्मया सह केशवः ॥ १७ ॥  
  
तदेतन्मध्यमं पर्व गुणानां परिकीर्तितम् ।  
तृतीयं पर्व वक्ष्यामि तदिहैकमनाः शृणु ॥ १८ ॥  
  
१८। तृतीयं पर्वेति । विष्णोर्नाभिसरोरुहात् हिरण्यगर्भस्य त्रय्या सह   
प्रादुर्भावः । नाभिपद्मं तदुद्भूतं द्वन्द्वं चेति त्रयं समुदितं   
महदिति कथ्यते । तस्मादहङ्कारादिक्रमेण प्रपञ्चसृष्टिरूपमित्यर्थः ।  
  
अण्डमध्ये प्रधानं हि यत्तत्सदसदात्मकम् ।  
त्रैगुण्यं प्रकृतिर्व्योम स्वभावो योनिरक्षरम् ॥ १९ ॥  
  
तदेतत्सलिलीकृत्य तत्त्वमव्यक्तसञ्ज्ञकम् ।  
हृषीकेशः स भगवान् पद्मया सह विद्यया ॥ २० ॥  
  
अप्सु [च्: अब्धि] संशयनं चक्रे निद्रायोगमुपागतः ।  
या सा प्रोक्ता महाकाली सा निद्रा तामसी ह्यभूत् ॥ २१ ॥  
  
शयानस्य तदा पद्ममभून्नाभ्यां पुरन्दर ।  
तत्कालमयमाख्यातं पङ्कजं यदपङ्कजम् ॥ २२ ॥  
  
[ए, ई: काला] जलाधिकरणं पद्ममाधारः पुष्करं तथा ।  
चक्रं च पुण्डरीकं चेत्येवं नामानि तस्य तु ॥ २३ ॥  
  
शक्रः -  
  
चिदचित्तत्त्वमाख्यातं चेतनश्चित्प्रकीर्तितः ।  
अचित् त्रैगुण्यमित्युक्तं कीदृक् कालोऽपरः स्मृतः ॥ २४ ॥  
  
श्रीः -  
  
अचिदंशोऽपरः कालस्त्रैगुण्यमपरं स्मृतम् ।  
बलादिकं तु यत्पूर्वं षाड्गुण्ये त्रिकमीरितम् ॥ २५ ॥  
  
२५। त्रिकमिति । बलैश्वर्यवीर्यरूपमित्यर्थः ।  
  
तदेतत्कालरूपेण सृष्टौ सम्परिवर्तते ।  
स्वतश्चापरिणामीदं [ए, ई: अपरिणामोऽयं] त्रैगुण्यं परिणामि   
तत् ॥ २६ ॥  
  
कालकाल्यात्मकं [आ, ब्: कल्यात्मक] द्वन्द्वमर्चिदेतत्प्रकीर्तितम् ।  
सृजन्त्या विविधान् भावान्मम देव्या महाश्रियः ॥ २७ ॥  
  
२७। कालः क्षणादिः । काल्यं त्रिगुणं तद्विकारजातं च ।  
  
कालोऽयं करणत्वेन वर्तते मन्मयः सदा ।  
तस्मात्कालमयात्पद्माद्विष्णुनाभिसमुद्भवात् ॥ २८ ॥  
  
ब्रह्मा वेदमयो जज्ञे स त्रय्या सह [च्: त्रय्या सह स] वीर्यवान् ।  
हिरण्यगर्भ उक्तो यः [आ: अयं] पूर्वं लक्ष्मीसमुद्भवः ॥ २९ ॥  
  
महाकालीसमुद्भूता या सा नारी त्रयी स्मृता ।  
तदेतन्मिथुनं जज्ञे [ए, ई: चक्रे] विष्णोर्नाभिसरोरुहात्[आ,   
ब्: नाभीसरोरुहात्] ॥ ३० ॥  
  
पद्मं पद्मोद्भवद्वन्द्वं [ड़्, ङ्: धर्मादिकं चैव] तदेतत्   
त्रितयं सह ।  
महांस्तामस आख्यातो विकारः पूर्वकैर्बुधैः [ई: पूर्वजो-] ॥ ३१   
॥  
  
३१। पद्मोद्भवद्वन्द्वं हिरण्यगर्भस्त्रयी च ।  
  
प्राणो हिरण्यगर्भश्च बुद्धिश्चेति त्रिधा भिदा ।  
पद्मपुंस्त्रीसमालम्बान्महत्त्वं तस्य शब्द्यते ॥ ३२ ॥  
  
३२। प्राणः हिरण्यगर्भः बुद्धिरिति महतो भेदाः ।  
  
प्। २०)  
  
गुणः प्राणस्य तु स्पन्दो बुद्धेरध्यवसायता ।  
धर्मादिकमधर्माद्यं द्वयं पुंसो गुणो मतः [आ, ब्, च्:   
गुणोत्तमः] ॥ ३३ ॥  
  
३३। पुंस इति । हिरण्यगर्भस्येत्यर्थः ।  
  
धर्मो ज्ञानं च वैराग्यमैश्वर्यं चेति वर्णितः [ए, ड़्:   
वर्णितम्] ।  
धर्मादिको गुणो यस्मादधर्माद्याः प्रकीर्तिताः ॥ ३४ ॥  
  
३४। यस्मादिति । धर्मादीनां विपर्यासा अधर्मः अज्ञानम् अवैराग्यम्   
अनैश्वर्यं चेति ज्ञेया इत्यर्थः ।  
  
महान्तमाविशन्त्येन प्रेरयामि स्वसृष्टये [ङ्: सिसृक्षया] ।  
प्रेर्यमाणात्ततस्तस्मादहङ्कारश्च जज्ञिवान् ॥ ३५ ॥  
  
पूर्वं यः [ए: यः पूर्वं] शङ्करः प्रोक्तो महामायासमुद्भवः   
।  
या पत्नी तस्य गौरी सा जज्ञेऽभिमतिरत्र तु ॥ ३६ ॥  
  
३६। अहङ्कारस्यैवाभिमतिरिति गुणः आख्यान्तरं च ।  
  
आविश्यामुमहङ्कारं सृष्टये प्रेरयाम्यहम् ।  
स बभूव त्रिधा पूर्वं गुणव्यतिकरात्तदा ॥ ३७ ॥  
  
तामसस्तत्र भूतादिस्तस्य सर्वमिदं शृणु ।  
भूतादेः शब्दतन्मात्रं तन्मात्राच्छब्दसम्भवः ॥ ३८ ॥  
  
३८। तामसाहङ्कारस्य भूतादिरिति सात्त्विकाहङ्कारस्य वैकारिक इति   
राजसाहङ्कारस्य तैजस इति च नामान्तरं बोध्यम् ।  
  
मत्प्रेरिताच्छब्दमात्रात्स्पर्शमात्रं बभूव ह ।  
स्पर्शस्तु स्पर्शतन्मात्रात्तन्मात्रात्प्रेरितान्मया ॥ ३९ ॥  
  
तदासीद्रूपतन्मात्रं तस्माच्च प्रेरितान्मया ।  
रूपमाविर्बभूवाद्यं रसमात्रं ततः परम् ॥ ४० ॥  
  
रसमात्रान्मया [ए, ई: क्षुब्धात्] क्षिप्तात्तस्माज्जज्ञे रसस्ततः ।  
गन्धतन्मात्रमप्यासीत्तस्माच्च प्रेरितान्मया ॥ ४१ ॥  
  
शुद्धो गन्धः समुद्भूत इतीयं भौतिकी मिदा ।  
मात्राणि सूक्ष्मभूतानि स्थूलभूतानि चापरे ॥ ४२ ॥  
  
शब्दादयः समाख्याता गुणाः शब्दादयस्तु ये ।  
स्थूलभूतविसर्गास्ते नान्ये शब्दादयो गुणाः ॥ ४३ ॥  
  
शान्तत्वं चैव घोरत्वं मूढत्वं चेति तत् त्रिधा ।  
सत्त्वाद्युन्मेषरूपाणि तानि सूक्ष्मेषु सन्ति न ॥ ४४ ॥  
  
तेन तन्मात्रता तेषां सूक्ष्माणां परिकीर्तिता ।  
सुखदुःखादिदायित्वात् स्थूलत्वमितरत्र तु ॥ ४५ ॥  
  
स्थूलानामेव भूतानां त्रिधावस्था [ड़्: अवस्थाः] प्रकीर्तिता   
[आ, ड़्: प्रकीर्तिताः] ।  
सूक्ष्माश्च पितृजाश्चैव प्रभूता इति भेदतः ॥ ४६ ॥  
  
घटाद्या विविधा [ए, ई: विषयाः] बाह्याः प्रभूता इति शब्द्यते ।  
शुक्लशोणितसम्भूता विशेषाः पितृजाः स्मृताः ॥ ४७ ॥  
  
सूक्ष्मास्तु पञ्चभूताः स्युः सूक्ष्मदेहव्यपाश्रयाः ।  
सर्गो भूतादिजो ह्येवं क्रमशः परिकीर्तितः ॥ ४८ ॥  
  
४८। शब्दतन्मात्रात् शब्दः स्पर्शतन्मात्रं च जातम् । स्पर्शतन्मात्रात्   
स्पर्शः रूपतन्मात्रं च जातम् । रूपतन्मात्रात् रूपं रसतन्मात्रं च जातम् ।   
रसतन्मात्रात् रसः गन्धतन्मात्रं च जातम् । गन्धतन्मात्रात् गन्धो जात   
इत्यत्रत्या प्रक्रिया । साङ्ख्यास्तु - भूतादेरेव सर्वेषां   
तन्मात्राणामुत्पत्तिं वदन्ति । औपनिषदप्रक्रिया तु - भूतादेः   
शब्दतन्मात्रम् तस्मादाकाशः तस्मात् स्पर्शतन्मात्रम् तस्माद्वायुः तस्मात्   
रूपतन्मात्रम् तस्मादग्निः तस्मात् रसतन्मात्रम् तस्मात् जलम् तस्मात्   
गन्धतन्मात्रम् तस्मात् पृथिवी जातेति ।  
  
अहङ्कारस्य यावंशौ रजःसत्त्वसमाश्रयौ ।  
वैकारिक इति प्रोक्तः सात्विक्ॐऽशस्तयोः परः [ए: अंशस्तु योऽपरः] ॥ ४९   
॥  
  
तैजसः कथितः सद्भिस्तयोः सृष्टिमिमां शृणु ।  
वैकारिकादहङ्कारादासीच्छ्रोत्रादिधीन्द्रियम् ॥ ५० ॥  
  
प्। २१)  
  
कर्मेन्द्रियं च वागादि तैजसात्सम्प्रवर्तते ।  
[आ, ब्, ड्, ड़्, ङ्: ओमित् ९ लिनेस् ड़्रोम् हेरे]   
उभयस्मात्ततश्चासीद् बुद्धिकर्मेन्द्रियं मनः ॥ ५१ ॥  
  
५१। वैकारिकात् ज्ञानेन्द्रियाणां तैजसात् कर्मेन्द्रियाणां चोत्पत्तिरिति   
भेदपरिकल्पनमत्र । औपनिषदास्तु - सर्वेषामपीन्द्रियाणां   
वैकारिकादुत्पत्तिमाचक्षते । तथा मनस उभयेन्द्रियत्वं साङ्ख्यमतरीत्या ।   
औपनिषदमते तु ज्ञानेन्द्रियत्वमेव ।  
  
श्रोत्रं त्वक् चैव चक्षुश्च जिह्वा घ्राणं च पञ्चमम् ।  
बुद्धीन्द्रियाणि पञ्चाहुः शक्तिरेषा मदात्मिका ॥ ५२ ॥  
  
वाक् च हस्तौ च पादौ च तथोपस्थं च पायु च ।  
कर्मेन्द्रियाणि पञ्चाहुः शक्तिरेषा मदात्मिका ॥ ५३ ॥  
  
या सा विज्ञानशक्तिर्मे पारम्पर्यक्रमागता ।  
बुद्धिन्द्रियाण्यधिष्ठाय विषयेषु प्रवर्तते ॥ ५४ ॥  
  
क्रियाशक्तिश्च या सा मे पारम्पर्यक्रमागता ।  
कर्मेन्द्रियाण्यधिष्ठाय कर्तव्येषु प्रवर्तते ॥ ५५ ॥  
  
श्रोत्रस्य विषयः शब्दः श्रवणं च क्रिया मता ।  
त्वचश्च विषयः स्पर्शः स्पर्शनं च क्रिया मता ॥ ५६ ॥  
  
चक्षुषो विषयो रूपं दर्शनं च क्रिया मता ।  
जिह्वाया विषयो रस्यो रसनं च क्रिया मता ॥ ५७ ॥  
  
घ्राणस्य विषयो गन्ध आघ्राणं च क्रिया मता ।  
वृत्तयो विषयेष्वस्य श्रोत्रादेः श्रवणादयः ॥ ५८ ॥  
  
आलोचनानि [आ, ब्, च्, ङ्: आलोचनादि] कथ्यन्ते   
धर्मिमात्रग्रहश्च सः ।  
दिक् च विद्युत्तथा सूर्यः सोमो वसुमती तथा ॥ ५९ ॥  
  
५९। आलोचनं नाम शब्दादिधर्माणां स्फुटग्रहणमन्तरा   
वस्तुमात्रग्रहणम् । तदप्यस्फुटमेव । आहुश्च - अस्ति ह्यालोचनं ज्ञानं   
प्रथमं निर्विकल्पकम् । बालमूकादिविज्ञानसदृशं मुग्धवस्तुकम् । इति ।  
  
अधिदैवमिति प्रोक्तं क्रमाच्छ्रोत्रादिपञ्चके ।  
[च्: ओमित्स् थिस् अन्द् थे नेxत् लिने] अधिभूतमिति प्रोक्तः शब्दाद्यो विषयः   
क्रमात् ॥ ६० ॥  
  
श्रोत्रादिपञ्चकं त्वेतदध्यात्मं परिकीर्तितम् ।  
[ङ्: श्रोत्रादिसात्विकी] श्रोत्रादेः सात्त्विकात्सृष्टिर्वियदादिव्यपेक्षया ॥   
६१ ॥  
  
तेन भौतिकमित्युक्तं क्रमाच्छ्रोत्रादिपञ्चकम् ।  
वाचस्तु विषयः शब्दो वचनं च क्रिया मता ॥ ६२ ॥  
  
[ड़्, ङ्: ओमित् थिस् लिने] हस्तेन्द्रियस्य चादेयमादानं च क्रिया मता ।  
पादेन्द्रियस्य गन्तव्यं गमनं च क्रिया मता ॥ ६३ ॥  
  
उपस्थस्य तदानन्द्यमानन्दश्च क्रिया मता ।  
विसृज्यं विषयः पायोर्विसर्गश्च क्रिया मता ॥ ६४ ॥  
  
हस्तादिकं चतुष्कं यत्तत्पञ्चविषयात्मकम् ।  
अग्निरिन्द्रश्च विष्णुश्च तथैवाद्यः [आ, ङ्: तथैव द्यौः]   
प्रजापतिः ॥ ६५ ॥  
  
मित्रश्चेति क्रमाज्ज्ञेया अधिदेवा विचक्षणैः ।  
शब्दः पञ्चात्मकं चैव वागादेर्विषयो हि यः ॥ ६६ ॥  
  
सोऽधिभूत इति प्रोक्तो वागाद्यध्यात्ममुच्यते ।  
मनस्तु सहकार्यस्मिन्नुभयत्रापि पञ्चके ॥ ६७ ॥  
  
ज्ञानेन्द्रियगणैश्चैतद्विकल्पं [आ, ब्: ज्ञानेन्द्रियगणे चैतत्-  
vikalpo vividhā kḷptistacca proktaṃ viśeṣaṇam ||  
  
dharmeṇa saha saṃbandho dharmiṇaśca sa ucyate |  
vikalpaḥ pañcadhā jñeyo dravyakarmaguṇādibhiḥ || 69 ||  
  
daṇḍīti dravyasaṃyogācchuklo guṇasamanvayāt |  
gacchatīti kriyāyogātpumān sāmānyasaṃsthiteḥ [E: saṃgamāt] || 70 ||  
  
p. 22)  
  
[ā, B, ḍ, F, ṅ: omit four lines from here] ḍitthaḥ   
śabdasamāyogāditīyaṃ pañcadhā sthitiḥ |  
karmendriyagaṇaiścaitatsaṃkalpaṃ tanute manaḥ || 71 ||  
  
audāsīnyacyutiryā sā saṃkalpodyoganāmikā |  
ahaṃkāreṇa caitasminnubhayatra gaṇe sthitiḥ || 72 ||  
  
jñānendriyagaṇe so'yamabhimānena vartate |  
deśakālānvayo jñāturabhimānaḥ prakīrtitaḥ || 73 ||  
  
mamādya purato bhātītyevaṃ vastu pratīyate |  
karmendriyagaṇe tveṣa saṃrambheṇa pravartate || 74 ||  
  
saṃkalpapūrvarūpastu [E: rūpaṃ tu] saṃrambhaḥ [ī:   
saṃbhramaḥ] parikīrtitaḥ |  
buddhiradhyavasāyena jñānendriyagaṇe sthitā || 75 ||  
  
buddhiradhyavasāyārthāvadhāraṇamudīryate |  
avadhāraṇamarthānāṃ niścayaḥ parikīrtitaḥ || 76 ||  
  
karmendriyagaṇe buddhiḥ prayatnena pravartate |  
trayodaśavidhaṃ jñeyaṃ [E, ī: tatra] tadetatkaraṇaṃ budhaiḥ || 77 ||  
  
bāhyaṃ daśavidhaṃ jñeyaṃ tridhāntaḥkaraṇaṃ smṛtam |  
trayoviṃśatirete tu vikārāḥ [B: virājaḥ] parikīrtitāḥ || 78 ||  
  
karaṇāni daśa trīṇi sūkṣmāṃśāḥ sthūlasaṃbhavāḥ |  
etatsūkṣmaśarīraṃ tu virājaḥ parikīrtitam || 79 ||  
  
vyaṣṭayaḥ [E, ī: sṛṣṭayaḥ] sūkṣmadehāśca [ā, B:   
bhedāśca] pratijīvaṃ vyavasthitāḥ |  
apavarge nivartante jīvebhyaste svayonijāḥ || 80 ||  
  
anyonyānugraheṇaite trayoviṃśatirutthitāḥ [ā, B, ḍ: ūrjitāḥ] |  
mahadādyā viśeṣāntā hyaṇḍamutpādayanti te || 81 ||  
  
tadaṇḍamabhavaddhaimaṃ sahasrāṃśusamaprabham [ṅ: sahasrabham] |  
tasmin prajāpatirjajñe virāḍ devaścaturmukhaḥ || 82 ||  
  
82. atra pūrvokta eva sṛṣṭikramo manvādisṛṣṭyā saha saṃkalayyocyate |  
  
virājaśca manurjajñe manoste mānavāḥ smṛtāḥ |  
marīcipramukhāstebhyo jagadetaccarācaram || 83 ||  
  
prakāro'yaṃ mamodyatyā leśataste pradarśitaḥ |  
svataḥ [F: svacchā] śuddhāpi cicchaktiḥ saṃviddhānādyavidyayā || 84 ||  
  
duḥkhaṃ janmajarādyutthaṃ tatrasthā pratipadyate |  
śuddhavijñānasaṃbandhācchuddhakarmasamanvayāt |  
yadā dhunotyavidyāṃ tāṃ tadā [E: sānantya] sānandamaśnute || 85 ||  
  
iti śrīpāñcarātrasāre [ā: śrīpañcarātra; ī: śrīpāñcarātre]   
lakṣmītantre prākṛtasṛṣṭiprakāśo [ā: omits the title; E, ṅ, ī:   
brahmādijagatsṛṣṭiḥ] nāma pañcamo'dhyāyaḥ ||  
p. 23)  
  
ṣaṣṭho'dhyāyaḥ  
  
śrī [B: śrīruvāca] -  
  
pūrṇastimitaṣāḍguṇyacidānandamahodadheḥ |  
ahaṃtāhaṃ harerādyā nistaraṅgārṇavākṛteḥ || 1 ||  
  
sāhamevaṃvidhā śuddhā kvaciducchūnatāṃ gatā |  
sisṛkṣālakṣaṇā devī svatantrā saccidātmikā || 2 ||  
  
ṣaṭkośatāṃ samāpadye sattāhaṃ vaiṣṇavī parā |  
śaktirmāyā prasūtiśca prakṛtistriguṇātmikā || 3 ||  
  
3. śaktimāyāprasūtiprakṛtibrahmāṇḍajīvadehākhyeṣu ṣaṭsu kośeṣu   
śaktikośaḥ śuddhamārgapravartakaḥ | tatraiva saṃkarṣaṇādīnāṃ   
trayāṇāmāvirbhāvaḥ |  
  
brahmāṇḍaṃ jīvadehaścetyete [B: jīvadehāśca] ṣaṭkośasaṃjñitāḥ |  
sisṛkṣā yā parā viṣṇorahaṃtāyāḥ samudgatā || 4 ||  
  
śaktiḥ sā prathamaḥ kośaḥ śuddhamārgapravartanī |  
kośaḥ kulāyaparyāyaḥ śarīrāparanāmavān || 5 ||  
  
śuddhe'smin prathame kośe prathamonmeṣalakṣaṇe |  
ahaṃmānī paro hyāsīddevaḥ saṃkarṣaṇaḥ prabhuḥ || 6 ||  
  
tilakālakavattatra vikāro masṛṇaḥ sthitaḥ |  
tasyāhaṃtā tu yā devī [E, ī: devī yā] sāhaṃ sāṃkarṣaṇī [B:   
saṃkarṣaṇī] parā || 7 ||  
  
śrīrityeva [B: evaṃ] samākhyātā vijñānabalaśālinī |  
yastasyā me samunmeṣaḥ pradyumnaḥ sa tu kīrtyate || 8 ||  
  
8. saṃkarṣaṇasya mahiṣī śrīḥ | pradyumnasya sarasvatī | aniruddhasya ratiḥ |   
vāsudevasya śāntiḥ |  
  
saṃkarṣaṇasya devasya śaktikośābhimāninaḥ |  
buddhitve [ā, B: buddhivat] vartate devaḥ pradyumnaḥ puruṣottamaḥ ||   
9 ||  
  
bhoktṛbhogyasamaṣṭistu nilīnā [B: nilīnaṃ] tatra tiṣṭhati |  
manobhūtasya devasya tasyāhaṃtā tu yā smṛtā || 10 ||  
  
sāhaṃ sarasvatī nāma [ā, ī: vīryaśaurya] vīryaiśvaryavivartinī |  
yo me tasyāḥ samunmeṣaḥ so'niruddhaḥ prakīrtitaḥ || 11 ||  
  
tasya saṃkarṣaṇasyāhamahaṃkāravidhau sthitā |  
saṃkarṣaṇādayo devāstraya ete purātanāḥ || 12 ||  
  
jīvo buddhirahaṃkāra iti nāmnā prakīrtitāḥ |  
naivaite prākṛtā devāḥ kiṃtu śuddhacidātmakāḥ || 13 ||  
  
ādivyūhasya [F: vyūḍhasya] devasya vāsudevasya dīvyataḥ |  
tattatkāryakaratvena tattannāmnā nirūpitāḥ || 14 ||  
  
sarve te ṣaḍguṇāḥ proktāḥ sarve te  puruṣottamāḥ |  
pūrṇastimitaṣāḍguṇyasadānandamahodadheḥ || 15 ||  
  
ṣaṇṇāṃ yugapadunmeṣo guṇānāṃ [B: unmeṣāt ṣāḍguṇyaṃ]   
kāryavattayā |  
yo'bhūtsa vāsudevastu vyūhaḥ prathamakalpitaḥ || 16 ||  
  
tasya śāntirahaṃtā tu sāhaṃ śaktiḥ prakīrtitā |  
śaktikośasthitā devāḥ sūyante [E, ī: trayaste] yatra cintitāḥ || 17 ||  
  
aniruddhasya yāhaṃtā ratirityeva saṃjñitā |  
saiva devī mahālakṣmīrmāyākośaḥ sa ucyate || 18 ||  
  
18. māyākośamārabhyāśuddhasṛṣṭiḥ | mahālakṣmyā rājasatvaṃ   
prapañcasṛṣṭinidānatvaṃ ca pūrvamuktam |  
  
p. 24)  
  
mahālakṣmyā ya unmeṣo māyāyā guṇasaṃjñitaḥ |  
mahākālīmahāvidyādvayaṃ saṃparikīrtyate || 19 ||  
  
mahālakṣmīmahāmāyāmahāvidyāmayo mahān |  
prasūtirnāma kośo me tṛtīyaḥ paripaṭhyate || 20 ||  
  
20. prasūtikośaḥ rājasyā mahālakṣmyāḥ tāmasyā mahāmāyāyāḥ sāttvikyā   
mahāvidyāyāśca samavāyarūpaḥ |  
  
trīṇyatra mithunānyāsan yāni pūrvoditāni te |  
pradhānaṃ salilīkṛtya yacchete puruṣottamaḥ || 21 ||  
  
21. trīṇi mithunāni pañcamādhyāye saptamādibhiḥ saptabhiḥ ślokairvarṇitāni |   
pradhānameva prakṛtikośa ityucyate | etāsāṃ māyāprasūtiprakṛtīnāṃ   
tamo'vyaktaprakṛtināmabhirupaniṣatsu vyavahāraḥ |  
  
sā proktā prakṛtiryonirguṇasāmyasvarūpiṇī |  
viriñco'janayadyadvai pūrvamaṇḍaṃ svamātmani || 22 ||  
  
tadeke prakṛtiṃ prāhustattvaśāstraviśāradāḥ |  
mahadādyaiḥ pṛthivyantairaṇḍaṃ yannirmitaṃ saha || 23 ||  
  
tadbrahmāṇḍamiti [E: brahmāṇḍamidaṃ] proktaṃ yatra brahmā   
virāḍabhūt |  
aṅgapratyaṅgayuktaṃ yaccharīraṃ [E: jīvatāmiha] jīvināmiha || 24 ||  
  
eṣā kośavidhā ṣaṣṭhī kramaśastanutāṃ gatā |  
avarohāḥ ṣaḍete me pūrṇāyāḥ parikīrtitāḥ || 25 ||  
  
ādye kośe svayaṃ devastridhaivāhaṃtayā sthitaḥ |  
pañcasvanyeṣu kośeṣu jīvā nānāvidhāḥ sthitāḥ || 26 ||  
  
śubhāśubhavibhāgotthāṃ bhajante vividhāṃ daśām |  
divyāstisrastrayastāsāṃ [E, ī: trayastvāsāṃ] mithunāni ca yāni tu ||   
27 ||  
  
aṇḍamadhye'vatārāśca tāsāṃ teṣāṃ ca ye smṛtāḥ |  
svātantryanirmitāstvete [E, ī: nirmitāste te] naiva karmavaśānugāḥ ||   
28 ||  
  
aprākṛtāśca te dehā ubhayeṣāṃ prakīrtitāḥ |  
anye pañcasu kośeṣu devādyāḥ sthāvarāntimāḥ || 29 ||  
  
nānāsthānajuṣo jīvāḥ karmabhiḥ saṃsaranti ye |  
adhikārakṣayaṃ [E: adhikāraṃ] nītvā śubhapākavaśādime || 30 ||  
  
30. adhikāreti | yāvadadhikāramavasthitirādhikārikāṇām iti bādarāyaṇasūtram |  
  
saṃprāpya jñānabhūyastvaṃ yogakṣapitakalmaṣāḥ |  
ārohanti śanaiḥ kośānārūḍhā na patanti te || 31 ||  
  
satyalokātprabhṛtyete yāṃ bhūmimadhirohitāḥ |  
punaste na nivartante tiṣṭhantyūrdhvaṃ vrajanti vā || 32 ||  
  
śakraḥ [F: śakra uvāca] -  
  
kṣīrodasaṃbhave devi padmanābhakuṭumbini |  
jīvaḥ ko nāma tad [E: taṃ] brūhi namaste padmasaṃbhave || 33 ||  
  
śrīḥ -   
  
pūrṇāhaṃtā harerādyā sāhaṃ sarveśvarī parā |  
tasyāḥ [E: satyāḥ] smṛtāścatasro me daśāstridaśapuṃgava || 34 ||  
  
pramāteti vidhā tvekā tadantaḥkaraṇaṃ parā |  
bahiḥ karaṇamanyā ca caturthī bhāvabhūmikā || 35 ||  
  
35. pramātā jīvaḥ | antaḥkaraṇaṃ manobuddhyahaṃkārarūpeṇa trividham | bahiḥ   
karaṇaṃ jñānendriya karmendriyarūpeṇa daśavidham | bhāvabhūmikā   
prameyaprapañcajātam |  
  
pramātā cetanaḥ prokto matsaṃkocaḥ sa ucyate |  
ahaṃ hi deśakālādyairaparicchedamīyuṣī || 36 ||  
  
p. 25)  
  
svātantryādeva saṃkocaṃ bhajāmyajahatī svatām |  
prathamastatra saṃkocaḥ pramāteti prakīrtyate || 37 ||  
  
cidātmani yathā viśvaṃ mayi līnamavasthitam |  
pramātari tathaivaitaddarpaṇodaraśailavat || 38 ||  
  
aikarūpyaṃ dvirūpatvaṃ trirūpatvaṃ caturbhidām |  
saptapañcakarūpatvaṃ [ā, B, c: ṣaṭsaptapañca-] pramātā   
yatprapadyate || 39 ||  
  
39. catvāro bhedāḥ jāgradādyavasthāḥ |  
  
prakāśenātmano [E: ātmanā] hyeko grāhyagrāhakatāvaśāt |  
dvairūpyaṃ tattrirūpatvaṃ jñānākārakriyātmanā || 40 ||  
  
saptapañcakarūpatvaṃ tattattattvasthitau sthitam |  
  
śakraḥ -  
  
kāni [F: tāni] tattvāni padmākṣi kati kīdṛgvidhāni ca || 41 ||  
  
etatpṛṣṭā mayā brūhi namaste sindhusaṃbhave [B: padma-] |  
  
śrīḥ [B: śrīruvāca] -  
  
[c: omits three lines from here] sthūlasūkṣmavibhedena bhūtāni daśa   
khāni ca || 42 ||  
  
jñānakarmavibhedena trīṇyantaḥkaraṇāni ca |  
prakṛtiśca prasūtiśca māyā sattvaṃ rajastamaḥ || 43 ||  
  
kālaśca niyatiḥ śaktiḥ puruṣaḥ paramaṃ nabhaḥ |  
bhagavāniti tattvāni sāttvatāḥ samadhīyate || 44 ||  
  
śakraḥ -  
  
mayā śrutāni tattvāni tvadvaktrasarasīruhāt |  
vyācakṣvaitāni me devi namaste sarasīruhe || 45 ||  
  
iti śrīpāñcarātrasāre [ā, E: śrīpañcarātra; ī: śrīpañcarātre]   
lakṣmītantre ṣaṭkośaprakāśo [ī: omits the title] nāma ṣaṣṭho'dhyāyaḥ ||   
6 ||  
p. 26)  
  
saptamo'dhyāyaḥ   
  
śrīḥ [B: śrīruvāca] -  
  
vyācakṣe'haṃ tataḥ [E, ī: tu te] śakra kramaśastattvapaddhatim |  
śuddhāśuddhavimiśreyaṃ tattvapaddhatirucyate || 1 ||  
  
nirambhodāmbarābhāso [E, ī: nirnīradā-]   
niṣpandodadhisaṃnibhaḥ |  
svacchasvacchandacaitanyasadānandamahodadhiḥ || 2 ||  
  
2. pūrvādhyāyoktāni pañcatriṃśat tattvāni vyutkrameṇa nirūpyante | tatrādāvatra   
bhagavattattvanirūpaṇam | bhagavattattvaṃ ca śāntāvasthaḥ paravāsudevaḥ   
uditāvasthā vyūhāḥ teṣāmapṛthaksiddhā devī ceti |  
  
ākāradeśakālādiparicchedavivarjitaḥ [ā, B, c, F:   
viśeṣaṇavivarjitaḥ] |  
bhagavāniti vijñeyaḥ paramātmā sanātanaḥ || 3 ||  
  
tasyāhaṃtā parā tādṛgbhagavattā sanātanī |  
nārāyaṇī parā sūkṣmā nirvikalpā nirañjanā || 4 ||  
  
jñānaśaktibalaiśvaryavīryatejomahodadhiḥ |  
ṣaṇṇāṃ yugapadunmeṣo guṇānāṃ prathamo hi yaḥ || 5 ||  
  
bhavadbhāvātmakatvena dvidhā sa vyapadiśyate |  
bhavaṃstu vāsudevo'tra bhāvo'smin vāsudevatā || 6 ||  
  
śāntirnāmnā samākhyātā sāhaṃ devī sanātanī |  
saṃkarṣaṇādayo vyūhāḥ sāhaṃtāḥ prāṅ nirūpitāḥ || 7 ||  
  
trayaśca cāturātmyaṃ taccatvāro'mī sureśvara |  
etāvadbhagavadvācyaṃ nistattvaṃ [ḍ, E, ī: tattvataḥ]   
tattvamuttamam || 8 ||  
  
8. nistattvam tattvāntarebhyo niṣkrāntam atiśayitamityarthaḥ | tadevāha-   
tattvamuttamamiti |  
  
nabhastu paramaṃ vyoma paramākāśaśabditam |  
yatra devo [B, F: deśe] mayā sārdhaṃ vibhajyātmānamātmanā || 9 ||  
  
krīḍate ramayā viṣṇuḥ paramātmā sanātanaḥ |  
ṣāḍguṇyasya samunmeṣaḥ sa deśaḥ paramāmbaram || 10 ||  
  
10. paravyomnaḥ ṣāḍguṇyasamunmeṣarūpatvakathanenājaḍatvamabhipretam   
jaḍatvapakṣo'pyasti pareṣām |  
  
puruṣo bhoktṛkūṭasthaḥ sarvajñaḥ sarvatomukhaḥ |  
aṃśataḥ prasarantyasmātsarve jīvāḥ sanātanāḥ || 11 ||  
  
11. bhoktṛkūṭastho jīvasamaṣṭirūpaḥ puruṣo hiraṇyagarbhaḥ |  
  
pralaye tvapiyantyenaṃ [ā: pralayaṃ tvapi yāntyenaṃ; E, F, ī:   
pralaye'pi viśantyenaṃ] karmātmāno naraṃ param |  
iyaṃ mātṛdaśā sā me [B, F: pūrvameva] yā te pūrvaṃ mayoditā ||   
12 ||  
  
mahālakṣmīḥ samākhyātā śaktitattvaṃ manīṣibhiḥ |  
niyatistu mahāvidyā kālaḥ kālī prakīrtitā || 13 ||  
  
sattvaṃ rajastamaśceti guṇatrayamudāhṛtam |  
sukharūpaṃ smṛtaṃ sattvaṃ svacchaṃ jñānakaraṃ laghu [B: sura] || 14   
||  
  
duḥkharūpaṃ rajo jñeyaṃ calaṃ raktaṃ pravartakam |  
[E: omits three lines from here] moharūpaṃ tamo jñeyaṃ guru kṛṣṇaṃ   
niyāmakam || 15 ||  
  
māyā caiva prasūtiśca prakṛtiśceti [B: prakṛtiścaiva] vāsava |  
purastādvyākṛtaṃ tubhyaṃ tadetatprakṛtitrikam || 16 ||  
  
p. 27)  
  
[ā, B, c, ī: omit this line] bhūtāni daśasaṃkhyāni tathā   
khāni trayodaśa |  
trayoviṃśatirapyete suṣpaṣṭaṃ vyākṛtā purā [B: vyākṛtaṃ mayā] ||   
17 ||  
  
tadayaṃ mama saṃkocaḥ pramātā śuddhacinmayaḥ |  
svāntaḥsphuritatattvaughaḥ sthito darpaṇavatsadā || 18 ||  
  
18. evaṃ ṣaṣṭhādhyāye 42-43-44 tamaiḥ ślokaiḥ prastutāni   
pañcatriṃśataṃ tattvāni nirūpya tatraiva 35 tame śloke prastutā ātmanaścatasro   
daśā nirūpayati - tadayamityārabhya yāvadadhyāyaparisamāpti |  
  
cātūrūpyaṃ tu yattasya tadihaikamanāḥ śṛṇu |  
ādyaṃ śūnyamayo mātā mūrchādau parikīrtitaḥ || 19 ||  
  
[B: omits this line] tataḥ prāṇamayo mātā suṣuptau parikīrtitaḥ |  
prāṇā eva pratāyante suṣuptau puruṣasya tu || 20 ||  
  
mūrchāviṣopaghātādau prāṇo'pi vinivartate |  
kevalaṃ svātmasattaiva [ṅ: saṃjñaiva] tataḥ śūnyastadā pumān || 21 ||  
  
tṛtīyo'ṣṭapurīmātraḥ svapne mātā prakīrtitaḥ |  
prāṇā bhūtāni karmāṇi karaṇāni trayo guṇāḥ || 22 ||  
  
22. aṣṭapurīmātraḥ | mātraśabdaḥ pramāṇārthakaḥ kevalārthako vā |   
bāhyaceṣṭārahita ityarthaḥ | aṣṭapuryaścānantaraśloke vakṣyante |  
  
prāgvāsanā avidyā ca liṅgaṃ puryaṣṭakaṃ smṛtam |  
svapne'ntaḥkaraṇenaiva svairaṃ hi parivartate || 23 ||  
  
23. liṅgaṃ sūkṣmaśarīram |  
  
ceṣṭamānaḥ svadehena dehī jāgraddaśāṃ gataḥ |  
cātūrūpyamidaṃ puṃsastrairūpyamapi [B: puṃsāṃ] me śṛṇu || 24 ||  
  
jñānakriyāsvarūpāṇāṃ saṃkocastrividhastu yaḥ [B: vidhaḥ smṛtaḥ] |  
tasya taddhi trirūpatvaṃ tasya vyākhyāmimāṃ śṛṇu || 25 ||  
  
māyayā jñānasaṃkoca [ī: jñānai] ānaiśvaryātkriyāvyayaḥ |  
aśakteraṇutā rūpe tridhaiva vyapadiśyate || 26 ||  
  
26. kriyāvyayaḥ abhīpsitakriyākaraṇāsāmarthyam | ānaiśvaryamityatra   
anīśvarasya bhāva ityarthe ṣyañi ubhayapadavṛddhiḥ |   
svarūpasaṃkocenāṇurūpa ityuktyā jīvasya svābhāvikaṃ vibhurūpatvamiti na   
mantavyaṃ tasyāṇusvarūpatvasyānekapramāṇasiddhatvāt | tasmādatra   
viśiṣyāṇurūpatvavarṇanamasarvaśaktatvāsarvajñatvādiparaṃ veditavyam |   
tadevāśakterityanena vivriyate |   
  
aṇuḥ kiṃcitkaraścaiva kiṃcijjñaścāyamityuta [B, ḍ: ucyate] |  
dvairūpyamaikarūpyaṃ ca pūrvameva nirūpitam || 27 ||  
  
evaṃ mātṛdaśā me'dya saviśeṣā prakīrtitā [ā, B: mātṛdaśāmetya   
saviśeṣāḥ prakīrtitāḥ] |  
āntaḥkaraṇikīṃ caiva daśāṃ śakrādya me śṛṇu || 28 ||  
  
28. pūrvādhyāye antaḥkaraṇadaśā dvitīyā nirdiṣṭā | sātra vivriyate |  
  
svacchandā saṃvidevāhaṃ svataścetanatāṃ gatā |  
hitvā cetanatāṃ tāṃ cāpyavarūḍhā tataḥ kramāt [E, ī: padāt] || 29 ||  
  
caityasaṃkocanī cittamantaḥkaraṇamīritam |  
manobuddhirahaṃkāra ityetat tritayaṃ ca [B, ī: tu] tat || 30 ||  
  
30. caityam cito bhāvaḥ caitanyamityarthaḥ |  
  
vikalpoḍhyavasāyaścāpyabhimānaśca [ā, ī: vikalpo vyavasāyaḥ-  
मनो विकल्पयत्यर्थमहङ्कारोऽभिमन्यते ॥ ३१ ॥  
  
३१। विकल्पः विविधः कल्पः अनिर्णयात्मकं ज्ञानम् । अभिमन्यते स्वकीयत्वेन   
बुध्यते ।  
  
अध्यवस्यति बुद्धिश्च चेतनाधिष्ठिता सदा ।  
बुद्धिरध्यात्ममित्युक्ता निर्णयोऽप्यधिभूतकम् [आ, ब्:   
अधिभौतिकम्] ॥ ३२ ॥  
  
३२। अध्यवस्यति निश्चिनोति ।  
  
प्। २८)  
  
बुद्धिदर्पणसंलीनः क्षेत्रज्ञश्चाधिदैवतम् ।  
अहङ्कृतिस्तथाध्यात्ममभिमानोऽधिभूतकम् ॥ ३३ ॥  
  
अधिदैवमथो रुद्रो मनोऽध्यात्मं प्रकीर्तितम् ।  
विकल्पोऽप्यधिभूतस्तु चन्द्रमा अधिदैवतम् ॥ ३४ ॥  
  
प्राणसंरम्भसङ्कल्पा गुणा एषां क्रियाविधौ ।  
[ड़्: ओमित्स् थिस् लिने] प्राणः प्रयत्न इत्युक्तः संरम्भो गर्व उच्यते ॥ ३५ ॥  
  
[ए, ई: ओमित् थिस् लिने; ब्: फलस्वत्वस्वरूपश्च संरम्भो गर्व उच्यते]   
फलस्वाम्यस्वरूपश्च गर्वः संरम्भ उच्यते ।  
औदासीन्यच्युतिः प्रोक्तः सङ्कल्पो मानसो बुधैः ॥ ३६ ॥  
  
व्याख्यातेयं द्वितीया मे ह्यान्तःकरणिकी दशा ।  
प्रच्यवन्ती ततो रूपादान्तःकरणिकादहम् ॥ ३७ ॥  
  
स्त्यानतां क्रमशः प्राप्ता बहिष्करणसञ्ज्ञिता [ए: संशिका] ।  
करणानि तु बाह्यानि व्याख्यातानि मया पुरा ॥ ३८ ॥  
  
ज्ञानेन्द्रियप्रवृत्तौ तु मन आदि प्रवर्तते ।  
चक्षुरालोकयत्यर्थं विकल्पयति [ए, ई: कर्मणः] तन्मनः ॥ ३९ ॥  
  
आलोकनविकल्पस्थमहङ्कारोऽभिमन्यते [ई: आलोचन-] ।  
अध्यवस्य ततो बुद्धिः क्षेत्रज्ञाय प्रयच्छति ॥ ४० ॥  
  
४०। अध्यवस्य अध्यवसाय अध्यवसायं कृत्वेत्यर्थः ।  
  
कर्मेन्द्रियप्रवृत्तौ तु विपर्यस्तः क्रमः स्मृतः ।  
सङ्कल्पादेः पराचीना वचनादिक्रिया यतः ॥ ४१ ॥  
  
४१। पराचीना पश्चाद्भवा ।  
  
अध्यात्मादिविशेषोऽत्र सर्वः पूर्वमुदीरितः ।  
तृतियेयं विधाख्याता बहिष्करणवर्तिनी ॥ ४२ ॥  
  
चतुर्थीं त्वमिमां कोटिं मेयरूपां तु मे शृणु ।  
मेयं [ए: तद्] तु द्विविधं तावद्बहिरन्तर्व्यवस्थया ॥ ४३ ॥  
  
४३। मेयेति । इदमेव भावभूमिकेति पूर्वं निर्दिष्टम् ।  
  
बाह्यं तु नीलपीतादि सुखदुःखाद्यथान्तरम् ।  
आभिश्चतसृभिश्चाहं विधामिः स्त्यानतां गता ॥ ४४ ॥  
  
स्वचित्तोत्थविकल्पार्थैः प्रत्यक्षाप्यस्मि विस्मृता ।  
सदाचार्योपदेशेन सत्तर्कमनुरुन्धता ॥ ४५ ॥  
  
निरूप्ये निपुणैर्यत्र [आ, ब्, ड्, ई: मेयेवास्मि] मेयेऽप्यस्मि   
तदा स्फुटम् ।  
विलाप्य सकलं भावं चेत्यरूपमिमं तथा ॥ ४६ ॥  
  
४६। चेत्यम् मेयम् ।  
  
स्वच्छन्दा पूर्णचिद्रूपा प्रकाशेऽहं तदा स्वयम् ।  
स्वच्छा स्वच्छतरा साहं ततः करणसञ्ज्ञिता ॥ ४७ ॥  
  
ततो मातर्यतिस्वच्छा स्फुरामि स्वच्छचिन्मयी ।  
आरोहमवरोहं च भावयन्मामकावुभौ ।  
मच्चित्तो मद्गतप्राणो मद्भावायोपपद्यते ॥ ४८ ॥  
  
इति श्रीइपाञ्चरात्रसारे [आ: पञ्चरात्र; ई: पाञ्चरात्रे; ब्, ए, ड़्:   
पञ्चरात्रे सारे] लक्ष्मीतन्त्रे प्रमातृकरणप्रकाशो [आ, ब्,   
च्, ड्, ड़्, ई: ओमित् थे तित्ले; ङ्: शुद्धमिश्रतत्त्वनिरूपणं] नाम   
सप्तमोऽध्यायः ॥ ७ ॥  
प्। २९)  
  
अष्टमोऽध्यायः  
  
शक्रः -  
  
नमस्ते सिन्धुसम्भूते नमस्ते पद्मसम्भवे ।  
नमः सरोरुहावासे नारायणकुटुम्बिनि ॥ १ ॥  
  
अवतारास्तु ये प्रोक्तास्त्वदीयाः कोशपञ्चके ।  
तान्मे [आ: तन्मे] विस्तरतः पद्मे पृच्छते वक्तुमर्हसि ॥ २ ॥  
  
२। प्रथमः शक्तिकोशो भगवतः पररूपस्य चतुर्व्यूहानां च सम्बद्ध इति   
सुविदितमिति कृत्वा तमुपेक्ष्य मायादिपञ्चकोशविषयः प्रश्नः क्रियतेऽत्र-  
  
kimarthāḥ kiṃprakārāste kiyantaḥ kiṃsvarūpakāḥ |  
tattvaṃ kathaya me devi sarvajñā hyasi śāśvatī || 3 ||  
  
śrīḥ -  
  
ataraṅgamanirdeśyamaprakampyamanūpamam [E, ī: arūpakam] |  
aprakāramasaṃbhedyamavikalpamanākulam [c: aprakāśa-.; B:   
avikāramanākulam] || 4 ||  
  
4. prasaṅgādbhagavataḥ pararūpasya śaktikośāvasthitimāha -   
ataraṅgamityādi | atra ṣaṣṭhādhyāyasaptadaśaślokoktamanusaṃdheyam |  
  
ekaṃ nārāyaṇaṃ brahma śūnyaṃ śuddhaṃ nirāmayam |  
[B: omits 8 lines from here] yadidaṃ dṛśyate kiṃcicchrūyate vānumīyate   
|| 5 ||  
  
5. nārāyaṇa ityākhyātaṃ nārāyaṇam |  
  
pramāṇatrayasaṃbodhyaṃ [ā, c, ī: saṃbhedyaṃ]   
bhāvābhāvasvalakṣaṇam |  
carācaramaṇu sthūlaṃ cetanācetanaṃ jagat || 6 ||  
  
6. pramāṇatrayaṃ pratyakṣānumānaśabdāḥ |  
  
tadīdaṃ sakalaṃ brahma nārāyaṇamanuttaram [ā, F: ahaṃ bhavat; E,   
ī: anuttamam] |  
[F: omits 4 lines from here]   
avidyāvidhurānandasvacchasvacchandaciddhanam || 7 ||  
  
bhavadbhāvātmakaṃ divyamadhvanaḥ pāramuttamam |  
śaktimacchaktibhāvena tad dvidhā vyavatiṣṭhate || 8 ||  
  
śaktimattat paraṃ brahma nārāyaṇamahaṃ bhavat |  
śaktirnārāyaṇī sāhamahaṃtā bhāvarūpiṇī || 9 ||  
  
9. aham ahaṃpratītiviṣayaḥ |  
  
sa pradeśo na tasyāsti yena bhūtaṃ mayā vinā |  
sa pradeśo na me kaścidvinā tadyena bhūyate || 10 ||  
  
10. vinā tat tat brahma vinetyarthaḥ |  
  
ekadhā [B: tat] ca dvidhā caiva taistaistattvābdhipāragaiḥ |  
vyapadiśyāvahe śāstraistāvāvāṃ sarvakāraṇam || 11 ||  
  
bhāvottarā kvacitsṛṣṭiḥ kvacitsā bhavaduttarā |  
bhavadbhāvottarā kvāpi vidvāṃstatra na muhyati || 12 ||  
  
eka evāvatīrṇo hi devānāṃ kāryavattayā |  
nārāyaṇo yadā sāhaṃ tatra tadbhāvabhāvinī || 13 ||  
  
ekaiva cāvatīrṇāhaṃ yadā devahitepsayā |  
ahaṃtāyāṃ mayi vyaktaḥ sa devo'haṃpadārthavān || 14 ||  
  
avatīrṇau yadā tulyaṃ devakāryacikīrṣayā |  
anyonyayoḥ sthitāvāvāṃ bhavadbhāvātmakau dvayoḥ [ā, B, c,   
ḍ: dvayau] || 15 ||  
  
p. 30)  
  
itthaṃ vyavasthite tattve hyavatāragatiṃ śṛṇu |  
aniruddho vibhurdevo [ā, B, ṅ: śramavaddevaḥ] devadevaḥ   
sanātanaḥ || 16 ||  
  
mahāvidyāsamudbhūtastadāhamapi vāsava |  
matta eva mahālakṣmyā abhūvaṃ kamalākhyayā || 17 ||  
  
17. māyākośāvatāramāha - matta eva mahālakṣmyā iti | atra   
ṣaṣṭhādhyāyāṣṭādaśaślokoktamanusaṃdheyam |  
  
tāvimau dampatī divyau pitarau jagatāṃ matau |  
padmanābhāvatāre tu tāvetau dvāvayonijau || 18 ||  
  
18. prasūtikośāvatāramāha - padmanābhāvatāra ityādinā |   
mahālakṣmīmahāvidyāmahāmāyānāmavatāro'tra ṣaṣṭhādhyāye viṃśaśloke   
pūrvamuktaḥ |  
  
nārāyaṇāvatāro yaḥ śaktīśo nāma nāmataḥ |  
prakārā bahavastasya sarvatrāhamanuvratā || 19 ||  
  
ekadhā dvicaturdhā [B, E, ī: ca caturdhā] ca ṣoḍhā caiva   
tathāṣṭadhā |  
punardvādaśadhā caiva [E: ceti] tatra nāmāni me śṛṇu || 20 ||  
  
śrīrnāma dvibhujasyāhamaṅkasthā [ā: dvibhujā sāhaṃ; ḍ:   
dvibhujāsyāhaṃ] varavarṇinī |  
tasyaivobhayatorūpe śrīśca puṣṭiśca vāsava || 21 ||  
  
caturdiśaṃ tu tasyaiva śrīḥ kīrtiśca jayā tathā |  
māyeti kṛtvā rūpāṇi bhujye'haṃ [E: bhuñje'haṃ] tena viṣṇunā || 22 ||  
  
tasyaiva koṇaṣaṭkasthā ṣoḍhāhaṃ śṛṇu nāma ca |  
śuddhirnirañjanā nityā jñānaśaktiśca vāsava || 23 ||  
  
tathāparājitā caiva ṣaṣṭhī tu prakṛtiḥ parā |  
tasyaiva cāṣṭadhā dikṣu sāhaṃ rūpairvyavasthitā || 24 ||  
  
lakṣmīḥ sarasvatī sarvakāmadā prītivardhanī |  
yaśaskarī śāntidā ca tuṣṭidā puṣṭiraṣṭamī || 25 ||  
  
koṇadviṣaṭke [B: koṇaṣaṭke tu] tasyaiva sthitā dvādaśadhāsmyaham   
[B: hyaham; F: koṇaṣaṭke tu tasyaiva ṣaḍbhujasyāhamaṣṭadhā] |  
śrīśca kāmeśvarī kāntiḥ [ā: śāntiḥ; F: kīrtiḥ] kriyāśaktivibhūtayaḥ ||   
26 ||  
  
icchā prītī ratiścaiva māyā dhīrmahimeti ca |  
evaṃ caturbhujasyāpi ṣoḍhāhaṃ kramaśaḥ sthitā [E: tathā] || 27 ||  
  
tasyaiva ṣaḍbhujasyāhamaṣṭabāhośca [B, E: ṣaḍbhujasyaivaṃ]   
vāsava |  
dviṣaḍbāhostathā sāhaṃ dvisaptakabhujasya ca || 28 ||  
  
tathā ṣoḍaśahastasya bhujadvinavakasya ca |  
vibhajya bahudhātmānamiyadbhedā vyavasthitā || 29 ||  
  
avatāro hi yo viṣṇoḥ sindhuśāyīti saṃjñitaḥ |  
sthitāhaṃ paritastasya caturdhā rūpameyuṣī || 30 ||  
  
30. prakṛtikośāvatāramāha - sindhuśāyīti | atra   
pañcamādhyāyaikaviṃśaślokoktamanusaṃdheyam |  
  
lakṣmīrnidrā tathā prītirvidyā ceti vibhedinī |  
avatāro hi yo viṣṇoḥ śrīpatirnāma [ā: śaktīśo-] nāmataḥ || 31 ||  
  
śrīrityevākhyayā tatra tasyāhaṃ vāmataḥ sthitā |  
avatāro hi yo viṣṇornāmataḥ pārijātacit || 32 ||  
  
tadaṃsasthakarā [ā, ṅ: tadānandakarā] tasya vāmotsaṅge hareḥ   
sthitā |  
avatāro hi yo viṣṇornāmnā mīnadharaḥ śubhaḥ || 33 ||  
  
33. brahmāṇḍakośāvatāramāha - nāmnā mīnadhara ityādi |  
  
anubhramāmi [ā, B, ḍ: anugrahakramāttatra] taṃ tatra sāhaṃ   
naurūpadhāriṇī |  
traivikramodayo viṣṇoravatāraḥ paraḥ smṛtaḥ || 34 ||  
  
āhlādajananī gaṅgā tatpādātprabhavāmyaham |  
anantaśayano nāma yo'vatāro hareraham || 35 ||  
  
p. 31)  
  
sthitā caturdiśaṃ tasya cāturātmyamupeyuṣī |  
lakṣmīścintā tathā nidrā puṣṭiścetyākhyayā yutā || 36 ||  
  
ityeṣu saha siddhāhamavatīrṇāṇḍamadhyataḥ |  
[ā, B, c, ḍ, F: omit six lines from here] avatārāḥ   
pṛthagbhūtā yadā brahmāṇḍamadhyataḥ || 37 ||  
  
anuvratā tathaivāhamavatīrṇā pṛthak pṛthak |  
avatāro hi yo nāma varāho vedaviśrutaḥ || 38 ||  
  
tadāhamapi bhūrnāma pṛthagbhūtā bhajāmyaham |  
avatāro hi yo nāma dharmo viṣṇuḥ purātanaḥ || 39 ||  
  
tadāhaṃ bhārgavī nāma khyātijā śrīḥ prakīrtitā |  
avatāro hi yo nāma dattātreyo'trinandanaḥ || 40 ||  
  
tadā hi tasya bhogāya saraso'haṃ [F: sarasāhaṃ] samutthitā [B:   
saraḥsthitā] |  
avatāro hi yo nāma vāmano vaiṣṇavaḥ śubhaḥ || 41 ||  
  
padmādahaṃ samutpannā tadā padmeti viśrutā |  
avatāro yadā viṣṇorbhārgavo rāmasaṃjñitaḥ || 42 ||  
  
tadāhaṃ dharaṇī nāma śaktirāsamayonijā |  
avatāro hi yo nāma rāmo dāśarathiḥ śubhaḥ || 43 ||  
  
jātā janakayajñe'haṃ kṣetrāddhalamukhakṣatāt |  
nāmnā sīteti vikhyātā daśānanavināśanī || 44 ||  
  
avatāro hi yo viṣṇoścaturdhā saṃbhaviṣyati |  
madhurāyāmahaṃ vyaktiṃ caturdhaiṣyāmi vai tathā || 45 ||  
  
revatī rukmiṇī caiva ratirnāmnā tathā hyuṣā |  
avatārāntaraṃ yattu mohanaṃ buddhasaṃjñakam || 46 ||  
  
tārāhaṃ tatra nāmnā vai dhārā [B, E: dharā; ṅ: dārā] caiva   
prakīrtitā |  
dhruvādayo'vatārā ye kevalā vaiṣṇavāḥ smṛtāḥ || 47 ||  
  
47. jīvadehakośāvatāramāha - dhruvādaya iti |  
  
tattaccharīrabhūtāhaṃ teṣāṃ bhogyā vyavasthitā |  
yattu me mohanaṃ [ḍ, E: tanmohanaṃ; F: tanmohinī] rūpaṃ   
śrūyate'mṛtadhārakam || 48 ||  
  
bhavadbhāvau tadā tatra rūpe tulyopalakṣitau |  
devaiḥ puruṣarūpeṇa strīrūpeṇa tathetaraiḥ || 49 ||  
  
saha siddhaṃ pṛthaksiddhamityetajjanma me'dbhutam [ā, ṅ:   
mayītyetajanma me mahadbhutam] |  
kīrtitaṃ tava deveśa kevalaṃ janma me śṛṇu || 50 ||  
  
iti śrīpāñcarātrasāre [ā: śrīpañcarātra; E, ī: śrīpañcarātre]   
lakṣmītantre lakṣmyavatāraprakāśo [E, ī: omit the title]   
nāmāṣṭamo'dhyāyaḥ || 8 ||  
p. 32)  
  
navamo'dhyāyaḥ   
  
śrīḥ [B: śrīruvāca]-  
  
ahaṃ nārāyaṇī devī nārāyaṇamanuvratā |  
jñānānandakriyātmānaṃ jñānānandakriyāmayī || 1 ||  
  
tasyā [ā, B, ḍ: tasya] me na vinābhāvastena vā tasya vā mayā |  
prakartuṃ [E, F: kartuṃ hi] śakyate kāle kasmiṃściddeśa eva vā || 2   
||  
  
tattatkāryavaśāccaivānyadbhūtādbhutarūpakau |  
ātmayogabalāttau svaḥ [ī: tu] sahaiva ca vinaiva ca || 3 ||  
  
brahmādirdattavān yādṛktapoyogabalātkṛtaḥ |  
daityādibhyo jagaddhvaṃsakarebhyo varamuttamam [ā, F: varānāśu   
jagaddhvaṃsijighāṃsayā] || 4 ||  
  
tādṛśaṃ tādṛśaṃ rūpamāsthāyāvāṃ sanātanau |  
tattatprīticikīrṣāyai carāvo devakāryataḥ || 5 ||  
  
māyayā bhāvamācchādya paramārthaṃ svatejasā |  
ahamevāvatīrṇā hi tattaddhvaṃsijighāṃsayā || 6 ||  
  
ādau devī mahālakṣmīḥ smṛtāhaṃ parameśvarī |  
abhūvaṃ ca punardvedhā kṛṣṇā brāhmīti rūpataḥ || 7 ||  
  
guṇatrayavibhāgena rūpametatparaṃ mama |  
mahālakṣmīrahaṃ śakra punaḥ svāyaṃbhuve'ntare || 8 ||  
  
hitāya sarvalokānāṃ [ā, B, ḍ, F, ṅ: devānāṃ] jātā   
mahiṣamardanī |  
madīyā śaktileśā ye tattaddevaśarīragāḥ || 9 ||  
  
saṃbhūya te mamābhūvan rūpaṃ paramaśobhanam |  
āyudhāni ca devānāṃ yāni yāni sureśvara || 10 ||  
  
tacchaktayastadākārā āyudhāni mamābhavan |  
abhiṣṭutā suraiḥ sāhaṃ mahiṣaṃ jaghnuṣī kṣaṇāt || 11 ||  
  
mahiṣāntakarīsūktaṃ sarvasiddhipradaṃ tadā [ā, B, ī: tathā] |  
devyā yayādikaṃ dṛṣṭaṃ sendrairdevaiḥ saharṣibhiḥ [B: maharṣibhiḥ]   
|| 12 ||  
  
12. idaṃ ca sūktaṃ mārkaṇḍeyapurāṇe devīmāhātmye caturthādhyāye paṭhitaṃ   
draṣṭavyam |  
  
utpattiṃ [E, ī: utpattiḥ] yuddhavikrāntiṃ [E, ī:   
vikrāntiḥ] stotraṃ ceti sureśvara |  
kathayanti suvistīrṇaṃ brāhmaṇā vedapāragāḥ || 13 ||  
  
[ā, B, c, ḍ: omit this line] evaṃprabhāvāṃ devīṃ tāṃ   
stuvan dhyāyannamannapi |  
labhate ca phalaṃ śaśvadādhipatyamanaśvaram || 14 ||  
  
yoganidrā hareruktā yā sā devī duratyayā |  
mahākālītanuṃ [B, c, E, ī: mahākālyāstanuṃ] viddhi tāṃ   
māṃ devīṃ sanātanīm || 15 ||  
  
madhukaiṭabhanāśe hi mohitau tau [ā, B, ḍ: ca] tayā tadā |  
jaghnāte varalābhena devadevena viṣṇunā || 16 ||  
  
viśveśvaryādikaṃ sūktaṃ dṛṣṭaṃ tad brahmaṇā sadā [ṅ: purā] |  
stutaye yoganidrāyā mama devyāḥ puraṃdaraḥ || 17 ||  
  
17. idaṃ copākhyānaṃ mārkaṇḍeyapurāṇe devīmāhātmye prathamādhyāye   
paṭhitam |  
  
eṣā sā vaiṣṇavī māyā mahākālī duratyayā |  
stutyā vaśīkṛtā kuryādvaśe stotuścarācaram || 18 ||  
  
p. 33)  
  
asyā devyāḥ samutpattiścaritaṃ stotramityapi |  
hitāya sarvabhūtānāṃ dhāryante [ḍ, E: dhyāyante] brahmavādibhiḥ ||   
19 ||  
  
tāmase [ā, B, c: tāpase] tvantare śakra mahāvidyā hi yā   
[B, ī: bhidhā] parā |  
gaurīdehātsamudbhūtā kauśikīti tadā hyaham [c: tadāpyaham] || 20 ||  
  
vadhāya duṣṭadaityānāṃ tathā [ā, B, c: tadā]   
sumbhanisumbhayoḥ |  
rakṣaṇāya ca lokānāṃ devānāmupakāriṇī || 21 ||  
  
madīyāḥ śaktayo yāstā devaśreṣṭhaśarīragāḥ |  
tāstāstadrūpadhāriṇyaḥ sāhāyyaṃ [ā, ḍ: sahāyaṃ] vidadhurhi me ||   
22 ||  
  
tābhirnihatya daityendrān hantavyā ye tathā tathā |  
saṃhṛtyātmani tāḥ sarvā madīyā vipruṣo'khilāḥ || 23 ||  
  
ahaṃ nijaghnuṣī paścāttayoḥ sumbhanisumbhayoḥ |  
devi prapannātihare prasīdetyādikaṃ tathā || 24 ||  
  
24. nārāyaṇīstutiḥ mārkaṇḍeyapurāṇe devīmāhātmye ekādaśādhyāye paṭhitā |  
  
nārāyaṇīstutirnāma sūktaṃ paramaśobhanam |  
stutayo me tadā [E: sadā] dṛṣṭā devairvahnipurogamaiḥ || 25 ||  
  
eṣā saṃpūjitā bhaktyā sarvajñatvaṃ prayacchati |  
kauśikī sarvadeveśa [ā, B, ṅ: deveśā] bahukāmapradā hyaham   
|| 26 ||  
  
utpattiryuddhavikrāntiḥ stutiśceti purātanaiḥ |  
paṭhyate [F: pāṭhyate] tritayaṃ viprairvedavedāṅgapāragaiḥ [E:   
vedāntapāragaiḥ] || 27 ||  
  
vaivasvate'ntare caitau [B: śakraḥ] punaḥ sumbhanisumbhakau |  
utpatsyete varonmattau devopadravakāriṇau || 28 ||  
  
nandagopakule jātā yaśodāgarbhasaṃbhavā |  
tāvahaṃ nāśayiṣyāmi sunandā [E: sunandyā] vindhyavāsinī || 29 ||  
  
punaścāpyatiraudreṇa rūpeṇa pṛthivītale |  
avatīrya haniṣyāmi vaipracittān mahāsurān || 30 ||  
  
[B: omits this line] bhakṣayantyāśca tānugrān [F:   
bhakṣayantyāgatānugrān] vaipracittān mahāsurān |  
raktā dantā bhaviṣyanti dāḍimīkusumopamāḥ || 31 ||  
  
tato māṃ devatāḥ sarve martyaloke ca mānavāḥ |  
stuvanto vyāhariṣyanti satataṃ raktadantikām [ā, c: ratna-] || 32 ||  
  
tasminnevāntare śakra catvāriṃśattame yuge |  
sarvataḥ śatavārṣikyāmanāvṛṣṭyāmanambhasi || 33 ||  
  
munibhiḥ saṃsmṛtā bhūmau saṃbhaviṣyāmyayonijā |  
tataḥ śatena netrāṇāṃ nirīkṣiṣyāmyahaṃ munīn [E: nirīkṣiṣyāmi   
yanmunīn] || 34 ||  
  
kīrtayiṣyanti māṃ śakra śatākṣīmiti mānavāḥ |  
tadāhamakhilaṃ lokamātmadehasamudbhavaiḥ || 35 ||  
  
bhariṣyāmi śubhaiḥ śākairāviṣṭaiḥ prāṇadhārakaiḥ [ḍ: dhāraṇaiḥ] |  
śākaṃbharīti māṃ devāstadā stoṣyanti vāsava || 36 ||  
  
tatraiva ca haniṣyāmi durgamākhyaṃ mahāsuram |  
durgādevīti vikhyātiṃ tato yāsyāmyahaṃ bhuvi || 37 ||  
  
śākaṃbharīṃ stuvan dhyāyan [B: tu saṃdhyāyāṃ] śakra   
saṃpūjayannaman |  
akṣayyāmaśnute [ā, B, c: akṣayā] śīghramannapānodbhavāṃ   
ratim || 38 ||  
  
caturyuge ca pañcāśattame munibhirarthitā |  
sundaraṃ cātibhīmaṃ ca rūpaṃ kṛtvā himācale || 39 ||  
  
rakṣāṃsi bhakṣayiṣyāmi munīnāṃ trāṇakāraṇāt |  
tato māṃ munayaḥ sarve stoṣyantyānamramūrtayaḥ || 40 ||  
  
p. 34)  
  
bhīme devi prasīdeti bhīmāmabhayadāyinīm |  
yuge ṣaṣṭitame kaścidaruṇo nāma dānavaḥ || 41 ||  
  
manujānāṃ munīnāṃ ca mahābādhāṃ kariṣyati |  
tatrāhaṃ bhrāmaraṃ [E, F: bhramaraṃ] rūpaṃ   
kṛtvāsaṃkhyeyaṣaṭpadā || 42 ||  
  
trailokyasya hitārthāya vadhiṣyāmi mahāsuram |  
bhrāmarīti ca māṃ lokāstadā stoṣyanti sarvadā [ā: saṃyatāḥ] || 43 ||  
  
28-43. sunandā-raktadantikā-śatākṣī-śākambharī-durgā-  
एकादशाध्याये द्रष्टव्यानि ।  
  
इत्थं यदा यदा बाधा दानवोत्था भविष्यति ।  
तदा तदावतीर्याहं हनिष्यामि महासुरान् ॥ ४४ ॥  
  
अमी ते लेशतः शक्र दर्शिताः परमाद्भुताः ।  
अवतारा निरातङ्का मदीयाः केवलाह्वयाः ॥ ४५ ॥  
  
एतेषां परमा प्रोक्ता कूटस्था सा महीयसी ।  
महालक्ष्मीर्महाभागा प्रकृतिः परमेश्वरी ॥ ४६ ॥  
  
अमुष्याः स्तुतये दृष्टं ब्रह्माद्यैः सकलैः सुरैः ।  
नमो देव्यादिकं सूक्तं सर्वकामप्रदं वरम् [ब्: परम्] ॥ ४७ ॥  
  
४७। इदं च मार्कण्डेयपुराणे देवीमाहात्म्ये पञ्चमाध्याये पठितम् ।  
  
इमां देवीं स्तुवन्नित्यं स्तोत्रेणानेन मामिह ।  
[ब्, ड़्: ओमित् थिस् लिने] क्लेशानतीत्य सकलानैश्वर्यं महदश्नुते ॥   
४८ ॥  
  
अमुष्याः सावताराया महालक्ष्म्या ममानघ ।  
जन्मानि चरितैः सार्धं स्तोत्रैर्वैभववादिभिः [ए: कारिभिः] ॥ ४९ ॥  
  
कथितानि पुरा शक्र वसिष्ठेन महात्मना ।  
स्वारोचिषेऽन्तरे राज्ञे सुरथाय महात्मने ॥ ५० ॥  
  
५०। इदं चोपाख्यानं मार्कण्डेयपुराणे देवीमाहात्म्ये प्रथमाध्याये   
दृश्यते ।  
  
समाधये च वैश्याय [ब्: वश्याय] प्रणतायावसीदते ।  
भक्तिश्रद्धावता नित्यं वसिष्ठेन कृतेति मे ॥ ५१ ॥  
  
हृदि स्थिता सदा सेयं जन्मकर्मावलिस्तुतिः ।  
एतां द्विजमुखाच्छ्रुत्वा ह्यधीयानो नरः सदा ॥ ५२ ॥  
  
[च्: ओमित्स् थिस् लिने] विधूय निखिलां मायां सम्यग्ज्ञानं समश्नुते ।  
सर्वां [ए, ई: सर्व] सम्पदमाप्नोति धुनोति सकलापदः ॥ ५३ ॥  
  
मम प्रभावात् सौभाग्यं कीर्तिं चैव समश्नुते ।  
केवला अपि यद्येते [आ, ब्, च्: केवलाः कथयन्त्येते] मदीया   
विष्णुना विना ॥ ५४ ॥  
  
न मेऽस्ति सम्भवः सोऽयमहम्भूतः स्थितोऽत्र तु ।  
अन्योन्येनाविनाभावादन्योन्येन समन्वयात् ॥ ५५ ॥  
  
मय्ययं देवदेवेशस्तत्राहं [ए: मय्येवं वर्तते देवः-] च   
सनातनी ।  
इत्येते लेशतः शक्र दर्शिताः सप्रकारकाः ॥ ५६ ॥  
  
अवतारा मदीयास्ते सम्भूताः कोशपञ्चके ।  
शुद्धे कोशे समुद्भूता भवद्भावात्मकाः परे [आ, ब्, च्:   
भावात्मकात्मके] ॥ ५७ ॥  
  
तत्राप्येषा स्थितिर्ज्ञेया विष्णोर्मम सह स्थितिः ।  
एवम्प्रकारां [ए, ड़्: प्रकारं] मां ज्ञात्वा प्रत्यक्षां   
सर्वसम्मताम् ॥ ५८ ॥  
  
उपायैर्विविधैः शश्वदुपास्य बहुधात्मिकाम् [ब्: विविधा-] ।  
क्लेशकर्माशयातीतो मद्भावं प्रतिपद्यते ॥ ५९ ॥  
  
इति श्रीपाञ्चरात्रसारे [आ: श्रीपञ्चरात्र; ब्: पाञ्चरात्र; ई:   
श्रीपाञ्चरात्रे] लक्ष्मीतन्त्रे केवलावतारप्रकाशो [आ, ङ्:   
भगवदविनाभावकथनं नाम; ई: ओमित्स् थे तित्ले] नाम नवमोऽध्यायः ॥   
९ ॥  
प्। ३५)  
  
दशमोऽध्यायः  
  
शक्रः -  
  
क्षीरोदमथनायासफलरूपे मधुद्विषः ।  
नमश्चन्द्रसहोदर्यै नमस्तेऽमृतयोनये ॥ १ ॥  
  
भावोत्तराः प्रकारास्ते श्रुतास्त्वद्वक्त्रपङ्कजात् ।  
इदानीं श्रोतुमिच्छामि प्रकारान् भवदुत्तरान् ॥ २ ॥  
  
वैष्णवा अवतारास्ते किंरूपाः कति वाम्बुजे [ए: कथिता बुधैः] ।  
एतत्पृष्टा मया ब्रूहि नमस्ते पङ्कजासने ॥ ३ ॥  
  
श्रीः -  
  
हन्त ते [ब्, च्: अहं ते] शक्र वक्ष्यामि प्रकारान् भवदुत्तरान् ।  
वैष्णवा अवतारास्ते यावन्तो यद्विधाश्च ते ॥ ४ ॥  
  
षाड्गुण्यममलं ब्रह्म निर्दोषमजरं ध्रुवम् ।  
सर्वशक्ति निरातङ्कं निरालम्बनभावनम् ॥ ५ ॥  
  
तदुन्मिषति वै पूर्वं शक्तिमच्छक्तिभावतः ।  
नारायणः परो देवः संस्थितः शक्तिमत्तया ॥ ६ ॥  
  
स्थिरा शक्तिरहं तस्य सर्वकार्यकरी विभोः ।  
तावावां जगतोऽर्थाय बहुधा विक्रियावहे ॥ ७ ॥  
  
यथाहमास्थिता भेदैस्तथा ते कथितं पुरा ।  
विकारानविकारस्य विष्णोः शृणु मयोदितान् ॥ ८ ॥  
  
अप्राकृताननौपम्यानचिन्त्यमहिमोज्ज्वलान् ।  
स्वां शक्तिं मामधिष्ठाय प्रकृतिं परमाद्भुताम् ॥ ९ ॥  
  
त्रैरूप्येण जगन्नाथः समुदेति जगद्धिते ।  
आद्येन पररूपेण व्यूहरूपेण चाप्यथ ॥ १० ॥  
  
तथा विभवरूपेण नानाभावमुपेयुषा ।  
व्यापको भगवान् देवो भक्तानुग्रहकाम्यया ॥ ११ ॥  
  
अनौपम्यमनिर्दश्यं वपुः [आ, ब्, ङ्, ई: पुनः] स भजते   
परम् ।  
विश्वाप्यायनकं [ए, ई: करं] कान्त्या पूर्णेन्द्वयुततुल्यया ॥ १२ ॥  
  
वरदाभयहस्तं च द्विभुजं पद्मलोचनम् ।  
रेखामयेन चक्रेण शङ्खेन च करद्वये ॥ १३ ॥  
  
अङ्कितं निर्विकाराङ्घ्रिस्थितं परमशोभनम् ।  
अन्यूनानतिरिक्तैः स्वैर्गुणैः षड्भिरलङ्कृतम् ॥ १४ ॥  
  
समं समविभक्ताङ्गं सर्वावयवसुन्दरम् ।  
पूर्णमाभरणैः शुभ्रैः सुधाकल्लोलसङ्कुलैः ॥ १५ ॥  
  
रश्मिभूतैरमूर्तैः स्वैरच्युताद्यैरविच्युतम् ।  
एका मूर्तिरियं दिव्या पराख्या वैष्णवी परा ॥ १६ ॥  
  
योगसिद्धा भजन्त्येनां हृदि तुर्यपदाश्रिताम् [ए, ड़्: श्रयाम्] ।  
अथ व्यूहस्वरूपं ते द्वितीयं वर्णयाम्यहम् ॥ १७ ॥  
  
व्यूह्यात्मानं चतुर्धा स्वं देवः प्रागादिभेदतः [आ: भेदिनः] ।  
वासुदेवादिभेदेन सौषुप्ताध्वनि [ब्: सुषुप्त्यध्वनि; ए: सुषुप्तात्मनि]   
तिष्ठति ॥ १८ ॥  
  
संस्थानमादिमूर्तेर्वै [आ, ब्, च्: सृष्ट्यादिसंस्था   
मूर्तिर्वै] सर्वेषां तु समं स्मृतम् ।  
षड्गुणं प्रथमं रूपं द्वन्द्वैर्ज्ञानादिसम्भवैः ॥ १९ ॥  
  
इतराणि स्वरूपाणि कथितानि मया पुरा [ए: पुनः] ।  
वह्न्यर्केन्दुसहस्राभमानन्दास्पन्दलक्षणम् [ए, ड़्:   
आनन्दस्पन्दलक्षणम्] ॥ २० ॥  
  
बीजं सर्वक्रियाणां तद्विकल्पानां तदास्पदम् ।  
सौषुप्तं चातुरात्म्यं तत्प्रथमं विद्धि वासव ॥ २१ ॥  
  
प्। ३६)  
  
अथ स्वाप्ने पदेऽप्येवं विभज्यात्मानमात्मना ।  
देवः प्रागादिभेदेन वासुदेवादिरूपतः ॥ २२ ॥  
  
समासव्यासभेदेन गुणानां पुरुषोत्तमः ।  
सितरक्तसुवर्णाभ्रसदृशैः परमाद्भुतैः ॥ २३ ॥  
  
आदिमूर्तिसमै [ब्: समो] रूपैश्चतुर्धा व्यवतिष्ठते [आ,   
ब्, च्, ड़्: ह्यव] ।  
कैवल्यभोगफलदं भवबीजक्षयङ्करम् ॥ २४ ॥  
  
चातुरात्म्यं द्वितीयं तत् सुधासन्दोहसुन्दरम् ।  
अथ जाग्रत्पदे देवः सितरक्तादिभेदतः [ङ्: भेदितैः] ॥ २५ ॥  
  
चतुर्भुजैरुदाराङ्गैः शङ्खचक्रादिचिह्नितैः ।  
नानाध्वजविचित्राङ्गैर्वासुदेवादिसञ्ज्ञितैः ॥ २६ ॥  
  
व्यूहैः स्वं प्रविभज्यास्ते [ए, ई: स्वयं विभज्य-] विभुर्नाम   
स्वलीलया ।  
तत्राद्यं भगवद्रूपं हिमकुन्देन्दुकान्तिमत् ॥ २७ ॥  
  
चतुर्भुजं सौम्यवक्त्रं पुण्डरीकनिभेक्षणम् ।  
पीतकौशेयवसनं सुपर्णध्वजभूषितम् ॥ २८ ॥  
  
मुख्यदक्षिणहस्तेन भीतानामभयप्रदम् ।  
तथाविधेन वामेन दधानं शङ्खमुत्तमम् ॥ २९ ॥  
  
अपरेण दधानं च दक्षिणेन सुदर्शनम् ।  
वामेन च गदां गुर्वीं निषण्णां वसुधातले ॥ ३० ॥  
  
सञ्चिन्तयेत् पुरो भागे वासुदेवमितीदृशम् ।  
सिन्दूरशिखराकारं सौम्यवक्त्रं चतुर्भुजम् ॥ ३१ ॥  
  
अतसीपुष्पसङ्काशवसनं ताललाञ्छितम् [ड़्: लाञ्छनम्] ।  
मुख्येन पाणियुग्मेन तुल्यमाद्यस्य वै विभोः ॥ ३२ ॥  
  
सीरं तच्चक्रहस्तेऽस्य मुसलं तु गदाकरे [ए: गदां-] ।  
दक्षिणे चिन्तयेद्भागे सङ्कर्षणमितीदृशम् ॥ ३३ ॥  
  
प्रावृण्निशासमुदितखद्योतनिचयप्रभम् ।  
रक्तकौशेयवसनं मकरध्वजशोभितम् ॥ ३४ ॥  
  
सौम्यवक्त्रं चतुर्बाहुं तृतीयं परमेश्वरम् ।  
मुख्यहस्तद्वयं चास्य प्राग्वत्तुल्यं महामते ॥ ३५ ॥  
  
वामेऽपरस्मिन् शार्ङ्गं च दक्षिणे बाणपञ्चकम् ।  
अपरे चिन्तयेद्भागे प्रद्यम्नमिति कीर्तितम् ॥ ३६ ॥  
  
अञ्जनाद्रिप्रतीकाशं सुपीताम्बरवेष्टितम् [ब्, ए, ई:   
सुसिताम्बर] ।  
चतुर्भुजं विशालाक्षं मृगलाञ्छनभूषितम् ॥ ३७ ॥  
  
आदिवत् पाणियुगलमाद्यमस्य [ड़्: आद्यं तस्य] विचिन्तयेत् ।  
दक्षिणादिक्रमेणाथ द्वाभ्यां वै खड्गखेटकौ ॥ ३८ ॥  
  
दधानमनिरुद्धं तु सौम्यभागे विचिन्तयेत् ।  
वनमालाधराः सर्वे श्रीवत्सकृतलक्षणाः [ए: लाञ्छनाः] ॥ ३९ ॥  
  
शोभिताः कौस्तुभेनैव रत्नराजेन वक्षसि ।  
जाग्रत्पदे स्थितं देवं चातुरात्म्यमनुत्तमम् ॥ ४० ॥  
  
स्थित्युत्पत्तिप्रलयकृत्सर्वोपकरणान्वितम् ।  
दिव्यं तच्चिन्तयेद्यस्य [आ, ब्: चिन्तयेत् तस्य] विश्वं तिष्ठति शासने   
॥ ४१ ॥  
  
त्रिविधं चातुरात्म्यं तु सुषुप्त्यादिपदत्रिके ।  
सुव्यक्तं तत्पदे तुर्ये गुणलक्ष्यं परं स्थितम् ॥ ४२ ॥  
  
ज्ञानक्रियादिभिर्विष्णोर्लोकाननुसिसृक्षतः ।  
व्यूहसञ्ज्ञमिदं रूपं द्वितीयं कथितं मया ॥ ४३ ॥  
  
तृतीयं विभवाख्यं तु [ड़्: तं] विश्वमन्दिरमध्यगम् ।  
नानाकारक्रियाकर्तृ रूपं विष्णोर्निशामय ॥ ४४ ॥  
  
इति श्रीपाञ्चरात्रसारे [आ: श्रीपञ्चरात्र; ब्, ए: श्रीपाञ्चरात्रे]   
लक्ष्मीतन्त्रे परव्यूहप्रकाशो नाम दशमोऽध्यायः ॥ १० ॥  
प्। ३७)  
  
एकादशोऽध्यायः   
  
श्रीः [ब्: श्रीरुवाच]   
  
निर्दोषो [ए, ई: निरनिष्टो यो] निरधिष्ठेयो निरवद्यः सनातनः ।  
विष्णुर्नारायणः श्रीमान् [ए, ई: श्रीशः] परमात्मा सनातनः ॥ १   
॥  
  
षाड्गुण्यविग्रहो नित्यं [ए: नित्यः] परं ब्रह्माक्षरं परम् ।  
तस्य मां परमां शक्तिं नित्यं तद्धर्मधर्मिणीम् ॥ २ ॥  
  
२। ब्रह्माक्षरशब्दयोः प्रकृतिजीवयोरपि प्रयोगात् तद्व्युदासाय परमिति   
विशेषणम् ।  
  
सर्वभावानुगां विद्धि निर्दोषामनपायिनीम् ।  
सर्वकार्यकरी साहं विष्णोरव्ययरूपिणः ॥ ३ ॥  
  
शुद्धाशुद्धमयैर्भावैर्वितत्यात्मानमात्मना ।  
परव्यूहादिसम्भेदं व्यूहयन्ती हरेः सदा ॥ ४ ॥  
  
शुद्धषाड्गुण्यमादाय कल्पयन्ती तथा तथा ।  
तेन नानाविधं [ए: तेनापि विविधं] रूपं [ए:   
व्यूहाद्यञ्चित] व्यूहाद्युचितमञ्जसा ॥ ५ ॥  
  
उन्मेषयामि देवस्य प्रकारं भवदुत्तरम् ।  
व्यापारस्तस्य देवस्य साहमस्मि न संशयः ॥ ६ ॥  
  
मया कृतं हि यत् कर्म तेन तत् कृतमुच्यते ।  
अहं हि तस्य देवस्य स्मृता व्याप्रियमाणता [आ, ई: व्याक्रिय-]   
॥ ७ ॥  
  
इति शक्र [आ, ई: कृत्वा] परं रूपं व्यूहरूपं च दर्शितम् ।  
तृतीयं विभवाख्यं तु रूपमद्य निशामय ॥ ८ ॥  
  
तुर्यादिजाग्रदन्तं यत् प्रोक्तं पदचतुष्टयम् ।  
वासुदेवादिना व्याप्तमनिरुद्धान्तिमेन तु ॥ ९ ॥  
  
तत्र तत्र पदे चैव चातुरात्म्यं तथा तथा ।  
अव्यक्तव्यक्तरूपैः स्वैरुदितं ते यथोदितम् ॥ १० ॥  
  
व्यूहाद् व्यूहसमुत्पत्तौ पदाद्यावत्पदान्तरम् ।  
अन्तरं [ङ्: आनन्दं] सकलं देशं सम्पूरयति तेजसा ॥ ११ ॥  
  
पूजितस्तेजसां [ङ्: पूरितः-] राशिरव्यक्तो मूर्तिवर्जितः ।  
विशाखयूप इत्युक्तस्तत्तज्ज्ञानादिबृंहितः ॥ १२ ॥  
  
१२। विशाखयूपो नामाप्राकृते दिव्यलोके भ्राजमानो ज्योतिर्मयः स्तम्भाकारो   
भगवद्रूपविशेषः । तत्राधोभागमारभ्य ऊर्ध्वभागपर्यन्तं चत्वारि   
पर्वाणि क्रमेणानिरुद्धप्रद्युम्नसङ्कर्षणवासुदेवाधिष्ठितानि   
स्पष्टतरस्पष्टकिञ्चित्स्पष्टास्पष्टशङ्खचक्रादिलक्ष्माणि । प्रतिपर्व   
प्रागादिक्रमेण चतुर्ष्वपि पार्श्वेषु क्रमेण वासुदेवादयो व्यूहा भ्राजन्ते ।   
एवं विभागश्च योगिनां ध्यानालम्बनार्थं भगवतैव कल्पितः । अस्य च   
विस्तरः सात्त्वतसंहितायां द्रष्टव्यः ।  
  
तस्मिंस्तस्मिन् पदे तस्मान्मूर्तिशाखाचतुष्टयम् ।  
वासुदेवादिकं शक्र प्रादुर्भवति वै क्रमात् ॥ १३ ॥  
  
एवं स्वप्नपदाज्जाग्रत्पदव्यूहविभावने ।  
स्वप्नात्पदाज्जाग्रदन्ते तैजसः पूज्यते महान् ॥ १४ ॥  
  
प्। ३८)  
  
विशाखयूपो भगवान् स देवस्तेजसां निधिः ।  
तुर्याद्ये स्वप्नपर्यन्ते चातुरात्म्यत्रिके [आ, ब्, च्, ड्, ड़्:   
चातुरात्म्यादिके] हि यत् ॥ १५ ॥  
  
तत्तदैश्वर्यसम्पन्ने षाड्गुण्यं सुव्यवस्थितम् ।  
तदादायाखिलं दिव्यं शुद्धसंवित्पुरःसरम् [ब्: शुद्धं-] ॥   
१६ ॥  
  
विभजन्नात्मनात्मानं वासुदेवादिरूपतः [आ, ब्, च्: रूपकम्]   
।  
पुनविभववेलायां [ए: पुनर्विशाख] विना मूर्तिचतुष्टयम् ॥ १७ ॥  
  
विशाख्ययूप एवैष विभवान् भावयत्युत ।  
ते देवा विभवात्मानः पद्मनाभादयो मताः ॥ १८ ॥  
  
पद्मनाभो ध्रुवोऽनन्तः शक्तीशो मधुसूदनः ।  
विद्याधिदेवः कपिलो विश्वरूपो विहङ्गमः ॥ १९ ॥  
  
१९। एत एव देवा व्यञ्जनाधिष्ठातृतया तत्तन्महिषीभिः सहात्रैव   
विंशाध्याये वक्ष्यन्ते ।  
  
क्रोडात्मा [आ, च्, ड्, ड़्, ई: क्रोधात्मा] बडवावक्त्रो   
धर्मो वागीश्वरस्तथा ।  
एकार्णवान्तःशायी च तथैव कमठाकृतिः ॥ २० ॥  
  
वराहो नरसिंहश्चाप्यमृताहरणस्तथा ।  
श्रीपतिर्दिव्यदेहोऽथ कान्तात्मामृतधारकः ॥ २१ ॥  
  
राहुजित् कालनेमिघ्नः पारिजातहरस्तथा ।  
लोकनाथस्तु शान्तात्मा दत्तात्रेयो महाप्रभुः ॥ २२ ॥  
  
न्यग्रोधशायी भगवानेकशृङ्गतनुस्तथा ।  
देवो वामनदेहस्तु सर्वव्यापी त्रिविक्रमः ॥ २३ ॥  
  
नरो नारायणश्चैव हरिः कृष्णस्तथैव च ।  
ज्वलत्परशुभृद्रामो [आ, ब्, च्, ड्: धृग्रामो]   
रामश्चान्यो धनुर्धरः ॥ २४ ॥  
  
वेदविद्भगवान् कल्की पातालशयनः प्रभुः ।  
त्रिंशच्चाष्टाविमे [आ, ब्, च्, ड्: त्रिंशदष्टाविमे] देवाः   
पद्मनाभादयो मताः ॥ २५ ॥  
  
विभोर्विशाखयूपस्य तत्तत्कार्यवशादिमे ।  
स्फूर्तयो [आ, ब्, च्, ड्: मूर्तयो] विभवाः ख्याताः कार्यं   
चैषामसङ्करम् [ब्: असङ्करः] ॥ २६ ॥  
  
शुद्धाशुद्धाध्वनोर्मध्ये पद्मनाभो व्यवस्थितः ।  
ध्रुवादयोऽपरे देवा विवृता [ए: देवाः प्रवृत्ताः] विश्वमन्दिरे ॥ २७   
॥  
  
रूपाण्यस्त्राणि चैतेषां शक्तयश्चापरा विधाः ।  
सर्वं तत् सात्त्वते सिद्धं सञ्ज्ञामात्रं प्रदर्शितम् ॥ २८ ॥  
  
शाखास्तु वासुदेवाद्या विभोर्देवस्य कीर्तिताः ।  
विशाखयूपो भगवान् वितताभिः करोति तत् ॥ २९ ॥  
  
चतसृभ्योऽथ शाखाभ्यः केशवाद्यं त्रयं त्रयम् ।  
दामोदरान्तमुद्भूतं तद् व्यूहान्तरमुच्यते ॥ ३० ॥  
  
ताभ्य एव हि [ब्, ए: एवाथ] शाखाभ्यः श्रियादीनां त्रयं   
त्रयम् ।  
पूर्वत्रयानुरूपेण शक्तीनां च समुद्गतम् [आ, ब्, ए:   
समुद्भवम्] ॥ ३१ ॥  
  
परादिविभवान्तानां सर्वेषां देवतात्मनाम् ।  
शुद्धषाड्गुण्यरूपाणि वपूंषि त्रिदशेश्वर ॥ ३२ ॥  
  
यावन्त्यस्त्राणि देवानां चक्रशङ्खादिकानि वै ।  
भूषणानि विचित्राणि वासांसि विविधानि च ॥ ३३ ॥  
  
ध्वजाश्च विविधाकाराः कान्तयश्च सितादिकाः ।  
वाहनानि विचित्राणि सत्याद्यानि सुरेश्वर ॥ ३४ ॥  
  
शक्तयो भोगदाश्चैव विविधाकारसंस्थिताः ।  
आन्तःकरणिको वर्गस्तदीया वृत्तयोऽखिलाः ॥ ३५ ॥  
  
यच्च यच्चोपकरणं सामान्यं पुरुषान्तरैः ।  
षाड्गुण्यनिर्मितं विद्धि तत्सर्वं बलसूदन ॥ ३६ ॥  
  
प्। ३९)  
  
शुद्धसंविन्मयी साहं षाड्गुण्यपरिपूरिता ।  
तथा तथा भवाम्येषामिष्टं यद्धि यथा यथा ॥ ३७ ॥  
  
न विना देवदेवेन स्थितिर्मम हि विद्यते ।  
[च्: ओमित्स् थिस् लिने] मया विना न देवस्य स्थितिर्विष्णोर्हि [ए, ई:   
विष्णोश्च] विद्यते ॥ ३८ ॥  
  
तावावामेकतां प्राप्तौ द्विधा भूतौ च संस्थितौ ।  
विधां भजावहे तां तां यद्यद्यत्र ह्यपेक्षितम् [ए, ई:   
व्यपेक्षितम्] ॥ ३९ ॥  
  
शक्रः -  
  
सिन्धुकन्ये नमस्तुभ्यं नमस्ते सरसीरुहे ।  
परव्यूहादिभेदेन किं प्रयोजनमीशितुः ॥ ४० ॥  
  
श्रीः -  
  
[ब्: ओमित्स् वेर्सेस् ४१ अन्द् ४२] अनुग्रहाय जीवानां [ड्: देवानां]   
भक्तानामनुकम्पया ।  
परव्यूहादिभेदेन देवदेवप्रवृत्तयः ॥ ४१ ॥  
  
शक्रः -  
  
देवदेवप्रिये देवि नमस्ते कमलोद्भवे ।  
अनुग्रहाय भक्तानामेकैवास्तु विधा हरेः ॥ ४२ ॥  
  
श्रीः -  
  
जीवानां [ब्: जीविनां] विविधाः शक्र सञ्चिताः पुण्यसञ्चयाः ।  
सञ्चिन्वन्ति न ते जीवास्तुल्यकालं कथञ्चन ॥ ४३ ॥  
  
कश्चिद्धि सुकृतोन्मेषात् कदाचित् पुरुषो नृषु ।  
श्रीमता कमलाक्षेण जायमानो निरीक्ष्यते ॥ ४४ ॥  
  
अन्यदा पुरुषोऽन्यश्चेत्येवं भिन्नाः शुभाशयाः ।  
भेदोऽधिकारिणां पुण्यतारतम्येन जायते ॥ ४५ ॥  
  
विवेकः कस्यचिन्मन्दो भगवत्तत्त्ववेदने ।  
मध्यमस्तु परस्याथ दिव्योऽन्यस्य तु जायते ॥ ४६ ॥  
  
ईशानुग्रहवैषम्यादेवं भेदे व्यवस्थिते ।  
तत्तत्कार्यानुरोधेन परव्यूहादिभावना ॥ ४७ ॥  
  
क्रियते देवदेवेन शक्तिं मामधितिष्ठता ।  
संसिद्धयोगतत्त्वानामधिकारः [आ, च्, ड्, ए, ङ्:   
सुसिद्ध-] परात्मनि ॥ ४८ ॥  
  
व्यामिश्रयोगयुक्तानां मध्यानां व्यूहभावने ।  
वैभवीयादिरूपेषु विवेकविधुरात्मनाम् ॥ ४९ ॥  
  
अहन्ताममतार्तानां [ब्: ममताज्ञानां] भक्तानां परमेश्वरे ।  
अधिकारस्य वैषम्यं भक्तानामनुदृश्य [ड़्: अधिगम्य] सः ॥ ५० ॥  
  
भजते विविधं भावं परव्यूहादिशब्दितम् ।  
इति ते लेशतः शक्र दर्शिता उभयात्मकाः ॥ ५१ ॥  
  
भवद्भावोत्तरा व्यूहा मम नारायणस्य च ।  
शुद्धे शुद्धेतरस्मिंश्च कोशवर्गे मदुद्भवे ॥ ५२ ॥  
  
स्थितिर्नौ दर्शिता तेऽद्य पृथक् सह च केवला ।  
एवं प्रकारां [ब्, ड्, ए, ई: प्रकारं] मां ज्ञात्वा   
प्रत्यक्षां सर्वसम्मताम् ॥ ५३ ॥  
  
उपायैर्विविधैः शश्वदुपास्य विविधात्मिकाम् ।  
क्लेशकर्माशयातीतो मद्भावं प्रतिपद्यते ॥ ५४ ॥  
  
५४। क्लेशकर्माशया अनन्तराध्याये वक्ष्यन्ते ।  
  
इति श्रीपाञ्चरात्रसारे [आ, ई: श्रीपञ्चरात्र] लक्ष्मीतन्त्रे   
विभवप्रकाशो [आ, ई: वैभव] नाम एकादशोऽध्यायः ॥ ११ ॥  
प्। ४०)  
  
द्वादशोऽध्यायः   
  
शक्रः -  
  
चिच्छक्तिरेव ते शुद्धा यदि जीवः सनातनः ।  
क्लेशकर्माशयस्पर्शः कथमस्य सरोरुहे ॥ १ ॥  
  
क्लेशाः के कति ते प्रोक्ताः कर्म कीदृक् च किंविधम् ।  
आशयो [ए, ई: आशया] नाम को [ए, ई: के] देवि तदेतत्   
[ड़्: तदेवं] किं फलं स्मृतम् ॥ २ ॥  
  
सिन्धुकन्ये तदेतन्मे ब्रूहि तुभ्यं नमो नमः ।  
सर्वज्ञे न त्वदन्येन वक्तुमेतद्धि शक्यते ॥ ३ ॥  
  
श्रीः -  
  
अहं नारायणी देवी स्वच्छस्वच्छन्दचिन्मयी [आ, ब्, ङ्: स्वच्छा-  
svatantrā niravadyāhaṃ viṣṇoḥ śrīranapāyinī || 4 ||  
  
īśeśitavyabhedena dvidhā rūpaṃ mayā kṛtam |  
īśitavyaṃ ca tadbhinnaṃ svācchandyādeva [ā, B, c: svacchandā-  
  
चिच्छक्तिरेका भोक्त्राख्या परा भोग्यादिरूपिणी ।  
कालकाल्यविभेदेन सा द्विधा भेदिता मया ॥ ६ ॥  
  
तत्र काल्यात्मिका शक्तिर्मोहिनी बन्धनी तथा ।  
प्रकृतिः सविकारैषा चिच्छक्तिर्बध्यतेऽनया ॥ ७ ॥  
  
क्लिश्यते येन रूपेण चिच्छक्तिर्भोक्तृतां गता ।  
स क्लेशः पञ्चधा ज्ञेयो नामान्यस्य च मे शृणु ॥ ८ ॥  
  
तमो मोहो महामोहस्तामिस्रो ह्यन्धसञ्ज्ञितः ।  
अविद्या पञ्चपर्वैषा तमसो गतिरुत्तमा ॥ ९ ॥  
  
असङ्गिन्यपि चिच्छक्तिः शुद्धाप्यपरिणामिनी [आ, ब्, ङ्:   
शुद्धात्म-] ।  
आविद्धमात्मनो रूपं नैर्मल्येन [च्, ड्: सङ्क्लेशेन] विभर्ति सा ॥   
१० ॥  
  
शक्रः -  
  
व्याहतामिव पश्यामि चिच्छक्तेः [ड्: चिच्छक्तिं] क्लेशसङ्गिताम् ।  
मुह्यतीव मनो मेऽद्य तं मोहं छिन्धि पद्मजे ॥ ११ ॥  
  
श्रीः -  
  
स्वतन्त्रा सर्वसिद्धीनां [आ, ब्, च्, ड्, ई: विश्वसिद्धानां;   
ङ्: विश्वसिद्धीनां] हेतुश्चात्र [ए, ई: चित्रा] महाद्भुता ।  
शक्तिर्नारायणस्याहं नित्या देवी सदोदिता ॥ १२ ॥  
  
तस्या मे पञ्च कर्माणि नित्यानि त्रिदशेश्वर ।  
तिरोभावस्तथा सृष्टिः स्थितिः संहृतिरेव च ॥ १३ ॥  
  
अनुग्रह इति प्रोक्तं मदीयं कर्मपञ्चकम् ।  
एतेषां क्रमशो व्याख्यां कर्मणां शक्र मे शृणु ॥ १४ ॥  
  
तत्र नाम तिरोभावोऽन्यद्भावः परिकीर्त्यते ।  
स्वच्छापि सा मदीया हि चिच्छक्तिर्भोक्तृसञ्ज्ञिता ॥ १५ ॥  
  
मदीयया यया शक्त्या वर्तते प्रकृतेर्वशे ।  
तिरोभावाभिधाना मे साविद्याशक्तिरुच्यते ॥ १६ ॥  
  
मदीयं भेदितं रूपं सत्यसङ्कल्पया मया ।  
योऽवरोहो मदीयस्ते वर्णितः प्रथमः पुरा ॥ १७ ॥  
  
चिच्छक्तिर्जीव इत्येवं विबुधैः परिकीर्त्यते ।  
मत्स्वाच्छन्द्यवशादेव भेदः प्रकीर्तितः ॥ १८ ॥  
  
मदीयं चैत्यरूपं यत् सत्यसङ्कल्पया कृतम् ।  
मया तदेकीकरणं चिच्छक्तेः क्रियते हि यत् ॥ १९ ॥  
  
अविद्या सा परा शक्तिस्तिरोभाव इति स्मृतः ।  
पञ्च पर्वाणि तस्यास्तु सन्ति तानि [आ, ब्, च्, ड़्: सन्ततानि]   
निबोध मे ॥ २० ॥  
  
प्। ४१)  
  
तमस्तु प्रथमं पर्व नामाविद्येति तस्य तु ।  
अनात्मन्यस्वभूते च चैत्ये जीवस्य या मतिः ॥ २१ ॥  
  
स्वतयाहन्तया चैव तमोऽविद्या च सा स्मृता ।  
स्वीकृतेऽहन्तया चैत्ये मानो यस्तत्र जायते ॥ २२ ॥  
  
अस्मिताख्यो महामोहो द्वितीयं क्लेशपर्व तत् ।  
चैत्यचेतनयोरेकभावापत्तिरविद्यया ॥ २३ ॥  
  
मोहोऽस्मिता [आ, ए, ई: रागो-] महामोह इति शब्दैर्निगद्यते ।  
सुखानुस्मृतिहेतुर्या वासनास्मितयाहिता ॥ २४ ॥  
  
स रागो [आ, ब्, च्, ड्, ई: रम्य] रञ्ज्यविषयस्तृतीयं   
क्लेशपर्व तत् ।  
दुःखानुस्मृतिहेतुर्या वासनास्मितयाहिता ॥ २५ ॥  
  
स द्वेषो द्वेष्यविषयश्चतुर्थं क्लेशपर्व तत् ।  
[ड़्: ओमित्स् ३ लिनेस् ड़्रोम् हेरे] दुःखं जिहासतो योगैः प्रेप्सतश्च सुखं   
तथा ॥ २६ ॥  
  
तदन्तरायैर्वित्रासो मध्ये यो नाम जायते ।  
अन्धाख्योऽभिनिवेशः स पञ्चमं क्लेशपर्व तत् ॥ २७ ॥  
  
देहमात्मतया [आ, ब्, च्: देहं चात्म] बुद्ध्वा   
ततस्तादात्म्यमागतः ।  
रञ्जनीयमभिप्रेप्सुर्जिहासुश्च तथेतरत् ॥ २८ ॥  
  
तदन्तरायवित्रस्तस्तत्प्रतीकारमाचरन् ।  
इष्टस्य प्राप्तयेऽनिष्टविधाताय च चेतनः [ए: देहिनः] ॥ २९ ॥  
  
यदयं कुरुते कर्म त्रिविधं त्रिविधात्मकम् ।  
तत्कर्म गदितं सद्भिः साङ्ख्ययोगविचक्षणैः ॥ ३० ॥  
  
तत्प्रसूतं सुखं दुःखं तथा दुःखसुखात्मकम् ।  
विपाकस्त्रिविधः प्रोक्तस्तत्त्वशास्त्रविशारदैः ॥ ३१ ॥  
  
वासना आशयाः प्रोक्ताः क्लेशकर्मविपाकजाः ।  
अन्तःकरणवर्तिन्यः समन्ताच्छेरते हि ताः ॥ ३२ ॥  
  
जन्यन्ते वासना नित्यं पञ्चभिः क्लेशपर्वभिः ।  
सदृशारम्भहेतुश्च वासना कर्मणां [ए: कर्मणः] तथा ॥ ३३ ॥  
  
सुखादिवासना चैव विपाकैर्जन्यते त्रिधा ।  
चतुर्भिर्लक्षणैरित्थम्भूता क्लेशादिनामकैः ॥ ३४ ॥  
  
बन्धनी जीवकोशस्य तिरोभावाभिधा विधा [आ, ब्, च्, ड्, ड़्:   
अभिधानया] ।  
शक्त्यानयैव बद्धानां जीवानां मम नित्यदा ॥ ३५ ॥  
  
सान्तत्येन [ए, ई: सातत्येन] प्रवर्तन्ते मम सृष्ट्यादिशक्तयः ।  
सृष्टिशक्तिर्द्विधा सा मे शुद्ध्यशुद्धिवशान्मया ॥ ३६ ॥  
  
विविच्य दर्शिता सा ते सा पुनः सप्तधा स्थिता ।  
अनिशं [ड्, ड़्: अनीशं] क्रियते त्वेका प्राजापत्येन कर्मणा ॥ ३७ ॥  
  
षट्कोशसम्भवास्त्वन्यास्तत्तत्कालसमुद्भवाः ।  
सर्गक्रमे प्रकृत्युत्थे सृष्टिर्ज्ञेया त्रिधा पुनः ॥ ३८ ॥  
  
भाविकी लैङ्गिकी चैव भौतिकी चेति भेदतः ।  
यथा न्यग्रोधधानायां त्रैगुण्ये प्रकृतौ तथा ॥ ३९ ॥  
  
या स्थितिर्महदादेः सा भावसृष्टिर्निगद्यते ।  
समष्टिव्यष्टिभेदेन लिङ्गं यत्सृज्यते मया ॥ ४० ॥  
  
विराजश्च तथान्येषां भूतानां लिङ्गजा तु सा ।  
महदाद्या विशेषान्ता विंशतिश्च त्रयश्च ये ॥ ४१ ॥  
  
पदार्था लिङ्गदेहस्था [ए: देहास्ते] विराजः परिकीर्तिताः ।  
खानां समष्टिभूतानां तथान्तःकरणस्य च ॥ ४२ ॥  
  
त्रिधा स्थितस्य ये येंऽशाः प्रतिजीवं व्यवस्थिताः ।  
स्थूलानां चैव भूतानां ये सूक्ष्माः कीर्तिताः पुरा ॥ ४३ ॥  
  
व्यष्टयोऽष्टादशेमाश्च क्लेशाः कर्माणि वासनाः ।  
प्राणाश्चेति तदुद्दिष्टं लिङ्गं जीवगणाश्रयम् ॥ ४४ ॥  
  
चिच्छक्तयो हि लिङ्गस्थाः संसरन्ति यथा तथा ।  
शुद्धे हि भगवज्ज्ञाने जाते सत्कर्मजीविनाम् ॥ ४५ ॥  
  
जीवानां विनिवर्तन्ते लिङ्गान्येतानि नान्यदा [ब्: नान्यथा] ।  
विराजः स्थूलदेहो यो ब्रह्माण्डापरनामवान् ॥ ४६ ॥  
  
प्। ४२)  
  
चतुर्विधानि चान्यानि शरीराणि शरीरिणाम् ।  
एषा मे भौतिकी सृष्टिरितीदं सृष्टिचिन्तनम् ॥ ४७ ॥  
  
स्थितिर्नाम तृतीया मे शक्तिर्या [ड्, ए, ई: सा शक्तिर्या] ते   
पुरोदिता ।  
तस्याः स्वरूपं वक्ष्यामि तन्मे शक्र निशामय ॥ ४८ ॥  
  
आद्यसृष्टिक्षणो यस्तु सञ्जिहीर्षाक्षणश्च यः ।  
यत्स्थैर्यकरणं नाम तयोरन्तरवर्तिनाम् [ब्: वर्तिना] ॥ ४९ ॥  
  
नानारूपैर्मदीयैः सा स्थितिशक्तिः परा मम ।  
विष्णुना देवदेवेन मया चैव तथा तथा ॥ ५० ॥  
  
या स्थितिः कथिता सा तु [ए, ई: साधु] प्रथमा तत्त्वचिन्तकैः ।  
मन्वन्तराधिपैश्चैव द्वितीया परिकीर्तिता ॥ ५१ ॥  
  
मनुपुत्रैस्तृतीयान्या क्षुद्रैरिति चतुर्विध ।  
चतुर्थी संहृतीशक्तिस्तस्या भेदमिमं शृणु ॥ ५२ ॥  
  
नाशो जरायुजादीनां भूतानां नित्यदा तु या ।  
सा नित्या संहृतिस्त्वन्या शक्र नैमित्तिकी स्मृता ॥ ५३ ॥  
  
त्रैलोक्यविषया सा तु ब्रह्मप्रस्वापहेतुका ।  
तृतीया [आ, ब्, च्, ङ्: प्रकृतेः] प्राकृती प्रोक्ता   
महदादिव्यपाश्रया ॥ ५४ ॥  
  
प्रासूति तु चतुर्थी स्यादव्यक्तविषया तु सा ।  
मायी या पञ्चमी प्रोक्त प्रसूतिविषया तु या ॥ ५५ ॥  
  
[ए: ओमित्स् थिस् लिने] शाक्ती षष्ठी तु विज्ञेया मायासविषया तु सा ।  
सप्तम्यात्यन्तिकी प्रोक्ता विलयो योगिनां मयि ॥ ५६ ॥  
  
सूक्ष्माणि विनिवर्तन्ते शरीराणि तदा सताम् ।  
एषा सप्तविधा शक्र संहृतिस्ते मयोदिता ।  
पञ्चम्यनुग्रहाख्या [आ, च्, ड्, ङ्, ड़्: ग्रहाख्यां]   
मे शक्तिर्व्याख्यामिमां [आ, च्, ङ्: शक्तिं मुख्यां] शृणु   
॥ ५७ ॥  
  
इति श्रीपाञ्चरात्रसारे [आ: श्रीपञ्चरात्र; ई: श्रीपाञ्चरात्रे]   
लक्ष्मीतन्त्रे तिरोभावादिशक्तिप्रकाशो नाम द्वादशोऽध्यायः ॥ १२ ॥  
प्। ४३)  
  
त्रयोदशोऽध्यायः  
  
श्रीः -  
  
अनुग्रहात्मिका शक्र शक्तिर्मे पञ्चमी स्मृता ।  
तामिमां तत्त्वतो वत्स वदामि तव साम्प्रतम् ॥ १ ॥  
  
अविद्यया समाविद्धा अस्मितादिवशीकृताः ।  
मच्छक्त्यैव तिरोभूतास्तिरोधानाभिधानया ॥ २ ॥  
  
उच्चान्नीचे पतन्तस्ते नीचादुत्पतयालवः ।  
निबद्धास्त्रिविधैर्बन्धैः स्थानत्रयविवर्तिनः ॥ ३ ॥  
  
संसाराङ्गारमध्यस्थाः पच्यमानाः स्वकर्मणा ।  
सुखाभिमानिनो दुःखे नित्यमज्ञानधर्षिताः ॥ ४ ॥  
  
[आ, ब्, च्: तयोर्निरनु] ता योनीरनुधावन्तश्चराचरविभेदिनीः   
[आ, ब्, च्, ड़्, ङ्: भेदिनः] ।  
अपूर्वापूर्वभूताभिश्चित्रिताभिः स्वहेतुभिः ॥ ५ ॥  
  
देहेन्द्रियमनोबुद्धिवेदनाभिरहर्निशम् ।  
जननानि प्रबध्नन्तो मरणानि तथा तथा ॥ ६ ॥  
  
क्लिश्यमाना इति क्लेशैस्तैस्तैर्योगवियोगजैः ।  
उद्यत्कारुण्यसन्ताननिर्वापिततदागसा ॥ ७ ॥  
  
मया जीवाः समीक्ष्यन्ते श्रिया दुःखविवर्जिताः ।  
सोऽनुग्रह इति प्रोक्तः शक्तिपातापराह्वयः [ए, ई: पातपराह्वयः] ॥   
८ ॥  
  
कर्मसाम्यं भजन्त्येते प्रेक्ष्यमाणा मया तदा ।  
अपश्चिमा तनुः सा स्याज्जीवानां प्रेक्षिता मया ॥ ९ ॥  
  
अहमेव हि जानामि [ए: जानानि] शक्तिपातक्षणं च तम् [ए:   
क्षणाञ्चितम्] ।  
नासौ पुरुषकारेण न चाप्यन्येन हेतुना ॥ १० ॥  
  
केवलं स्वेच्छयैवाहं [ए: एका] प्रेक्षे कञ्चित् कदाप्यहम् ।  
ततः प्रभृति स स्वच्छस्वच्छान्तःकरणः पुमान् ॥ ११॥   
  
कर्मसाम्यं समासाद्य शुक्लकर्मव्यपाश्रयः ।  
वेदान्तज्ञानसम्पन्नः साङ्ख्ययोगपरायणः ॥ १२ ॥  
  
सम्यक्सात्त्वतविज्ञानाद्विष्णौ सद्भक्तिमुद्वहन् ।  
कालेन महता योगी निर्धूतक्लेशसञ्चयः ॥ १३ ॥  
  
विधूय विविधं बन्धं द्योतमानस्ततस्ततः ।  
प्राप्नोति परमं ब्रह्म लक्ष्मीनारायणात्मकम् ॥ १४ ॥  
  
एषा तु पञ्चमी शक्तिर्मदीयानुग्रहात्मिका ।  
स्वाच्छन्द्यमेव मे हेतुस्तिरोभावादिकर्मणि ॥ १५ ॥  
  
इत्थं शक्र विजानीहि नानुयोज्यमतः [ए: इतः; ई: योज्यास्म्यतः] परम् ।  
  
शक्रः -  
  
नमः सरोरुहावासे नमो नारायणाश्रये ॥ १६ ॥  
  
नमो नित्यानवद्यायै कल्याणगुणसिन्धवे ।  
त्वद्वागमृतसन्दोहक्षालितं मे महत्तमः ॥ १७ ॥  
  
[ब्: ओमित्स् वेर्सेस् १८ अन्द् १९] भूयोऽहं श्रोतुमिच्छामि चिच्छक्ते   
रूपमुत्तमम् ।  
  
श्रीः -   
  
एको नारायणो देवः परमात्मा सनातनः ॥ १८ ॥  
  
सदा ज्ञानबलैश्वर्यवीर्यशक्त्योजसां निधिः ।  
अनादिरपरिच्छेद्यो देशकालस्वरूपतः ॥ १९ ॥  
  
प्। ४४)  
  
तस्याहं परमा देवी षाड्गुण्यमहिमोज्ज्वला ।  
सर्वकार्यकरी शक्तिरहन्ता नाम शाश्वती ॥ २० ॥  
  
संविदेका स्वरूपं मे स्वच्छस्वच्छन्दनिर्भरा [ब्, ड्, ड़्:   
निर्भया] ।  
सिद्धयो विश्वजीवानामायतन्तेऽखिला मयि ॥ २१ ॥  
  
आत्मभित्तौ जगत्सर्वं स्वेच्छयोन्मीलयाम्यहम् ।  
मयि लोकाः स्फुरन्त्येते जले शकुनयो यथा ॥ २२ ॥  
  
स्वाच्छन्द्यादवरोहामि पञ्चकृत्यविधायिनी ।  
साहं यदवरोहामि सा हि [आ, ब्, ड़्: जीवः] चिच्छक्तिरुच्यते ॥ २३ ॥  
  
सङ्कोचो मामकः सोऽयं स्वच्छस्वच्छन्दचिद्धनः ।  
अस्मिन्नपि जगद्भाति दर्पणोदरशैलवत् ॥ २४ ॥  
  
वज्ररत्नवदेवैष स्वच्छः स्फुरति सर्वदा [च्, ई: सदा स्फुरति   
छन्दतः] ।  
चैतन्यमस्य धर्मो यः प्रभा भानोरिवामला ॥ २५ ॥  
  
तया [ए: तथा] स्फुरति जीवोऽसौ स्वत एवानुरूपया [ए: रूपवान्] ।  
विधत्ते पञ्च कृत्यानि जीवोऽयमपि नित्यदा ॥ २६ ॥  
  
या वृत्तिर्नीलपीतादौ [ए, ई: भित्तौ नीलपीतादि] सृष्टिः सा कथिता   
बुधैः ।  
सक्तिर्या [ड्: सति] विषये तत्र [ब्, ड़्: यत्र; ए: योऽत्र] सा स्थितिः   
परिकीर्त्यते ॥ २७ ॥  
  
गृहीताद्विषयाद्योऽस्य विरामोऽन्यजिघृक्षया ।  
सा संहृतिः समाख्याता तत्त्वशास्त्रविशारदैः ॥ २८ ॥  
  
तद्वासना तिरोभावोऽनुग्रहस्तद्विलापनम् ।  
ग्राह्यग्रसनशीलोऽयं [आ, ब्, च्: ग्राह्याशनीय]   
वह्निवद्ग्रसनः [आ, ब्, च्: छेदनः] सदा ॥ २९ ॥  
  
पुष्यत्येष सदा जीवो मात्रया मे समिन्धनम् ।  
आविद्यं मत्स्वरूपं तु व्याख्यातं ते पुरा मया ॥ ३० ॥  
  
शुद्धविद्यासमायोगात् सङ्कोचं यज्जहात्यसौ ।  
तदा प्रद्योतमानोऽयं सर्वतो मुक्तबन्धनः ॥ ३१ ॥  
  
ज्ञानक्रियासमायोगात् सर्ववित्सर्वकृत्सदा [ब्: तदा] ।  
अनणुश्चाप्यसङ्कोचान्मद्भावायोपपद्यते ॥ ३२ ॥  
  
यावन्निरीक्ष्यते नायं मया कारुण्यवत्तया ।  
तावत्सङ्कुचितज्ञानः करणैर्विश्वमीक्षते ॥ ३३ ॥  
  
चक्षुषालोक्य वस्तूनि विकल्प्य मनसा तथा ।  
अभिमत्याप्यहङ्काराद् बुद्ध्यैव ह्यध्यवस्यति ॥ ३४ ॥  
  
जागरायामथ [आ, ङ्: जागरान्तं यथा] स्वप्ने   
करणैरान्तरैश्चरन् ।  
विहाय तत् सुषुप्तौ तु स्वरूपेणावतिष्ठते ॥ ३५ ॥  
  
अवस्थास्ता इमास्तिस्रः प्राकृत्यो [आ, ब्, च्, ड्: प्रकृत्या]   
नैव जीवगा ।  
तुर्यापि या दशा जीवे समाधिस्थे प्रजायते ॥ ३६ ॥  
  
सापि नैवास्य किं त्वेषा शुद्धसत्त्वव्यवस्थितिः ।  
अनवस्थमनाघ्रातमखिलैः प्राकृतैर्गुणैः ॥ ३७ ॥  
  
अनौपाधिकमच्छेद्यं जीवरूपं तु चिन्मयम् ।  
एवंरूपमपि त्वेतच्छाद्यतेऽनाद्यविद्यया ॥ ३८ ॥  
  
सुदृश्यामात्मभूतां मां नैव पश्यत्यसौ ततः ।  
  
शक्रः -  
  
सुदृश्यासि कथं देवि त्वं प्रमाणातिगा सती ॥ ३९ ॥  
  
वेदान्ता अपि नैव त्वां विदुरित्थन्तयाम्बुजे ।  
  
श्रीः -  
  
मां तु शक्र विजानीहि प्रत्यक्षां सर्वदेहिनाम् ।  
समाहितमना भूत्वा शृणुष्वेदं मतं मम ॥ ४० ॥  
  
इति श्रीपाञ्चरात्रसारे [आ: श्रीपञ्चरात्र; ई: श्रीपाञ्चरात्रे]   
लक्ष्मीतन्त्रे जीवस्वरूपप्रकाशो [ब्, ई: जीवप्रकारप्रकाशो] नाम   
त्रयोदशोऽध्यायः ॥ १३ ॥  
प्।४५)  
  
चतुर्दशोऽध्यायः  
  
श्रीः [ब्, ए: श्रीरुवाच]   
  
ज्ञानस्वरूपो भगवान् देशकालाद्यभेदितः [ए, ड़्, ई:   
भेदतः] ।  
वासुदेवः परं ब्रह्म गुणशून्यं निरञ्जनम् ॥ १ ॥  
  
सुखं सदैकरूपं तु षाड्गुण्यमजरामरम् [च्: षाड्गुण्यं   
सचराचरम्] ।  
तस्याहं परमा शक्तिरहन्ता शाश्वती ध्रुवा ॥ २ ॥  
  
व्यापारशक्तिरेषा मे सिसृक्षालक्षणा भवेत् [ड़्, ङ्, ई: भवत्] ।  
अयुतायुतकोट्योघकोटिकोट्ययुतांशतः [आ, ब्: अयुतायुतकोट्याश्च-  
  
sāhaṃ sṛjāmi svācchandyād dvidhā bhedamupeyuṣī |  
cetyacetanabhāvena cicchaktiścetano'nayoḥ || 4 ||  
  
cetyacetanatāṃ prāptā saṃvideva madātmikā |  
saṃvideva hi me rūpaṃ [E, ī: rūpaṃ me] svacchasvacchandanirbharā   
|| 5 ||  
  
sā tvikṣurasavadyogāt styānatāṃ pratipadyate |  
ato nirūpyamāṇaṃ [ā, B, c, ḍ: nivedyamānaṃ] taccetyaṃ   
[c: cittvaṃ na muñcati] cittvamupeṣyati || 6 ||  
  
yathā hi vahninā līḍhamindhanaṃ tanmayaṃ bhavet |  
evaṃ citā samālīḍhaṃ cetyaṃ [ā: cetyaṃ samālīḍhamevaṃ; E: ca   
tāmasā] cinmayatāṃ vrajet || 7 ||  
  
nīle pīte sukhe duḥkhe citsvarūpamakhaṇḍitam |  
viśinaṣṭi vikalpastaccitrayopādhisaṃpadā [E, ī: vikalpasthaścitrayā-  
  
विकल्पोऽपि हि मद्रूपं [आ, ब्, च्: अल्पयैष महद्रूपं]   
स्वाच्छन्द्यादेव निर्मितम् ।  
चेत्यं विकल्प्यते [ए: विकल्पभेदेन] येन बहिरन्तर्व्यवस्थया ॥ ९ ॥  
  
न बहिर्नैव चान्तस्तच्चिद्रूपं मम तत् परम् [आ, ब्, च्, ड्:   
अमलं परम्] ।  
वेद्यवेदकरूपेण भेद्यते मे स्वयन्तया ॥ १० ॥  
  
यद्विकल्पैरनाक्रान्तं [ए: अनाघ्रातं] यच्छब्दैरकदर्थितम् ।  
यदुपाधिभिरम्लानं [आ, ए, ई: अस्त्यानं] रूपं तच्चेत्यतां   
गतम् ॥ ११ ॥  
  
दूरापास्तविकल्पेन चेतसा यत्र [आ, ड्, ए, ड़्, ङ्: येन]   
भूयते ।  
मध्यमां वृत्तिमास्थाय चेत्यं संवित्तया तदा ॥ १२ ॥  
  
यथा चक्षुःस्थितं रूपं बाह्ये स्वं रूपमीक्ष्यते [ब्: ईक्षते] ।  
[ब्, च्, ड्, ए: ओमित् थिस् लिने] तथा ज्ञानस्थितं रूपं ज्ञेये   
स्वं रूपमीक्ष्यते ॥ १३ ॥  
  
[ए: ओमित्स् थिस् लिने] यथा वह्निसमाविष्टं काष्ठं तद्रूपमीक्ष्यते ।  
तथा संवित्समाविष्टं चेत्यं संवित्तयेक्ष्यते ॥ १४ ॥  
  
वेद्यं वेदनतां नीत्वा यदा [आ, ब्, ड्: यत्र] वेत्त्रा निरूप्यते ।  
तदा वित्तिमयी साहं प्रत्यक्षा स्फुटभासिनी ॥ १५ ॥  
  
अहन्तैव हि चित्तत्वं वेद्याद्भिन्नं स्वलक्षणम् ।  
सा चाहमेव तेनाहं सर्वतः शुद्धचिन्मयी [च्: सर्वशुद्धात्र   
चिन्मयी] ॥ १६ ॥  
  
सम्प्लुतेदम्पदद्वीपे प्राप्तैकध्ये चिदम्बुधौ ।  
मज्जतां चैव चेत्यानामस्मि हस्तावलम्बनम् ॥ १७ ॥  
  
मद्ध्यानामृतनिष्यन्दक्षालिताशेषवासनाः ।  
मामेवात्मनि पश्यन्ति चेत्यौघप्रसनीं चितम् ॥ १८ ॥  
  
प्। ४६)  
  
मम चित्तैकरूपाया [आ, ड्, ए, ङ्: चित्रैक] वेद्यवेदकतां   
जनाः ।  
अविद्ययैव मन्यन्ते मत्सङ्कल्पितया पुरा [आ, ब्, ड्, ड़्:   
तथा] ॥ १९ ॥  
  
न शान्ता नोदिता नापि मध्यमाहं स्वरूपतः ।  
मद्विवेकजुषामेवं प्रकाशे जागरास्वपि ॥ २० ॥  
  
परित्यक्तविभागेन निस्तरङ्गेण चेतसा ।  
[ब्: ओमित्स् ४ लिनेस् ड़्रोम् हेरे] ज्ञाये विकल्प्यमाना तु प्रत्यक्षाप्यस्मि   
विस्मृता ॥ २१ ॥  
  
पुरः स्थितो यथा भावश्चेतसोऽन्याभिलाषिणः ।  
न भासते तथैवाहं न भासे वासनाजुषाम् ॥ २२ ॥  
  
बुभुत्सावान् यथा वृत्तीर्निरुध्यान्यत्र [ए: वृत्तिं-] चेतसा ।  
प्रत्यक्षमीक्षते वस्तु तथा मां शुद्धसंविदम् ॥ २३ ॥  
  
सदैवाप्रतिबद्धाया भान्त्या एव वपुर्मम [ए, ङ्: पुनः-] ।  
प्रत्यक्षं चेत्यसञ्चारकालेऽपि विमलात्मनाम् [आ, ब्, च्, ड्,   
ङ्: विदितात्मनाम्] ॥ २४ ॥  
  
यथा जात्या सितं वस्त्रं [ए: वस्तु] रक्तं रागेण केनचित् ।  
पुनः स्ववर्णमप्राप्य नैव रागान्तरं श्रयेत् ॥ २५ ॥  
  
नीलाद्येवं विदन् पीतं मध्ये शुद्धचिदात्मनि ।  
मयि चेन्नैव विश्रान्तः पीतं विद्यात्कथं न्वयम् ॥ २६ ॥  
  
तथैवोच्चारयन् वाक्यं वर्णाद्वर्णं कथं व्रजेत् ।  
यदि मध्ये न विश्रान्तो मयि शुद्धचिदात्मनि ॥ २७ ॥  
  
एवं शुद्धा स्वतन्त्रापि यदाकारोपरागिणी ।  
तत्त्यागापरसञ्चारा मध्ये शुद्धैव भाम्यहम् ॥ २८ ॥  
  
दक्षिणेतरसञ्चारनिरोधान्मध्यमाश्रितः ।  
अग्निषोमेन्धनो भावः प्रकाशयति मे पदम् ॥ २९ ॥  
  
धिया ध्येयमनालम्ब्य विषयं चास्पृशन् बहिः ।  
यदन्तरा वेदयते तन्मे रूपमनाकुलम् ॥ ३० ॥  
  
अनुवृत्ता तु या सम्यक् तेजस्यपि तमस्यपि ।  
याति भावेऽप्यभावेऽपि सा मे तनुरकर्बुरा ॥ ३१ ॥  
  
निवृत्तविषयेच्छस्य मद्भक्त्युल्लसितात्मनः ।  
आन्तरं यदनालम्बमहन्त्वं तद्वपुर्मम ॥ ३२ ॥  
  
तदेवाभ्यस्यमानानां देहप्राणाद्यगोचरम् ।  
विवेकिनामहंरूपं मद्भावेनावतिष्ठते ॥ ३३ ॥  
  
ततस्तेजो यथैवार्कं व्यज्यते न तु जन्यते ।  
भावैश्चिद्रूपमप्येवं व्यक्तं नैव च जन्यते ॥ ३४ ॥  
  
भावैर्विना यथा भानुः समुदेति नभःस्थले ।  
वेद्यैर्विनैव मे रूपमेवं प्रद्योतते स्वयम् ॥ ३५ ॥  
  
अत्यन्ताच्छस्वभावत्वात् स्फटिकादिर्यथा मणिः ।  
उपरक्तो जपाद्यैस्तु स्वेन रूपेण नेक्ष्यते ॥ ३६ ॥  
  
मत्सङ्कल्पसमुद्रिक्तैश्चेत्यैः [ए: समुद्धृत्तेश्चैत्यैः]   
स्वच्छाहमप्यथ [ई: उत] ।  
पृथग्जनैर्न लक्ष्यास्मि नैवाहं नास्मि तावता ॥ ३७ ॥  
  
कुण्डलादेर्यथा भिन्ना न लक्ष्या कनकस्थितिः ।  
[ड़्: ओमित्स् ३ लिनेस् ड़्रोम् हेरे; ई: न च शक्यैव निर्देष्टुं] न च शक्या   
विनिर्देष्टुं तथाप्यस्त्येव सा ध्रुवम् ॥ ३८ ॥  
  
एवं नित्या विशुद्धा च सुखदुःखाद्यभेदिता ।  
स्वसंवेदनसंवेद्या मम संविन्मयी स्थितिः ॥ ३९ ॥  
  
विज्ञातरि तथा ज्ञाने ज्ञेये जानातिनान्वयः ।  
योऽयं मदन्वयः सोऽयं प्रत्ययार्थविशेषितः ॥ ४० ॥  
  
देशकालक्रियाकाराः प्रसिद्धा भेदहेतवः ।  
तान् भेदयति या संवित्तस्या भेदः कुतो भवेत् ॥ ४१ ॥  
  
चेत्यभेदो हि यः कालो भूतादित्रितयात्मकः ।  
संविन्महोदधौ सोऽपि विलीनस्तन्मयो भवेत् ॥ ४२ ॥  
  
यदा हि वर्तमानायां मयि भूतभविष्यती ।  
प्रतिक्षिप्ते तदा चेयं नैव स्याद्वर्तमानता ॥ ४३ ॥  
  
आधारोऽहमशेषाणां नैवाधेयास्मि केनचित् ।  
देशोऽप्याधारतः कृप्तस्ततो मे नैव विद्यते ॥ ४४ ॥  
  
प्। ४७)  
  
काप्यवस्था न मे सास्ति [आ, ब्, च्: तु मे नास्ति] यस्यां संविन्न   
वर्तते ।  
तेन मां चिद्धनामेकां सर्वाकारामुपासते ॥ ४५ ॥  
  
कालो देशस्तथाकारः क्रिया कर्ता च कर्म च ।  
करणं सम्प्रदानं च भवेद्यच्च ततः फलम् ॥ ४६ ॥  
  
भोगो भोक्ता च तत्सर्वं विलीनं संविदात्मनि [आ, ङ्: सर्वदा] ।  
देवा दैत्यास्तथा नागा गन्धर्वा रक्षसां गणाः ॥ ४७ ॥  
  
विद्याधराः पिशाचाश्च भूताश्चेति गणाष्टकम् ।  
मनुजा बहुधात्मानो वर्णकर्मादिभेदिताः ॥ ४८ ॥  
  
पशवोऽथ मृगाश्चैव पक्षिणश्च सरीसृपाः [ए, ई:   
ससरीसृपाः] ।  
स्थावराश्च तथैवान्ये कपूयचरणात्मकाः ॥ ४९ ॥  
  
स्वर्गस्था नरकस्थाश्च लोकाश्चैव चतुर्दश ।  
सरिद्द्वीपसमुद्राश्च विविधा ह्यण्डपद्धतिः ॥ ५० ॥  
  
उच्चावचानि तत्त्वानि विविधाः शब्दराशयः ।  
भोग्यं भोगोपकरणं भोगस्थानं च यत् स्मृतम् ॥ ५१ ॥  
  
कोशाः षट् कोशजाश्चैव [आ, ब्, च्, ड़्: एते]   
चेतनाचेतनात्मकाः ।  
शुद्धाशुद्धमयौ भावौ पुरुषार्थश्चतुर्विधः ॥ ५२ ॥  
  
सर्वं प्रकृतिभिर्नद्धं कालेन कलितं तथा ।  
इत्येतत्सकलं वस्तु भावाभावस्वरूपकम् ॥ ५३ ॥  
  
अमन्मयं मन्मयं च मयि लीनमवस्थितम् ।  
सर्वात्मना सदैवाहं स्वच्छस्वच्छन्दचिन्मयी ॥ ५४ ॥  
  
लक्ष्या सुखमयी शान्ता भावे भावे विपश्चिता ।  
एवं व्यवस्थिताया मे तिरोभावाभिधानया ॥ ५५ ॥  
  
बद्धा शक्त्या तु चिच्छक्तिः स्वतो मां नैव विन्दति ।  
यदा निर्विद्यते सासौ [ब्: वासौ] मदनुग्रहबिन्दुना ॥ ५६ ॥  
  
उपायैर्मां तदाराध्य [ब्: मान्तराराध्य] जीवश्चिच्छक्तिसञ्ज्ञकः ।  
सङ्क्षिण्वन् निखिलान्क्लेशान्विधून्वन्वासनारजः [ए: सकलान् कोशान्;   
ङ्, ई: निखिलान् कोशान्] ॥ ५७ ॥  
  
सम्प्राप्य ज्ञानसद्भावं योगक्षपितबन्धनः [ए, ई: कल्मषः]   
।  
मामेव परमानन्दमयीं लक्ष्मीं स विन्दति ॥ ५८ ॥  
  
इति श्रीपाञ्चरात्रसारे [ड़्: श्रीपञ्चरात्रे; ई: श्रीपाञ्चरात्रे सारे]   
लक्ष्मीतन्त्रे लक्ष्मीस्वरूपप्रकाशो [आ, ङ्, ई: ओमित् लक्ष्मी] नाम   
चतुर्दशोऽध्यायः ॥ १४ ॥  
प्। ४८)  
  
पञ्चदशोऽध्यायः  
  
शक्रः -  
  
नमस्ते पद्मसम्भूते नमः कमलमालिनि ।  
नमः कमलवासिन्यै [ड़्: मालिन्यै] गोविन्दगृहमेधिनि ॥ १ ॥  
  
नमस्ते कञ्जकिञ्जल्ककल्पितालकविभ्रमे ।  
सर्वज्ञे सर्वभूतानामन्तःस्थे सर्वसाक्षिणि ॥ २ ॥  
  
त्वद्वक्त्रकमलोद्भूतं सर्वं तदवधारितम् ।  
तत्त्वत्सृष्टं त्वया त्रातं त्वय्येव लयमेष्यति ॥ ३ ॥  
  
माता मानं मितिर्मेयं विधा एतास्त्वदात्मिकाः ।  
त्वामेवाराध्य जीवास्ते तरन्ति भवसागरम् ॥ ४ ॥  
  
एवमादि मया देवि तत्त्वतस्त्ववधारितम् ।  
कौतूहलमिदं मेऽद्य वर्तते पद्मसम्भवे ॥ ५ ॥  
  
तोषणीयासि केन त्वमुपायेनाम्बुजासने ।  
परमः पुरुषार्थो यस्त्वत्प्रीतिस्तस्य साधनम् ॥ ६ ॥  
  
६। परमः पुरुषार्थो मोक्षः । तस्य त्वत्प्रीतिः साधनम् । यथा चाहुः -   
श्रेयो न ह्यरविन्दलोचनमनःकान्ताप्रसादादृते   
संसृत्यक्षरवैष्णवाध्वसु नृणां सम्भाव्यते कर्हिचित् इति ।   
  
त्वत्प्रीतौ क उपायः स्यात्कीदृशः किंविधः स्मृतः [ब्, ड्, ई:   
तथा] ।  
एतन्मे सकलं ब्रूहि नमस्ते पद्मसम्भवे ॥ ७ ॥  
  
श्रीः -  
  
चातुरात्म्यं परं ब्रह्म सच्चिदानन्दलक्षणम् [ए, ई: संविदा-  
sarvaṃ sarvottaraṃ sarvabhūtāntaḥsthamanāmayam || 8 ||  
  
8. satyaṃ jñānam ityādiśrutipratipādyaṃ svarūpalakṣaṇamucyate -   
sadityādinā | sarvopādānatvāt sarvātmatvācca sarvamityucyate | tathāpi   
svetarasamastavastuvilakṣaṇatvamāha - sarvottaramiti ||  
  
vāsudevaḥ paraṃ brahma nārāyaṇamayaṃ [E, ī: narāṇāmayanaṃ]   
mahat |  
tasyāhaṃ paramā śaktirahaṃtānandacinmayī || 9 ||  
  
9. nārāyaṇamayamiti mayaṭ svārthe |  
  
bhinnā'bhinnā ca varte'haṃ jyotsneva himadīdhiteḥ |  
tāvāvāṃ tattvamekaṃ tu dvidhā bhūtau [ṅ: bhūtvā] vyavasthitau || 10 ||  
  
10. prapañca iva brahmaṇa evāvasthābhedaḥ śrīriti   
keṣāṃcinmatamanabhimatyāha- bhinneti |  
  
brahma nārāyaṇaṃ māṃ yajjñānenaivāpnuyādyatiḥ [E, ī: vā   
jñānena-] |  
panthā nānyo'sti vijñānādayanāya vipaścitām || 11 ||  
  
11. yatiḥ niyatātmavān | nātra caturthāśramī vivakṣitaḥ |  
  
jñānaṃ tacca vivekotthaṃ sarvataḥ śuddhamavraṇam |  
vāsudevaikaviṣayamapunarbhavakāraṇam || 12 ||  
  
12. vivekaḥ brahmaṇaḥ sarvavilakṣaṇatvajñānam |  
  
jñāne tasmin samutpanne viśate māmanantaram |  
taistairupāyaiḥ prītāhaṃ jīvānāmamalātmanām || 13 ||  
  
udbhāvayāmi tajjñānamātmajyotiḥpradarśakam |  
upāyāste ca catvāro mama prītivivardhanāḥ || 14 ||  
  
14. karmajñānabhaktinyāsākhyāḥ catvāro yogā atra vivakṣitāḥ |  
  
p. 49)  
  
[B: omits six lines from here] śakraḥ -  
  
bhagavatyaravindasthe paṅkajekṣaṇakāmini |  
upāyāḥ ke [E, ī: ke te'pyupāyāḥ] ca catvārastānme darśaya   
paṅkaje || 15 ||  
  
śrīḥ -  
  
upāyāṃścaturaḥ śakra śṛṇu matprītivardhanān |  
yairahaṃ paramāṃ prītiṃ yāsyāmyanapagāminīm ||16 ||  
  
svajātivihitaṃ karma sāṃkhyaṃ yogastathaiva ca |  
sarvatyāgaśca vidvadbhirupāyāḥ kathitā ime || 17 ||  
  
caturbhirlakṣaṇairyuktaṃ trividhaṃ karma vaidikam |  
svavarṇāśramasaṃbandhī nityanaimittikātmakam || 18 ||  
  
18. lakṣaṇacatuṣkaṃ viṃśe śloke vakṣyate | nityanaimittikakāmyabhedena   
traividhyam |  
  
akāmahatasaṃsiddhaṃ karma tat pūrvasādhanam |  
caturvidhastu saṃnyāsastatra kāryo vipaścitā || 19 ||  
  
19. kāmyakarmasu viśeṣamāha - akāmeti | phalaviśeṣakāmanayā kṛtāni   
karmāṇi kāmyāni jyotiṣṭomādayaḥ | tāni ca kāmahatānītyucyante | kāmanāṃ   
vinā kevalaṃ bhagavatprītyarthaṃ kṛtāni tānyakāmahatāni | anena kāmyānāmapi   
karmaṇāṃ kāmanāṃ vinānuṣṭhānamanumanyate | paraṃ   
tvetadupāyāntaraniṣṭhaviṣayam | nyāsayoganiṣṭhānāṃ tu kāmyakarmaṇāṃ   
sarvathā svarūpato'pi tyāga eva na tu kāmanāṃ vināpyanuṣṭhānamiti   
siddhānto'vagantavyaḥ |  
  
mantroktadevatāyāṃ vā prakṛtāvindriyeṣu vā |  
parasmin devadeve vā vāsudeve janārdane || 20 ||  
  
20. bhagavati vāsudeve karmaṇāṃ saṃnyasanameva mumukṣubhiḥ kartavyam |   
mantradevatādau vinyasanaṃ tu bubhukṣuviṣayamiti dhyeyam |  
  
pūrvaṃ [E, ī: sarva] kartṛtvasaṃnyāsaḥ phalasaṃnyāsa eva ca |  
karmaṇāmapi saṃnyāso devadeve janārdane || 21 ||  
  
21. bhagavāneva svaśeṣataikarasena mayā svakīyaiścopakaraṇaiḥ   
svārādhanaikaprayojanāya svaśeṣabhūtamidaṃ karma svayameva kārayati   
ityanusaṃdhānaprakāro vivakṣitaḥ |  
  
śāstrīyamācarannevaṃ nityanaimittikātmakam |  
madārādhanakāmaḥ sañśaśvat prīṇāti māṃ naraḥ || 22 ||  
  
iti te leśataḥ proktaṃ śrutismṛtinidarśitam [ā, B, c:   
nidarśanam] |  
dvitīyaṃ sāṃkhyavijñānamupāyaṃ śṛṇu sāṃpratam || 23 ||  
  
saṃkhyāstisro hi mantavyāḥ sāṃkhyaśāstranidarśitāḥ |  
prathamā laukikī saṃkhyā dvitīyā carcanātmikā [E, ī: carcikā] || 24 ||  
  
24. trayāṇāmapyeṣāṃ jñānānāṃ vivaraṇamatraiva kariṣyate |  
  
samīcīnā tu yā dhīḥ sā tṛtīyā paripaṭhyate |  
saṃkhyātrayasamūho yaḥ sāṃkhyaṃ tatparipaṭhyate || 25 ||  
  
25. saṃkhyāḥ jñānāni pūrvoktāni | teṣāṃ samūhaḥ sāṃkhyamityucyate | etadeva   
jñānayoga ityucyate |  
  
pṛthivyāpastathā tejo vāyurākāśameva ca |  
ahaṃkāro mahāṃścaiva prakṛtiḥ paramā tathā || 26 ||  
  
26. laukikī lokaviṣayā saṃkhyocyate'nena ślokena | uparitanaiḥ ślokairasyā   
vivaraṇaṃ kriyate |  
  
etāḥ prakṛtayastvaṣṭau tāsāṃ vyākhyāmimāṃ śṛṇu |  
prakṛtistrividhā proktā māyā sūtirguṇātmikā || 27 ||  
  
27. māyā prasūtiḥ traiguṇyamiti prakṛtibhedāḥ | yadyapi prakṛtiḥ sūkṣmaiva   
tathāpi tatraiva sūkṣmasūkṣmatarasūkṣmatamarūpeṇa traividhyādevaṃ vyavahāraḥ   
|  
  
p. 50)  
  
niḥsaktāsaktamadvaitamataraṅgamanaśvaram |  
acetanānāṃ paramaṃ saukṣmyaṃ māyeti gīyate || 28 ||  
  
īṣaducchūnatā tasyāḥ prasūtiriti gīyate |  
guṇatrayasamunmeṣaḥ sāmyena prakṛtiḥ parā || 29 ||  
  
avyaktamakṣaraṃ yoniravidyā triguṇā sthitiḥ |  
māyā svabhāva ityādyāḥ śabdāḥ paryāyavācakāḥ || 30 ||  
  
30. avāntarabhedaiḥ saha saṃkalayya prakṛtiparyāyanāmāni avyaktādīni |   
upaniṣadi avyaktamakṣare līyate | akṣaraṃ tamasi līyate | tamaḥ   
paramātmanyekībhavati iti trayāṇāmeṣāṃ vyavahāraḥ kriyate |  
  
sattvaṃ rajastamaśceti guṇā ete trayo matāḥ |  
tatra sattvaṃ laghu jñeyaṃ sukharūpamacañcalam || 31 ||  
  
prakāśo nāma tadvṛttiścaitanyodgrahaṇātmakaḥ |  
rajo'pi ca laghu jñeyaṃ duḥkharūpaṃ ca cañcalam || 32 ||  
  
32. caitanyasya jñānasya udgrahaṇam unmeṣa ityarthaḥ   
vastuyāthātmyagrahaṇaśīlateti yāvat |  
  
pravṛttirnāma tadvṛttiḥ spandaheturanaśvaraḥ |  
tamo nāma guru jñeyaṃ moharūpamacañcalam || 33 ||  
  
niyamo nāma tadvṛttiḥ kvacit svāpanalakṣaṇam |  
na tadasti pṛthivyāṃ vā divi vyomni ca vāsava || 34 ||  
  
34. niyamo bandhaḥ |  
  
bhūtaṃ prakṛtijairmuktaṃ yadebhiḥ syāt tribhirguṇaiḥ |  
ete cittamadhiṣṭhāya guṇā indriyagāstathā || 35 ||  
  
sukhaṃ duḥkhaṃ tathā mohaṃ viṣayasthāśca kurvate |  
[F: omits this line] śarīrendriyatāṃ yātā [E: indriyatāyāṃ ca]   
guṇāḥ karmāṇi kurvate |  
iti yasya matirnityā sa guṇātyayamaśnute || 36 ||  
  
iti śrīpāñcarātrasāre [ā: śrīpañcarātra] lakṣmītantre   
upāyaprakāraprakāśo [B, F, ṅ, ī: upāyaprakāśo] nāma   
pañcadaśo'dhyāyaḥ || 15 ||  
p. 51)  
  
ṣoḍaśo'dhyāyaḥ  
  
śrīḥ -  
  
vyākhyānaṃ mahataḥ śakra śṛṇuṣvāvahito mama |  
vaiṣamyasya samunmeṣo guṇānāṃ prathamo hi yaḥ || 1 ||  
  
1. anena guṇatrayasya sāmyāvasthāyāṃ prakṛtiriti vaiṣamyāvasthāyāṃ mahāniti   
ca vyavahāra ityuktaṃ bhavati |  
  
sa mahānnāma tasyāpi vidhāstisraḥ prakīrtitāḥ |  
sāttviko buddhirityukto rājasaḥ prāṇa eva hi [E: ucyate] || 2 ||  
  
tāmasaḥ kāla ityuktasteṣāṃ vyākhyāmimāṃ śṛṇu |  
buddhiradhyavasāyasya prāṇaḥ prayatanasya ca || 3 ||  
  
3. kālasya tāmasatvamatrocyate | aupaniṣadaprakriyā kālasyāprākṛtatvameveti   
vadanti |  
  
kālaḥ kalanarūpasya [ḍ: kālana] pariṇāmasya kāraṇam |  
mahato'pi vikurvāṇādahaṃkāro vyajāyata [ā, B, c, ḍ: asya   
jāyate] || 4 ||  
  
4. kalanaṃ vipariṇatiḥ | āmrādiśalāṭoḥ tatphalātmanā yuvadehasya   
valibhavṛddhadehātmanā ca yā pariṇatiḥ setyarthaḥ |  
  
sa cāpi trividho jñeyo guṇavaiṣamyasaṃbhavāt |  
tāmasādviyadādistu tanmātragaṇa ujjvalaḥ || 5 ||  
  
jātaḥ sattvasamudriktādbuddhīndriyagaṇo mahān |  
karmendriyagaṇaścāpi rājasādubhayātmakam [ā, B:   
rājasāttūbhayā] || 6 ||  
  
6. karmendriyāṇāṃ rājasatvaṃ manasaḥ sāttvikarājasatvamiti   
vibhāgastāntrikaikadeśināṃ matena | vastutastu ekādaśāpīndriyāṇi   
sāttvikānītyeva bahūnāṃ pāñcarātrikāṇāṃ matam | devā vaikārikā daśa |   
ekādaśaṃ manaśca iti viṣṇupurāṇe coktam |  
  
ubhayasmāt samudbhūtamitīyaṃ tattvapaddhatiḥ |  
atra prakṛtirekaiva mūlabhūtā sanātanī || 7 ||  
  
7. tattvapaddhatiḥ | acittattvapaddhatirityarthaḥ | itthamatra vibhāgaḥ - tattvaṃ   
dvividham acittattvaṃ cittattvaṃ ceti | tatrācittattvaṃ caturviṃśatidhā -   
prakṛtimahadahaṃkārāstrayaḥ tanmātrāṇi pañca mahābhūtāni pañca   
ekādaśendriyāṇīti | cittattvaṃ dvedhā - jīva īśvaraśceti | āhatya   
ṣaḍviṃśatistattvāni |  
  
mahadādyāstu saptānye kāryakāraṇarūpiṇaḥ |  
tanmātrebhyaḥ samudbhūtā viśeṣā viyadādayaḥ || 8 ||  
  
buddhikarmendriyagaṇau pañcakau mana eva ca |  
vikārā eva vijñeyā ete ṣoḍaśa cintakaiḥ || 9 ||  
  
caturviṃśatiretāni tattvāni kathitāni te |  
yāvānyaścātra vaktavyo viśeṣo yādṛśastviha || 10 ||  
  
sa sarvaḥ kathitaḥ pūrvaṃ tava vṛtraniṣūdana |  
viṃśatyā ca tribhiścaiva vikāraiḥ svaiḥ samanvitā || 11 ||  
  
p. 52)  
  
iyaṃ prakṛtiravyaktā kathitā te surādhipa |  
vyaktāvyaktamayī saiṣā nityaṃ prasavadharmiṇī || 12 ||  
  
12. prakṛtyavasthāyāmavyaktā pariṇatyavasthāyāṃ vyaktā |   
kāryakāraṇayorabhedādevamuktiḥ |  
  
vilakṣaṇā sā vijñeyā cicchaktiravinaśvarā [B: avinaśvarī] |  
sa jīvaḥ kathitaḥ sadbhistattvaśāstraviśāradaiḥ || 13 ||  
  
ayaṃ svarasataḥ śuddhaḥ pariṇāmavivarjitaḥ |  
kūṭasthaściddhano nityo hyananto'pratisaṃkramaḥ [ā, ḍ, F:   
nityamantaḥstho-] || 14 ||  
  
14. svarasataḥ svabhāvataḥ | anantaḥ saṃkhyayā jñānādiguṇaiścāparicchinna   
ityarthaḥ |  
  
imau svarasato'saktau saktātmānāviva sthitau [B: sattātmānau vyavasthitau]   
|  
prakṛtiḥ puruṣaścaiva mahadbhyaśca mahattarau || 15 ||  
  
liṅgagrāhyāvubhau nityāvaliṅgau cāpyubhāvapi |  
sādharmyamevamādyevamanayorunnayedbudhaḥ || 16 ||  
  
vaidharmyamanayoḥ śakra kathyamānaṃ nibodha me |  
prakṛtistriguṇā nityaṃ satataṃ pariṇāminī || 17 ||  
  
avivekāpyaśuddhā ca sarvajīvasamā sadā |  
viṣayo'cetanā [ṅ: avedanā] caiva sukhaduḥkhavimohinī || 18 ||  
  
madhyasthaḥ puruṣo nityaḥ kriyāvānapyavihvalaḥ |  
sākṣī dṛśistathā draṣṭā śuddho'nanto guṇātmakaḥ || 19 ||  
  
vaidharmyamanayoretat prakṛtiṃ cānayoḥ śṛṇu |  
yā sā sadasadākhyādivikalpavikalā [c, ḍ: vipulā] dhruvā || 20 ||  
  
20. vikalpavikaleti | vividhapariṇatyabhāginītyarthaḥ |  
  
nityoditā sadānandā pūrṇaṣāḍguṇyavigrahā |  
ahaṃ nārāyaṇī śaktirviṣṇoḥ śrīranapāyinī || 21 ||  
  
mattaḥ prabhavato hyetau mayyeva layameṣyataḥ |  
sāhametāvatī bhāvairvividhairvistṛtiṃ [ā, B, c, ḍ:   
bhāvairviṣayaiḥ] gatā || 22 ||  
  
nārāyaṇe pratiṣṭhāya punastasmādudemyaham |  
eko nārāyaṇo viṣṇurvāsudevaḥ sanātanaḥ || 23 ||  
  
apṛthagbhūtaśaktitvādadvaitaṃ brahma niṣkalam |  
jñānaśaktibalaiśvaryavīryatejomahodadhiḥ || 24 ||  
  
24. śaktiśaktimatorapṛthaksiddhasaṃbandhāt ekatvam | ato nādvitīyatvavirodha iti   
bhāvaḥ |  
  
nistaraṅgaḥ sadaivāsau jagadetaccarācaram |  
iti te sāṃkhyavijñānaṃ leśataḥ śakra darśitam || 25 ||  
  
25. asau nārāyaṇa eva carācarātmakajagadrūpatayāvatiṣṭhata iti yāvat |  
  
yā tattvagaṇanā saṃkhyā tāṃ purā śīlayedbudhaḥ |  
tataḥ sādharmyavaidharmyasvarūpaprabhavādikām || 26 ||  
  
kuryāccarcātmikāṃ saṃkhyāṃ śāstratattvopadeśajām |  
carcāyāmiha saṃkhyāyāṃ [F: omits all portions from here up to evaṃ hi   
parisaṃkhyāya in the 29th verse] siddhāyāmamalātmani || 27 ||  
  
27. carcā nāma punaḥ punaḥ pariśīlanam |  
  
udeti yā samīcīnā saṃkhyā sattattvagocarā |  
eṣā sā paramā saṃkhyā matprasādasamudbhavā || 28 ||  
  
sāṃkhyadarśanametatte parisaṃkhyānamīritam |  
evaṃ hi parisaṃkhyāya sāṃkhyā madbhāvamāgatāḥ [ā, B, c:   
sadbhāva] || 29 ||  
  
p. 53)  
  
upāyo yastṛtīyaste [ā, B: ayaṃ] vakṣyate yogasaṃjñakaḥ |  
yogastu dvividho jñeyaḥ samādhiḥ saṃyamastathā || 30 ||  
  
yamādyaṅgasamudbhūtā samādhiḥ saṃsthitiḥ pare |  
brahmaṇi śrīnivāsākhye hyutthānaparivarjitā [ā, B, c, ḍ:   
varjitaḥ] || 31 ||  
  
sākṣātkāramayī sā hi sthitiḥ sadbrahmavedinām |  
dhyātṛdhyeyāvibhāgasthā matprasādasamudbhavā || 32 ||  
  
32. avibhāgastheti | ātmeti tūpagacchanti grāhayanti ca ityuktarītyā parasya   
brahmaṇo'vibhāgenopāsanamatrābhipretam |  
  
saṃyamo nāma satkarma paramātmaikagocaram |  
tatpunardvividhaṃ proktaṃ śārīraṃ mānasaṃ tathā || 33 ||  
  
vistareṇābhidhāsyete samādhiḥ saṃyamastathā |  
prathamo ya upāyaste karmātmā kathitaḥ purā || 34 ||  
  
saṃjñānaṃ janayecchuddhamantaḥkaraṇaśodhanāt |  
tena hi prīṇitā sāhaṃ sadācāraniṣevaṇāt || 35 ||  
  
dadāmi buddhiyogaṃ tamantaḥkaraṇaśodhanam |  
sāṃkhyaṃ nāma dvitīyo ya upāyaḥ kathitastava || 36 ||  
  
parokṣaḥ śāstrajanyo'sau nirṇayo dṛḍhatāṃ gataḥ |  
pratyakṣatāmivāpanno matprītiṃ janayetparām || 37 ||  
  
ahaṃ saṃkhyāyamānā hi svarūpaguṇavaibhavaiḥ |  
udbhāvayāmi tajjñānaṃ pratyakṣaṃ yadvivekajam || 38 ||  
  
tṛtīyastu samādhyātmā pratyakṣo'viplavo [ā: pratyakṣāviplavo]   
dṛḍhaḥ |  
prakṛṣṭasattvasaṃbhūtaḥ prasādātiśayo hi saḥ || 39 ||  
  
tṛtīyasya vidhā yo'sau saṃyamo nāma varṇitaḥ |  
bhogaiḥ śuddhaistridhodbhūtairatyantaprītaye mama || 40 ||  
  
ahaṃ hi tatra viśvātmā viṣṇuśaktiḥ parāvarā |  
sākṣādeva samārādhyā devo vā puruṣottamaḥ || 41 ||  
  
iti te kathitāḥ samyagupāyāstraya ūrjitāḥ |  
śṛṇūpāyaṃ caturthaṃ me sarvatyāgasamāhvayam || 42 ||  
  
tatra [c: sarva] dharmān parityajya sarvānuccāvacāṅgakān |  
saṃsārānalasaṃtapto māmekāṃ śaraṇaṃ vrajet || 43 ||  
  
ahaṃ hi śaraṇaṃ prāptā nareṇānanyacetasā |  
prāpayāmyātmanātmānaṃ nirdhūtākhilakalmaṣam || 44 ||  
  
iti srīpāñcarātrasāre [ā: śrīpañcarātra; ī: śrīpāñcarātre sāre]   
lakṣmītantre upāyaprakāravivaraṇaṃ [E: vedāntārthaprakāśo; F: omits the   
title] nāma ṣoḍaśo'dhyāyaḥ || 16 ||  
p. 54)  
  
saptadaśo'dhyāyaḥ   
  
śakraḥ -  
  
namaste kamalāvāse jananyai sarvadehinām |  
gṛhiṇyai padmanābhasya namaste sarasīruhe || 1 ||  
  
upāyāste trayaḥ pūrve kathitā avadhāritāḥ |  
vyācakṣyāmya caturthaṃ tamupāyaṃ [E. ī: tvam] paramambuje || 2 ||  
  
śrīḥ -  
  
eko nārāyaṇo devo vāsudevaḥ sanātanaḥ |  
cāturātmyaṃ paraṃ brahma saccidānandamavraṇam || 3 ||  
  
ekāhaṃ paramā śaktistasya devī sanātanī |  
karomi sakalaṃ kṛtyaṃ sarvabhāvānugāminī || 4 ||  
  
śāntānantacidānandaṃ [ā, B, ṅ: śāntānanda] yad brahma   
paramaṃ  dhruvam |  
mahāvibhūtisaṃsthānaṃ sarvataḥ samatāṃ gatam || 5 ||  
  
5. mahāvibhūtiḥ nityavibhūtiḥ | tripādasyāmṛtaṃ divi ityuktarītyā   
līlāvibhūtyapekṣayā tasyā mahattvāt mahāvibhūtitvam |  
  
tasya śaktirahaṃ brāhmī śāntānandacidātmikā |  
mahāvibhūtiranaghā sarvataḥ samatāṃ gatā || 6 ||  
  
āśvāsanāya jīvānāṃ yattanmūrtīkṛtaṃ mahaḥ |  
nārāyaṇaḥ paraṃ brahma divyaṃ nayananandanam || 7 ||  
  
tadā mūrtimatī sāhaṃ śaktirnārāyaṇī parā |  
samā samavibhaktāṅgā sarvāvayavasundarī || 8 ||  
  
tayornau paramaṃ vyoma nirduḥkhaṃ padamuttamam [ī: sukhaṃ-] |  
ṣāḍguṇyaprasaro divyaḥ svācchandyāddeśatāṃ gataḥ || 9 ||  
  
9. madīyecchayā ṣāḍguṇyaprasara evāprākṛtadivyadeśatāṃ prāpta ityarthaḥ |  
  
svakarmanirataiḥ siddhairvedavedāntapāragaiḥ |  
anekajanmasaṃtānaniḥśeṣitakaṣāyakaiḥ || 10 ||  
  
kleśena mahatā siddhairantarāyātigaiḥ kramāt |  
saṃkhyāvidhividhānajñaiḥ sāṃkhyaiḥ saṃkhyānapāragaiḥ || 11 ||  
  
pratyāhṛtendriyagrāmairdhāraṇādhyānaśālibhiḥ |  
yaugaiḥ [ā, B, ī: yogaiḥ] samāhitaiḥ śaśvatkleśena   
yadavāpyate || 12 ||  
  
acchidrāḥ pañcakālajñāḥ pañcayajñavicakṣaṇāḥ |  
pūrṇe varṣaśate dhīrāḥ prāpnuvanti yadañjasā || 13 ||  
  
13. acchidrāḥ bhagavadananubhavarūpacchidrarahitāḥ | yathoktam -   
yanmuhūrtaṃ kṣaṇaṃ vāpi vāsudevo na cintyate | sā hānistanmahacchidraṃ sā   
bhrāntiḥ sā ca vikriyā || iti | abhigamanopādānejyāsvādhyāyayogākhyāḥ pañca   
kālāḥ |  
  
yattatpurāṇamākāśaṃ sarvasmāt paramaṃ dhruvam |  
yatpadaṃ prāpya tattvajñā mucyante sarvabandhanaiḥ || 14 ||  
  
sūryakoṭipratīkāśāḥ pūrṇendvayutasaṃnibhāḥ |  
yasmin pade virājante muktāḥ saṃsārabandhanaiḥ || 15 ||  
  
indriyacchidravidhurā dyotamānāśca sarvataḥ |  
aniṣyandā anāhārāḥ ṣāḍguṇyatanavo'malāḥ [ā, B, c:   
sahitāmalāḥ] || 16 ||  
  
p. 55)  
  
ekāntino mahābhāgā yatra paśyanti nau sadā |  
kṣapayitvādhikārān svān śaśvatkālena bhūyasā || 17 ||  
  
17. kṣapayitveti | atra yāvadadhikāramavasthitirādhikārikāṇām iti śārīrakasūtraṃ   
tadupabṛṃhaṇāni vacanāni cānusaṃdheyāni |  
  
vedhaso [ā, B, F: vasavo] yatra modante śaṃkarāḥ   
sapuraṃdarāḥ |  
sūrayo nityasaṃsiddhāḥ [ḍ: saṃbandhāḥ] sarvadā [ā, B,   
c, F: sarvajñaḥ] sarvadarśinaḥ || 18 ||  
  
vaiṣṇavaṃ paramaṃ rūpaṃ sākṣātkurvanti yatra te |  
aṣṭākṣaraikasaktānāṃ dviṣaṭkārṇaratātmanām || 19 ||  
  
19. aṣṭākṣaraḥ nārāyaṇāṣṭākṣaramantraḥ | dviṣaṭkārṇaḥ   
vāsudevadvādaśākṣaramantraḥ |  
  
ṣaḍakṣaraprasaktānāṃ praṇavāsaktacetasām |  
jitaṃtāsaktacittānāṃ tārikāniratātmanām || 20 ||  
  
20. ṣaḍakṣaraḥ śrīviṣṇuṣaḍakṣaramantraḥ | jitaṃtā jitaṃte pṇḍarīkākṣa   
ityādiślokarūpamantraḥ | asya mahimādikamahirbudhnyasaṃhitāyāmuktaṃ   
veditavyam | tārikā hrīṃmantraḥ |  
  
anutārāprasaktānāṃ yat padaṃ vimalātmanām |  
anantavihageśānaviṣvaksenādayo'malāḥ || 21 ||  
  
21. anutārā śrīṃmantraḥ |  
  
madājñākāriṇo yatra modante sakaleśvarāḥ |  
tatra divyavapuḥ śrīmān devadevo janārdanaḥ || 22 ||  
  
anantabhogaparyaṅke niṣaṇṇaḥ susukhojjvale [B: sasukho] |  
vijñānaiśvaryavīryasthaiḥ śaktitejobalolbaṇaiḥ || 23 ||  
  
āyudhairbhūṣaṇairdivyairadbhutaiḥ samalaṃkṛtaḥ |  
pañcātmanā suparṇena pakṣirājena sevitaḥ || 24 ||  
  
24. pañcātmanā pañcopaniṣanmantrasvarūpeṇa |  
  
sārūpyameyuṣā [ā, c, ḍ, F: īyuṣā]   
sākṣācchrīvatsakṛtalakṣmaṇā |  
senānyā sevitaḥ samyagviṣvaksenena dīpyatā [E, F: dīvyatā] || 25 ||  
  
25. sārūpyaṃ śaṅkhacakrādinā bhagavatsārūpyam | tadevāha - śrīvatseti |   
idaṃ ca viśeṣaṇadvayaṃ senānyetyanenānveti |  
  
kṣemāya sarvalokānāmādhyānāya manīṣiṇām |  
muktaye'khilabandhānāṃ rūpadānāya yoginām || 26 ||  
  
āste nārāyaṇaḥ śrīmān vāsudevaḥ sanātanaḥ |  
sukumāro yuvā devaḥ śrīvatsakṛtalakṣaṇaḥ || 27 ||  
  
caturbhujo viśālākṣaḥ kirīṭī kaustubhaṃ vahan |  
hāranūpurakeyūrakāñcīpītāmbarojjvalaḥ || 28 ||  
  
vanamālāṃ dadhaddivyāṃ pañcaśaktimayīṃ parām |  
sarvāvayavasaṃpannaḥ [E: saṃpūrṇaḥ] sarvāvayavasundaraḥ || 29 ||  
  
29. sṛṣṭisthitisaṃhāranigrahānugrahāḥ pañca śaktayaḥ |  
  
rājarājo'khilasyāsya [B, ṅ: rāmo rājā-] viśvasya parameśvaraḥ   
|  
kāntasya tasya devasya viṣṇoḥ sadguṇaśālinaḥ || 30 ||  
  
dayitāhaṃ sadā devī jñānānandamayī parā |  
anavadyānavadyāṅgī nityaṃ taddharmadharmiṇī || 31 ||  
  
īśvarī sarvabhūtānāṃ padmākṣī padmamālinī |  
śaktibhiḥ sevitā nityaṃ sṛṣṭisthityādibhiḥ parā || 32 ||  
  
32. īśvarīti | īṣṭe ityarthe kartari auṇādiko varaṭ pratyayaḥ |  
  
p. 56)  
  
dvātriṃśatā sahasreṇa sṛṣṭiśaktibhirāvṛtā |  
[B: omits this line] vṛtā taddviguṇābhiśca divyābhiḥ sthitiśaktibhiḥ ||   
33 ||  
  
tataśca dviguṇābhiśca pūrṇā saṃhṛtiśaktibhiḥ |  
nāyikā sarvaśaktīnāṃ sarvalokamaheśvarī || 34 ||  
  
mahiṣī devadevasya sarvakāmadughā vibhoḥ |  
tulyā guṇavayorūpairmanaḥpramathanī [ā, B, F: pramathane]   
hareḥ || 35 ||  
  
taistairanuguṇairbhāvairahaṃ devasya śārṅgiṇaḥ |  
karomi sakalaṃ kṛtyaṃ nityaṃ taddharmadharmiṇī || 36 ||  
  
sāhamaṅke sthitā [ā, c, ḍ, F, ṅ: aṅkasthitā]   
viṣṇordevadevasya śārṅgiṇaḥ |  
lālitā tena cātyantaṃ sāmarasyamupeyuṣī || 37 ||  
  
kadācit sarvadarśinyāḥ kṛpā me svayamudgatā |  
kliśyataḥ prāṇino dṛṣṭvā saṃsārajvalanodare || 38 ||  
  
kathaṃ nvime [ā, B, c, F: tvime] bhaviṣyanti duḥkhottīrṇā   
[E: duḥkhāt] sukhottarāḥ |  
[B: omits 4 lines from here] saṃsāraparasīmānamāpnuyurmāṃ kathaṃ nviti   
[ā: tviti] || 39 ||  
  
sāhamantaḥ kṛpāviṣṭā [E, ī: juṣṭā] devadevamacūcudam |  
bhagavan devadeveśa lokanātha mama priya || 40 ||  
  
sarvāde sarvamadhyānta sarva sarvottarācyuta |  
govinda puṇḍarīkākṣa purāṇa puruṣottama [E, ī: puruṣeśvara] || 41 ||  
  
dustarāpārasaṃsārasāgarottārakāraṇa |  
vyaktāvyaktajñakālākhyakḷptabhāvacatuṣṭaya || 42 ||  
  
vāsudeva jagannātha saṃkarṣaṇa jagatprabho |  
pradyumna subhaga [E, ī: sarvaga] śrīmannaniruddhāparājita || 43 ||  
  
nānāvibhavasaṃsthāna nānāvibhavabhājana [ā, B, F, ṅ:   
bhāvana] |  
divyaśāntoditānandaṣāḍguṇyodayavigraha || 44 ||  
  
sphuratkirīṭakeyūrahāranūpurakaustubha |  
pītāmbara mahodāra puṇḍarīkanibhekṣaṇa || 45 ||  
  
caturmūrte caturvyūha śaradindīvaradyute |  
abhirāmaśarīreśa nārāyaṇa jaganmaya || 46 ||  
  
amī hi prāṇinaḥ sarve nimagnāḥ kleśasāgare |  
uttāraṃ prāṇināmasmātkathaṃ cintayasi prabho || 47 ||  
  
ityukto devadeveśaḥ smayamāno'bravīdidam |  
aravindāsane devi padmagarbha saroruhe || 48 ||  
  
uttārahetavo'mīṣāmupāyā vihitā mayā |  
karma sāṃkhyaṃ tathā yoga iti śāstravyapāśrayāḥ || 49 ||  
  
pratyavocamahaṃ devamityuktā puruṣottamam |  
devadeva na te śakyāḥ kartuṃ kālena gacchatā || 50 ||  
  
kālo hi kalayanneva [ḍ: ekaḥ] svatantro bhavadātmakaḥ |  
jñānaṃ sattvaṃ balaṃ caiṣāmāyuśca vinikṛntati [B: parikṛntati; E:   
āyuścāpi nikṛntati] || 51 ||  
  
antaḥkaraṇasaṃsthā hi vāsanā vividhātmikāḥ |  
tattatkālavaśaṃ prāpya yātayanti śarīriṇaḥ [B: śarīriṇām] || 52 ||  
  
udāsīno bhavānevaṃ prāṇināṃ karma kurvatām |  
tattatkālānukūlāni [E: tattaddaśā] tatphalāni prayacchati || 53 ||  
  
yena tvaṃ bata saṃrabdhaḥ prāṇinaḥ pālayiṣyasi |  
prabrūhi tamupāyaṃ me praṇatāyai janārdana || 54 ||  
  
ityuktaḥ pratyuvācedaṃ bhagavānutsmayanniva |  
saroruhe vijānīṣe sarvamevātmano gatam || 55 ||  
  
p. 57)  
  
māṃ tu jijñāsase devi tathāpi śṛṇu bhāmini |  
upāyāścāpyapāyāśca [E: apāyāścāpyupāyāśca] śāstrīyā nirmitā   
mayā || 56 ||  
  
56. upāyāḥ puṇyasaṃpādakāḥ jyotiṣṭomādayaḥ | apāyāḥ pāpasaṃpādakāḥ   
parahiṃsādayaḥ |   
  
vihitā ya upāyāste niṣiddhāścetare matāḥ |  
adho nayantyapāyāstaṃ ya enānanuvartate [ā, B, F: etān-] ||   
57 ||  
  
ūrdhvaṃ nayantyupāyāstaṃ ya enānanuvartate [ā, c: etān-] |  
upāyāpāyasaṃtyāgī [ḍ: saṃtyāgāt] madhyamāṃ vṛttimāśritaḥ || 58 ||  
  
58. saṃtyāgīti | puṇyapāpasaṃpādakāni kāmyaniṣiddhāni parityajya   
nityanaimittikakriyāpara ityarthaḥ |  
  
māmekaṃ śaraṇaṃ prāpya māmevānte samaśnute |  
ṣaḍaṅgaṃ tamupāyaṃ ca śṛṇu me padmasaṃbhave || 59 ||  
  
59. māmekam māmevetyarthaḥ | ekaśabdo'vadhāraṇārthaḥ san   
anyayogavyavacchede vartate | atredaṃ bodhyam - śaraṇavaraṇāt pūrvaṃ   
madhyamavṛttyāśrayaṇaṃ bhavatu vā mā vā | asti cet śaraṇavaraṇe   
tvarāmupajanayati | na cet vilambaḥ | śaraṇavaraṇānantaraṃ tu yāvajjīvaṃ   
madhyamavṛttyāśrayaṇamavaśyaṃ kartavyam | na cet vilambena phalaṃ syāt |   
pūrvakṛtāni tu karmāṇi nyāsabalādeva naśyanti | paścāt kṛtāni tu   
prāmādikāni na śliṣyanti | buddhipūrvakṛtānyapi prāyaścittāpanodyāni   
bhavanti | ataḥ cāndrāyaṇādiprāyaścittapariharaṇāya madhyamavṛttyā-  
  
आनुकूल्यस्य सङ्कल्पः प्रातिकूल्यस्य वर्जनम् ।  
रक्षिष्यतीति विश्वासो गोप्तृत्ववरणं तथा ॥ ६० ॥  
  
आत्मनिक्षेपकार्पण्ये षड्विधा शरणागतिः ।  
एवं मां शरणं प्राप्य वीतशोकभयक्लमः ॥ ६१ ॥  
  
निरारम्भो निराशीश्च [आ, ड्, ए: निराशी च] निर्ममो   
निरहङ्कृतिः ।  
मामेव शरणं प्राप्य तरेत् संसारसागरम् ॥ ६२ ॥  
  
सत्कर्मनिरताः [च्: स्वकर्म; ङ्: षट्कर्म] शुद्धाः   
साङ्ख्ययोगविदस्तथा [ए: विदश्च ये] ।  
नार्हन्ति शरणस्थस्य कलां कोटितमीमपि ॥ ६३ ॥  
  
६३। सत्कर्मनिरताः कर्मयोगनिष्ठाः । साङ्ख्यविदः ज्ञानयोगिनः । योगविदः   
भक्तियोगिनः ।  
  
इति तस्य वचः श्रुत्वा देवदेवस्य शार्ङ्गिणः ।  
प्रीताहमभवं शक्र तदिदं वर्णितं तव ॥ ६४ ॥  
  
शक्रः -  
  
देवप्रिये महादेवि [ए: देवदेवप्रिये देवि] नमस्ते पङ्कजासने ।  
आनुकूल्यादिकं भावं मम व्याचक्ष्व विस्तरात् ॥ ६५ ॥  
  
श्रीः -  
  
आनुकूल्यमिति प्रोक्तं सर्वभूतानुकूलता ।  
अन्तः स्थिताहं सर्वेषां भावानामिति निश्चयात् ॥ ६६ ॥  
  
६६। आनुकूल्यसङ्कल्पो न केवलमावयोर्विषये । किन्तु अस्मच्छेषभूतेषु   
सर्वेष्वपि भूतेष्वित्याह - सर्वेति ।  
  
मयीव सर्वभूतेषु ह्यानुकूल्यं समाचरेत् ।  
तथैव प्रातिकूल्यं च भूतेषु परिवर्जयेत् ॥ ६७ ॥  
  
त्यागो गर्वस्य कार्पण्यं श्रुतशीलादिजन्मनः ।  
अङ्गसामग्र्यसम्पत्तेरशक्तेरपि कर्मणाम् ॥ ६८ ॥  
  
अधिकारस्य चासिद्धेर्देशकालगुणक्षयात् ।  
उपाया नैव सिद्ध्यन्ति ह्यपाया बहुलास्तथा ॥ ६९ ॥  
  
इति या गर्वहानिस्तद्दैन्यं कार्पण्यमुच्यते ।  
शक्तेः सूपसदत्वाच्च कृपायोगाच्च शाश्वतात् ॥ ७० ॥  
  
प्। ५८)  
  
ईशेशितव्यसम्बन्धादनिदम्प्रथमादपि ।  
रक्षिष्यत्यनुकूलान्न इति या सुदृढा मतिः ॥ ७१ ॥  
  
स विश्वासो भवेच्छक्र सर्वदुष्कृतनाशनः ।  
करुणावानपि व्यक्तं शक्तः स्वाम्यपि देहिनाम् ॥ ७२ ॥  
  
अप्रार्थितो न गोपायेदिति तत्प्रार्थनामतिः ।  
गोपायिता भवेन्येवं गोप्तृत्ववरणं स्मृतम् ॥ ७३ ॥  
  
तेन संरक्ष्यमाणस्य फले स्वाम्यवियुक्तता ।  
केशवार्पणपर्यन्ता ह्यात्मनिक्षेप उच्यते ॥ ७४ ॥  
  
निक्षेपापरपर्यायो न्यासः पञ्चाङ्गसंयुतः ।  
सन्न्यासस्त्याग इत्युक्तः शरणागतिरित्यपि ॥ ७५ ॥  
  
उपायोऽयं चतुर्थस्ते प्रोक्तः शीघ्रफलप्रदः ।  
अस्मिन् हि वर्तमानानां विधौ विप्रनिषेविते ॥ ७६ ॥  
  
पूर्वे त्रय उपायास्ते भवेयुरमनोहराः ।  
आनुकूल्येतराभ्यां च विनिवृत्तिरपायतः ॥ ७७ ॥  
  
कार्पण्येनाप्युपायानां विनिवृत्तिरिहोदिता [ए, ई: इहेरिता] ।  
रक्षिष्यतीति विश्वासादभीष्टोपायकल्पनम् [आ, ङ्:   
रक्षणोपायकल्पनम्] ॥ ७८ ॥  
  
गोप्तृत्ववरणं नाम स्वाभिप्रायनिवेदनम् ।  
सर्वज्ञोऽपि हि विश्वेशः सदा कारुणिकोऽपि सन् ॥ ७९ ॥  
  
७९। शरण्यस्य सर्वज्ञत्वात् करुणाकरत्वाच्च स्वयमेवार्तान्   
रक्षिष्यतीत्याशङ्क्याह - सर्वज्ञोऽपीति । संसारतन्त्रवाहित्वं नाम   
लीलाविभूतिनिर्वहणम् । व्याजानपेक्षरक्षणे सुकृद्दुष्कृत्साधारण्येन   
सर्वरक्षणप्रसक्तौ   
धर्माधर्मकृत्याकृत्यन्यायान्यायसङ्करप्रसङ्गः । स्वेच्छया   
कांश्चिदेव रक्षन् अन्यान् न रक्षति चेत् समोऽहं सर्वभूतेषु   
इत्युद्धोषयतस्तस्य वैषम्यनैर्घृण्यप्रसङ्ग इति भावः ।  
  
संसारतन्त्रवाहित्वाद्रक्षापेक्षां प्रतीक्षते ।  
आत्मात्मीयभरन्यासो ह्यात्मनिक्षेप उच्यते ॥ ८० ॥  
  
हिंसास्तेयादयः शास्त्रैरपायत्वेन दर्शिताः ।  
कर्मसाङ्ख्यादयः शास्त्रैरुपायत्वेन दर्शिताः ॥ ८१ ॥  
  
अपायोपायसन्त्यागी मध्यमां [आ, च्, ड़्, ङ्: माध्यमीं]   
स्थितिमास्थितः ।  
रक्षिष्यतीति निश्चित्य निक्षिप्तस्वस्वगोचरः ॥ ८२ ॥  
  
बुध्येत देवदेवेशं [ए, ई: देवदेवं तं] गोप्तारं पुरुषोत्तमम्   
।  
  
शक्रः -  
  
उपायापाययोर्मध्ये कीदृशी स्थितिरम्बिके ॥ ८३ ॥  
  
अपायोपायतामेव क्रिया सर्वावलम्बते ।  
स्वीकारे [ए: स्वीकारः] व्यतिरेके [ए: व्यतिरेकः] च   
निषेधविधिशास्त्रयोः ॥ ८४ ॥  
  
८४। निषिद्धस्वीकारे विहितास्वीकारे चापायः । विहितस्वीकारे निषिद्धास्वीकारे   
चोपायः ।  
  
दृश्यते कर्मणो व्यक्तमपायोपायरूपता ।  
  
श्रीः -  
  
त्रिविधां पश्य देवेश कर्मणो गहनां गतिम् ॥ ८५ ॥  
  
निषेधविधिशास्त्रेभ्यस्तां विधां च निबोध मे ।  
अनर्थसाधनं किञ्चित्किञ्चिच्चाप्यर्थसाधनम् ॥ ८६ ॥  
  
८६। हिंसादि अनर्थसाधनम् । ज्योतिष्टोमादि स्वर्गाद्यर्थसाधनम् ।   
प्रायश्चित्तादि अनर्थपरिहारकम् ।  
  
अनर्थपरिहारं [ए, ई: परिहाराय] च किञ्चित् कर्मोपदिश्यते [ए:   
किञ्चिद्धर्मोऽपि] ।  
त्रैराश्यं कर्मणामेवं विज्ञेयं शास्त्रचक्षुषा ॥ ८७ ॥  
  
प्। ५९)  
  
अपायोपायसञ्ज्ञौ तु पूर्वराशी परित्यजेत् ।  
[ड़्: इन् थे छप्तेर् एन्द्स् wइथ् थिस् वेर्से] तृतीयो द्विविधो   
राशिरनर्थपरिहारकः ॥ ८८ ॥  
  
८८। अनर्थपरिहारकं तृतीयं द्विविधम् - चान्द्रायणादि प्रायश्चित्तम्   
उत्पन्नानर्थनाशकम् । नित्यनैमित्तिकादि भाव्यनर्थपरिहारकमिति ।  
  
प्रायश्चित्तात्मकः कश्चिदुत्पन्नानर्थनाशनः ।  
तमंशं नैव कुर्वीत मनीषी पूर्वराशिवत् ॥ ८९ ॥  
  
८९। तृतीये प्रथमां विधामाह - प्रायश्चित्तेति ।  
  
क्रियमाणं न कस्मैचिद्यदर्थाय प्रकल्पते ।  
अक्रियावदनर्थाय तत्तु कर्म [ए, ई: कर्म तत्तु] समाचरेत् ॥ ९० ॥  
  
९०। तृतीये द्वितीयां विधामाह - क्रियमाणेत्यादि ।   
नित्यनैमित्तिकरूपमित्यर्थः ।  
  
एषा सा [आ, ब्, च्, ङ्: हि] वैदिकी निष्ठा   
ह्युपायापायमध्यमा ।  
अस्यां स्थितो जगन्नाथं प्रपद्येत जनार्दनम् ॥ ९१ ॥  
  
सकृदेव हि शास्त्रार्थः कृतोऽयं तारयेन्नरम् ।  
उपायापायसंयोगे निष्ठया हीयतेऽनया ॥ ९२ ॥  
  
९२। सकृत्कृतः शास्त्रार्थः इति न्यायानुसारेणाह - सकृदेव हीति । अनयेति   
। प्रपत्तिरूपयेत्यर्थः ।  
  
अपायसम्प्लवे सद्यः प्रायश्चित्तं समाचरेत् ।  
प्रायश्चित्तिरियं सात्र यत्पुनः शरणं श्रयेत् [ब्, च्, ङ्:   
व्रजेत्] ॥ ९३ ॥  
  
९३। अपायसम्प्लव इति । बुद्धिपूर्वापराधसम्भव इत्यर्थः ।  
  
उपायानामुपायत्वस्वीकारेऽप्येतदेव हि ।  
अविप्लवाय धर्माणां पालनाय कुलस्य च ॥ ९४ ॥  
  
९४। ज्योतिष्टोमादीनां मोक्षोपायत्वस्वीकारेऽपि निष्ठाप्रच्युतिर्भवत्येव । तस्मात्   
तानि न कुर्वीत । अयमत्र निर्गलितार्थः - भक्तियोगनिष्ठानां   
तद्योगमहिम्नेव प्रपत्तियोगनिष्ठानामपि प्रपत्तिमहिम्नैव पूर्वतनानि   
सर्वाण्यपि बुद्धिपूर्वकाण्यबुद्धिपूर्वकाणि च मोक्षविरोधिकर्माणि   
समूलनाशं नश्यन्ति । प्रपन्नानां प्रायशः प्रपत्तेरनन्तरं तादृशानि   
कर्माणि न सम्भवन्त्येव । कदाचिज्जातान्यप्यबुद्धिपूर्वकाणि अश्लिष्टानि   
भवन्ति । बुद्धिपूर्वकाणि तु पुनः प्रपदनेन नश्यन्ति ।   
अकृतपुनःप्रपदनानां तु स्वल्पदण्डेन तद्भोगात्तन्नाशः ।   
प्रारब्धकर्माण्यपि प्रपन्नस्यार्तितारतम्येन सद्यो वा तद्देहावसाने वा   
नश्यन्ति । भक्तियोगात् न्यासयोगस्यायं महिमातिशयः - भक्तियोगः   
प्रारब्धकर्माणि नापोहयितुमलम् । न्यासयोगस्तु   
प्रारब्धकर्माण्यप्यपोहयितुमलम् । यद्यार्त्यतिशयात् प्रपत्तिकाले   
सद्यस्तन्नाशोऽपि प्रार्थितः तदा सद्य एव तानि नश्यन्ति । यदि तद्देहावसने   
प्रार्थितः तदा तद्देहावसान एव नश्यन्ति । न तु भक्तियोगनिष्ठानामिव   
तद्भोगार्थदेहान्तरापादकानि । तथा चाहुः - साध्यभक्तिस्तु सा हन्त्री   
प्रारब्धस्यापि भूयसि इति । किञ्च वैदिकानि काम्यकर्माणि निष्कामनया   
भक्तियोगाङ्गतयानुष्ठातुमभ्यनुज्ञायन्ते । प्रपन्नानां तु   
निष्कामनयापि तेषामनुष्ठानं स्वरूपविरुद्धमिति ।  
  
सङ्ग्रहाय च लोकस्य मर्यादास्थापनाय च ।  
प्रियाय मम विष्णोश्च देवदेवस्य शार्ङ्गिणः ॥ ९५ ॥  
  
मनीषी वैदिकाचारं मनसापि न लङ्घयेत् ।  
यथा हि वल्लभो राज्ञो नदीं राज्ञा प्रवर्तिताम् ॥ ९६ ॥  
  
लोकोपयोगिनीं रम्यां बहुसस्यविवर्धिनीम् ।  
लङ्घयञ्शूलमारोहेदनपेक्षोऽपि तां प्रति ॥ ९७ ॥  
  
प्। ६०)  
  
एवं विलङ्घयन मर्त्यो मर्यादां वेदनिर्मिताम् ।  
प्रियोऽपि न प्रियोऽसौ मे मदाज्ञाव्यतिवर्तनात् ॥ ९८ ॥  
  
९८। अयं भावः - नित्यनैमित्तिककर्माणि न सर्वथा फलरहितानि । किन्तु   
प्रत्यवायोत्पत्तिनिरोधफलानि । आनुषङ्गिकमपि हि प्राजापत्यादिलोकप्राप्ति-  
tānyādriyante | pratyavāyaśca bhagavannigraha eva | evaṃca   
bhagavannigrahotpatti-nirodhāya tāni kriyanta iti na sarvātmanā nirarthakānīti |   
ataḥ prayojanamanuddiśya na mando'pi pravartate iti codyasya nāvakāśaḥ |  
  
upāyatvagrahaṃ tatra varjayana [ā, B, c, ṅ: varjayaṃta]   
manasā sudhīḥ |  
caturdhamāśrayannevamupāyaṃ śaraṇāśrayam || 99 ||  
  
atītya sakalaṃ kleśaṃ saṃviśatyamalaṃ padam |  
apāyopāyanirmuktāṃ madhyamāṃ sthitimāsthitā [E: vṛttim-] || 100   
||  
  
śaraṇāgatiragryaiṣā saṃsārārṇavatāriṇī |  
idaṃ śaraṇamajñānāmidameva vijānatām || 101 ||  
  
idaṃ titīrṣatāṃ pāramidamānantyamicchatām |  
prāyaścittaprasaṅge [E: prāyaścitti-] tu sarvapāpasamudbhave || 102   
||  
  
māmekāṃ devadevasya mahiṣīṃ śaraṇaṃ śrayet [B, E, ṅ:   
vrajet] |  
upāyādvirataḥ [B, E: apāyāt] śaśvanmāṃ caiva [ā, c:   
cāpi] śaraṇaṃ vrajet || 103 ||  
  
tanūkṛtyākhilaṃ pāpaṃ māṃ cāpnoti naraḥ śanaiḥ |  
athopāyaprasaktaśca bhuktvā bhogānanāmayān [ā, B, c:   
amānavān] || 104 ||  
  
ante viraktimāsādya viśate paramaṃ padam |  
upāyaḥ sukaraḥ so'yaṃ duṣkaraśca mato mama || 105 ||  
  
105. nanu cirakālasādhyasya bhaktiyogasya kṣaṇakālasādhyasya nyāsayogasya ca   
mokṣākhyatulyaphalatvaṃ na ghaṭate gurulaghūpāyayorvikalpāyogāt | tathā sati   
prekṣāvantaḥ sarve'pi laghūpāya eva pravarteran na gurūpāya iti   
tadvidherananuṣṭhānalakṣaṇamaprāmāṇyaṃ syādityatrāha - upāyaḥ sukara   
iti | yadyapyayaṃ nyāsayogaḥ kṣaṇakālakartavyatvāt karmādyanaṅgakatvācca   
sukara eva tathāpyatyantadurlabhamahāviśvāsādyaṅgāpekṣatvāt   
durūhamadhyamavṛttyāśrayatvācca duṣkara eveti bhāvaḥ | atra yadyapi   
jñānaśaktyādipauṣkalyatadrāhityābhyāmadhikāribhedāt vyavasthā suvacā   
tathāpi idameva vijānatām ityādinā jñānādimatāmapi nyāsayogavidhānāt sā   
rītirnādṛtā |  
  
śiṣṭairniṣevyate so'yamakāmahatacetanaiḥ |  
akāmaiśca sakāmaiśca tasmātsiddhyarthamātmanaḥ || 106 ||  
  
arcanīyā naraiḥ śaśvanmama mantramayī tanuḥ |  
praviśya vidhivaddīkṣāṃ gurorlabdhvārthasaṃpadaḥ [E, ī:   
saṃpadam] |  
manmayairarcayenmantrairmāmikāṃ māntrikīṃ [E, ī: mama   
mantramayīṃ] tanum || 107 ||  
  
iti śrīpāñcarātrasāre [ā: omits śrīpāñcarātrasāre] lakṣmītantre   
rahasyopāyaprakāśo [ā, B, ṅ: prasaṅgo] nāma   
saptadaśo'dhyāyaḥ || 17 ||  
p. 61)  
  
aṣṭādaśo'dhyāyaḥ   
  
śakraḥ -   
  
[F: omits this verse] namaste padmanilaye namaste padmasaṃbhave |  
viditaṃ veditavyaṃ me vedānteṣvapi durlabham || 1 ||  
  
brūhi mantramayaṃ mārgamidānīṃ viṣṇuvallabhe |  
yaṃ vijñāyārcayeyaṃ te divyāṃ mantramayīṃ tanum || 2 ||  
  
kuto mantrasamutpattiḥ kva ca mantraḥ pralīyate [B: vilīyate] |  
mantrasya kiṃ phalaṃ padme kena madhye prapūryate || 3 ||  
  
kiyatyaśca vidhā asya [B, ṅ, ī: vidhāstasya] parimāṇaṃ kiyat kila   
|  
kṣetrakṣetrajñabhāvaśca kīdṛśaḥ paramo'mbuje || 4 ||  
  
mantraśca kena saṃgrāhya upadeṣṭā ca kīdṛśaḥ |  
upāsanaprakāraśca kathamasyābjasaṃbhave || 5 ||  
  
upāsanopayogī ca yāvānartho'mbujāsane |  
siddhisādhanayogaśca pratyayāśca tathā tathā || 6 ||  
  
yogaḥ svādhyāyayogaśca rakṣāyogastathaiva ca |  
prāyaścīttavidhiścaiva [ā, F, ṅ: prāyaścitti]   
śrāddhakalpastathaiva [ā: śraddhākalpaḥ] ca || 7 ||  
  
dīkṣāpratiṣṭhayoḥ kalpo yantrakalpastathaiva ca |  
etacca nikhilaṃ yaccāpyadṛṣṭamupayujyate [B: upapadyate] || 8 ||  
  
prabrūhi tadaśeṣeṇa namaste padmasaṃbhave |  
tavaiṣa śirasā pādau nato'smi kamalāruṇau || 9 ||  
  
śaraṇaṃ ca prapanno'smi paṅkaje tvamadhīhi bho |  
  
śrīḥ [ī: śrīruvāca] -   
  
praśnabhāro'yamatulastvayoddiṣṭaḥ puraṃdara || 10 ||  
  
vācyaste prītisaṃyogācchṛṇu vakṣyāmyaśeṣataḥ |  
ahamityeva yaḥ pūrṇaḥ [B, ṅ, ī: pūrṇa] puruṣaḥ puṣkarekṣaṇaḥ   
|| 11 ||  
  
svabhāvaḥ sarvabhāvānāmabhāvānāṃ ca vāsava |  
idaṃ tayāvalīḍhaṃ yat sadasajjagati sthitam || 12 ||  
  
12. idaṃtayeti | idamiti pratītiviṣayatayetyarthaḥ | parāktveneti yāvat | yuṣmadasmat   
- pratyayagocaratvaṃ hi krameṇa parāktvapratyaktvayorlakṣaṇamāmananti |  
  
tattallakṣaṇavanto ye tadahaṃtve vilīyate |  
vilīnedaṃpadadvīpaḥ prāptaikadhyaścidambudhiḥ || 13 ||  
  
13. vilīnetyādi idaṃpadārthabhūtāḥ sarve'pi acitpadārthāḥ ta eva dvīpāḥ   
cidambudhau vāsudeve vilīya tena sahaikatvaṃ prāptā ityarthaḥ |  
  
nistaraṅgodayo'nanto vāsudevaḥ prakāśate |  
pūrṇāhaṃtāsmi tasyaikā śaktirīśvaratāmayī || 14 ||  
  
nityoditā sadānandā sarvataḥ samatāṃ gatā |  
sarvabhāvasamudbhūtiḥ sarvapratyakṣasaṃmatā || 15 ||  
  
15. nityoditeti | udayo dvividhaḥ - śāntodayaḥ nityodayaśceti |   
avatārāvasthāyāmādyaḥ | parāvasthāyāṃ dvitīyaḥ |  
  
yā hyeṣā pratibhā tattatpadārthakramarūṣitā [ṅ: rūpiṇī] |  
uddhṛteṣu padārtheṣu sāhamakramaśālinī || 16 ||  
  
p. 62)  
  
avabodhātmikāyā me yā pratyagavamarśitā [c: śravamarśinī] |  
sā sphurattā mahānandā śabdabrahmeti gīyate || 17 ||  
  
17. pratyagavamarśitā ahaṃpratyayagamyatā |   
  
prakāśānandasārāhaṃ sarvamantraprasūḥ parā |  
śabdānāṃ jananī śaktirudayāstamayojjhitā || 18 ||  
  
vyāpakaṃ yatparaṃ brahma nārāyaṇamanāmayam |  
śāntatā nāma yāvasthā sāhaṃ śāntākhilaprasūḥ || 19 ||  
  
tasyā me ya udeti sma sisṛkṣākhyo'lpa [B: ayam] udyamaḥ |  
sa śabdārthavibhedena śānta unmeṣa ucyate || 20 ||  
  
śabdodayapuraskāraḥ sarvatrārthodayaḥ smṛtaḥ |  
arthaśabdapravṛttyātmā śabdasya sthūlatā hi sā || 21 ||  
  
21. śabdasyodayaḥ prathamam anantaramarthasyeti tāntrikasiddhantaḥ | śrutāvapi   
nāmarūpe vyākaravāṇi iti nāmavyākaraṇaṃ pūrvaṃ tato rūpavyākaraṇamuktaṃ   
veditavyam |  
  
bodhonmeṣaḥ smṛtaḥ śabdaḥ śabdonmeṣo'rtha ucyate |  
udyacchabdodayaḥ śakteḥ prathamaḥ śāntatātmanaḥ || 22 ||  
  
sa nāda iti vikhyāto vācyatāmasṛṇastadā |  
nādena saha śaktiḥ sā sūkṣmeti parigīyate || 23 ||  
  
23. evaṃ ca śabdabrahma parā vāk nāda iti paryāyāḥ |  
  
nādāt paro ya unmeṣo dvitīyaḥ śaktisaṃbhavaḥ |  
bindurityucyate so'tra vācyo'pi masṛṇaḥ sthitaḥ || 24 ||  
  
24. nādānantaraṃ yaḥ śaktyunmeṣaḥ sa binduriti paśyantīti cocyate |  
  
paśyantī nāma sāvasthā mama divyā mahodayā |  
tataḥ paro ya unmeṣastṛtīyaḥ śaktisaṃbhavaḥ || 25 ||  
  
25. bindoranantaraṃ śaktyunmeṣasya madhyameti nāma |  
  
madhyamā sā daśā tatra saṃskārayati saṃgatim |  
vācyavācakabhedastu tadā saṃskāratāmayaḥ || 26 ||  
  
caturthastu ya unmeṣaḥ śaktermādhyamikāt paraḥ |  
vaikharī nāma sāvasthā varṇavākyasphuṭodayā || 27 ||  
  
asti śaktiḥ kriyātmā me bodharūpānuyāyinī [F: anapāyinī] |  
sā prāṇayati nādādiṃ śaktyunmeṣaparaṃparām || 28 ||  
  
śāntarūpātha paśyantī madhyamā vaikharī tathā |  
catūrūpā catūrūpaṃ vacmi vācyaṃ svanirmitam || 29 ||  
  
vāsudevādayaḥ sūkṣmā vācyāḥ śāntādayaḥ kramāt |  
ahamekapadī jñeyā prakāśānandarūpiṇī || 30 ||  
  
vācyavācakabhedena [B: bhāvena] punaḥ sā dvipadī smṛtā |  
[B, F: omit nine lines from here]   
ūṣmāntaḥsthasvarasparśabhedāccāhaṃ catuṣpadī || 31 ||  
  
31. śaṣasahā ūṣmāṇaḥ | yaralavā antaḥsthāḥ | acaḥ svarāḥ | kādayo   
bhāvasānāḥ sparśāḥ |  
  
aṣṭavargavibhedācca sāhamaṣṭapadī smṛtā |  
aghoṣarūpeṇānyena yuktā navapadī smṛtā || 32 ||  
  
32. aṣṭa vargāḥ - svaravargaḥ kādipāntavargāḥ pañca ūṣmavargaḥ   
antaḥsthavargaśceti | aghoṣāśca - yamāḥ jihvāmūlīyopadhmānīyau   
visargaśceti |  
  
ahamekapadī divyā śabdabrahmamayī parā |  
ghoṣavarṇasvarūpeṇa varte'haṃ dvipadī punaḥ || 33 ||  
  
33. prakārāntareṇaikadhyādikamucyate | śabdabrahmarūpeṇaikarūpā |   
dhvanivarṇātmanā dvirūpā |  
  
takṣatī salilaṃ sarvaṃ dravyajātiguṇakriyāḥ |  
caturdhābhidadhānāhaṃ catuṣpadyuditā budhaiḥ || 34 ||  
  
34. takṣatī takṣantī tanūkurvatī | sarvaṃ salilaṃ saṃsaraṇahetuṃ prākṛtatuṣṭim |   
salilākhyastuṣṭiviśeṣaḥ sāṃkhyasamayaprasiddhaḥ | atra gaurīrmimāya salilāni   
takṣatyekapadī dvipadī sā catuṣpadī | aṣṭāpadī navapadī babhūvuṣī sahasrākṣarā   
parame vyoman | (ṛ 1-164-41) iti śrutiranukriyate | catuṣpadī   
dravyajātiguṇakriyāśabdātmanā catūrūpā |  
  
p. 63)  
  
nāmabhāvadvayopetā sāhamaṣṭapadī smṛtā |  
avikalpavikalpasthā sāhaṃ navapadī smṛtā || 35 ||  
  
35. teṣāmeva śabdārthātmanā pratyekaṃ dvaividhye saṃkalayyāṣṭarūpā |  
  
vyomnyahaṃ parame divyā hyanantākṣaramālinī |  
iyadvitativistīrṇā pūrṇāhaṃtāhamādimā || 36 ||  
  
36. eṣā ca vyavasthā prākṛtaloka eva | aprākṛtaloke tu anantākṣararūpā |  
  
mantrāṇāṃ jananī jñeyā bhuktimuktipradāyinī |  
udyanti mantrakallolā matta eva cidambudheḥ || 37 ||  
  
māmāśritya [F: māmevāśritya vartante] vivartante yānti cāstaṃ   
muhurmayi |  
saṃvidānandasaṃdohasundarāḥ śabdadehakāḥ || 38 ||  
  
38. vivartante pariṇamanti | nātrānyaparibhāṣito vivarto vivakṣitaḥ traiguṇyaṃ   
pariṇāmi tat ityuktatvena triguṇapariṇāmatvāt śabdasya |  
  
sāmarthyapūrṇāḥ phaladā mantrātmāno hi manmayāḥ |  
varṇāḥ padāni vākyāni sahaprakaraṇāhnikaiḥ || 39 ||  
  
adhyāyāśca paricchedāḥ sargā ucchvāsakāstathā |  
paṭalādyā avacchedāḥ [ḍ: vyavacchedāḥ] praśnavākānuvākakāḥ   
[c: prabhā] || 40 ||  
  
maṇḍalāni ca kāṇḍāni saṃhitā vividhātmikāḥ |  
ṛco yajūṃṣi sāmāni sūktāni ca khilaiḥ samam || 41 ||  
  
śāstratantrātmakāḥ śabdā bāhyābāhyāgamāstathā |  
bhāṣāśca vividhāstāstā vyaktāvyaktagiraḥ smṛtāḥ || 42 ||  
  
mantrarūpamidaṃ śakra viddhi madrūpavedinām |  
bhāvanātāratamyena mantramantrivyavasthitiḥ || 43 ||  
  
māṃ trāyate'yamityevaṃ yogena svīkṛto dhvaniḥ |  
guptāśayaḥ sadā yaśca mantrajñaṃ trāyate bhayāt || 44 ||  
  
sa mantraḥ saṃsmṛto'haṃtāvikāsaḥ śabdajaiḥ kramaiḥ |  
pūrṇāhaṃtāsamudbhūtaiḥ śuddhabodhānvayo yataḥ || 45 ||  
  
sarve mantrā madīyāḥ syuḥ prabhavāpyayavedinām |  
madīyāścānyadīyāśca bhāvanātāratamyataḥ || 46 ||  
  
prakṛtyanvayino mantrā madīyāḥ syuḥ pradhānataḥ |  
bhavadbhāvātmakaṃ brahma svārasyena viśanti ye || 47 ||  
  
prakṛtyanvayino mantrāstārikottārikādayaḥ |  
mantrāḥ svarasato yānti ye bhāvaṃ bhavaduttaram || 48 ||  
  
te'pavargapradā jñeyāstāraprāsādakādayaḥ |  
bhāvottarāṃ samāṃ vāpi ye bhajanti bhavatsthitim || 49 ||  
  
bhogāpavargadā mantrā jñeyāste tārikādayaḥ |  
viśanti bhāvamevaike yāntyeke bhavadeva ca || 50 ||  
  
bhuktidā muktidāścaiva dvitaye te vyavasthayā |  
prakṛtyanvayināmevaṃ svabhāvaḥ parikīrtitaḥ |  
abhisaṃdhibalāt sarvaṃ dvitaye te vitanvate || 51 ||  
  
iti śrīpāñcarātrasāre [ā: śrīpañcarātra] lakṣmītantre   
mantrasvarūpakathanaṃ [ī: omits the title] nāma aṣṭādaśo'dhyāyaḥ || 18 ||  
p. 64)  
  
ekonaviṃśo'dhyāyaḥ  
  
śrīḥ [B, ī: śrīruvāca] -  
  
sisṛkṣālakṣaṇā pūrvā pūrṇāhaṃtā hareraham |  
sṛṣṭirūpā parā śaktirūpetyevoditāsmyaham || 1 ||  
  
1. sisṛkṣāvasthāyām ahaṃteti nāmnā prathitā | sṛṣṭyavasthāyāṃ parā   
śaktiriti nāmnā prathitā |   
  
daśa pañca ca tulyā me daśāstridaśanandana |  
anuttaraṃ svasaṃvedyaṃ cidrūpaṃ mama śāśvatam || 2 ||  
  
2. daśetyādi akārādibindvantāḥ pañcadaśa daśā jñeyāḥ | visargasya   
daśāprakṛtitvāt daśāsu na parigaṇanamiti jñeyam |  
  
vāktattvaṃ tadakārātmā sarvavāṅmayasaṃbhavaḥ |  
tadevānandarūpeṇa dvitīyaḥ svara iṣyate || 3 ||  
  
icchātmanā tṛtīyaḥ syādīśānātmā turīyakaḥ |  
unmeṣaḥ pañcamaḥ ṣaṣṭha ūrjatārūpa ucyate || 4 ||  
  
catuṣkaṃ madhyamaṃ yattadichādereva vikriyā |  
anuttarecchāsaṃyogādekāro nāma jāyate || 5 ||  
  
5. catuṣkamiti | ṛ ṝ ḷ ḹkārarūpamityarthaḥ | tasmāt teṣāṃ na pṛthak   
grahaṇaṃ kṛtam |  
  
tasyaivānandasaṃyogājjagadyonirudāhṛtā |  
anuttaronmeṣayogādokāro nāma jāyate || 6 ||  
  
6. jagadyoniḥ aikāraḥ |  
  
tasyaivānuttaraśleṣāt sadyojātasamudbhavaḥ |  
anuttarādbhavantyete vikāsā vedyasaṃśrayāḥ || 7 ||  
  
7. sadyojātaḥ aukāraḥ |  
  
tādṛktādṛksamunmeṣā ānandādyāstrayodaśa |  
trayodaśatayonmeṣāḥ śritā vedanaśeṣitām || 8 ||  
  
8. vedanaśeṣitām saṃvidrūpeṇa pariśeṣitām | asya   
sūkṣmadaśāmityuttareṇānvayaḥ |  
  
anuttarīṃ sūkṣmadaśāṃ sa tu pañcadaśaḥ svaraḥ [B: pañcadaśa   
svarāḥ] |  
etāḥ pañcadaśāvasthā visṛṣṭeḥ sphuraṇodyamāḥ || 9 ||  
  
9. sūkṣmadaśā binduḥ | sa ca pañcadaśaḥ akāramārabhya gaṇane bhavati |  
  
daśabhiḥ pañcabhiścaivamaṅgaiḥ pūrṇā [B, ḍ, F: pūrṇa]   
sisṛkṣayā |  
daivī [B: devī] sṛṣṭimayī śaktiḥ kṛtye kṛtye kṛtodyamā || 10 ||  
  
10. sisṛkṣayeti hetau tṛtīyā |  
  
visṛjatyāstu tasyā me tattvānāṃ pañcaviṃśatim [ṅ: viṃśatiḥ] |  
puruṣādyāḥ pṛthivyantāḥ kādimāntāḥ samudgatāḥ || 11 ||  
  
11. me iti pañcamyarthe vibhaktipratirūpakamavyayam madityarthaḥ | samudgatā   
ityanenānveti | kādimāntā iti vyutkrameṇānvayaḥ |  
  
tattadakṣarasaṃsphūrtestattattattvaṃ samudgatam |  
catuṣkaṃ dhāraṇārūpaṃ yādivāntamudīryate || 12 ||  
  
12. dhāraṇeti | paradaśāyā aparadaśāmavatarataḥ puruṣasya dhāraṇāt dhāraṇeti   
samākhyāḥ |  
  
dhārayanti yato madhye puruṣaṃ dhāraṇāḥ smṛtāḥ |  
kalā kiṃcitkriyārūpā yakāro vātasaṃjñitaḥ [B: saṃjñakaḥ] || 13 ||  
  
kiṃcijjñānātmikā vidyā rephaḥ pāvakasajñitaḥ |  
stambhamohātmikā māyā lakāraḥ pṛthivī mataḥ || 14 ||  
  
p. 65)  
  
rañjanātmā rāgaśaktirvakāro varuṇātmakaḥ |  
parāparadaśāmadhye dhārayantyo naraṃ sadā || 15 ||  
  
catasro dhāraṇā jñeyāstā etāstattvakovidaiḥ |  
śādikṣāntaṃ tu vijñeyaṃ viśuddhaṃ brahmapañcakam || 16 ||  
  
śaṣasaho'niruddhādyā vijñeyāstridaśeśvara |  
sṛjantyāḥ kṣubhitaṃ rūpaṃ sṛṣṭyādau yanmamādbhutam || 17 ||  
  
17. aniruddhādyā iti krameṇānvayaḥ | śakāraḥ aniruddhātmakaḥ |  
  
kṣobhikā sā mahāśaktiḥ kṣātmā satyāparāhvayā |  
pṛthivyādyā viyatprāntā yā divyāḥ pañca śaktayaḥ || 18 ||  
  
18. kṣakārasya satyātmakatvamāha - kṣobhiketi |  
  
balādipañcakātmāno divyā matsattvanāmikāḥ |  
jñānātmāno mamodyatyāstā etāḥ śādiśaktayaḥ || 19 ||  
  
19. balādīti | balaiśvaryavīryaśaktitejāṃsītyarthaḥ |  
  
visargo nāma yaḥ proktaḥ purā pañcadaśāṅgavān |  
sāhaṃ somamayī śaktiḥ kiraṇāyutasaṃkulā || 20 ||  
  
[c: omits 4 lines from here] saṃkocaśca vikāsaśca tāveva parikīrtitau |  
aṅgānāmantimo yastu proktaḥ pañcadaśo mayā || 21 ||  
  
21. binduḥ saṃkocaḥ | visargaḥ vikāsaḥ | antima iti | bindurityarthaḥ |  
  
ādānaśīlaṃ taṃ viddhi sūryaṃ bhoktāramañjasā |  
sūryācandramasāvetau bindusargau puraṃdara || 22 ||  
  
22. bhoktāram saṃhārakamityarthaḥ | binduḥ sūryaḥ | visargaścandramā ityarthaḥ |  
  
[B: omits 3 lines from here] kiraṇāḥ sapta sapta syurdevayoranayordvayoḥ |  
caturdaśa svarāḥ śiṣṭāḥ sapta yugmāni kalpayet || 23 ||  
  
teṣu saptasu yugmeṣu pūrve sapta puraṃdara |  
śoṣakāḥ sūryarūpāyā bhoktrākhyāyā mamāṃśavaḥ || 24 ||  
  
24. pūrve sapteti | a i u ṛ ḷ e o iti saptetyarthaḥ |  
  
uttare sapta yugmeṣu śītalāhlādakāriṇaḥ |  
poṣakāḥ somarūpāyā bhogyākhyāyā mamāṃśavaḥ || 25 ||  
  
25. uttare sapteti | ā ī ū ṝ ḹ ai au iti saptetyarthaḥ |  
  
ālokastīkṣṇatā vyāptirgrahaṇaṃ kṣepaṇeraṇe |  
pāka ityuditāḥ pūrve kiraṇāḥ sūryasaṃbhavāḥ || 26 ||  
  
26. akārādyokārāntānāṃ saptānāṃ yugmasthapūrvavarṇānāṃ   
sūryakiraṇātmakatvaṃ guṇāṃścāha - āloka ityādi | tathā ca jayākhye -   
ālokastīkṣṇatā vyāptirgrahaṇaṃ kṣapaṇeraṇe | pākaḥ prāptiriti hyaṣṭau   
sūryabhāge vyavasthitāḥ | akārādiṣu hrasveṣu varṇeṣveteṣvanukramāt || (6-  
  
द्रवता [ड़्: भावना] शीतभावश्च शान्तिः [आ, ब्, च्:   
शक्तिः] कान्तिः प्रसन्नता ।  
रसतानन्द इत्येते सप्त चान्द्रमसाः कराः ॥ २७ ॥  
  
२७। एवमुत्तरवर्णानां सोमकिरणात्मकत्वं गुणांश्चाह -   
द्रवतेत्यादिना । जयाख्ये च - द्रवता शैत्यभावश्च तृप्तिः कान्तिः   
प्रसन्नता । रसतास्वाद आनन्दो ह्यष्टौ चान्द्रा इमे मताः ॥ (६-१५)   
इति । अत्र विसर्ग संयोज्याष्टत्वं भाव्यम् ।  
  
अग्नीषोमात्मकैरेभिः [ड्: एतैः] किरणैः कान्तिशालिनी ।  
पुमांसं बिन्दुरूपं तमङ्गीकृत्य विशेषणी ॥ २८ ॥  
  
सोमरूपोत्तरा शक्तिकोटिमण्डलमण्डिता ।  
महासृष्टिर्महानन्दा प्रवर्तेऽन्त्यस्वरात्मना ॥ २९ ॥  
  
तस्याः प्रवर्तमानाया [ब्: तस्यां प्रवर्तमानायां] उद्गतं   
ब्रह्मपञ्चकम् ।  
क्षादि शान्तं सुरेशान शक्त्युन्मेषविशेषितम् ॥ ३० ॥  
  
प्। ६६)  
  
क्ष इत्येव महाक्षोभ उदितः सत्यसञ्ज्ञया ।  
वासुदेवाख्यया होऽभूत् साख्यः सङ्कर्षणोदयः ॥ ३१ ॥  
  
३१। क्षादिशान्ताधिष्ठायिब्रह्मपञ्चकनामान्याह - सत्येत्यादिना ।  
  
प्रद्युम्नः पाख्यया ज्ञेयो ह्यनिरुद्धस्तु शाख्यया ।  
ता एताः शक्तयः पञ्च पञ्चब्रह्मात्मिकाः पराः ॥ ३२ ॥  
  
३२। ब्रह्मात्मिकाः ब्रह्ममय्य इत्यर्थः ।  
  
स्फूर्तयो मदभिन्नास्ता जगदुत्पत्तिहेतवः ।  
ज्वाला इव महावह्नेर्ब्रह्मणो मम शक्तयः ॥ ३३ ॥  
  
३३। ब्रह्मणो ममेति । ब्रह्माभिन्नाया ममेत्यर्थः ।  
  
चतस्रो धारणा जाता वाद्या यान्ताः पुरन्दरः ।  
तुर्याद्या जाग्रदन्तास्ता अवस्थाः परिकीर्तिताः ॥ ३४ ॥  
  
पुमांसं धारयन्त्येता मध्यतो दशयोर्द्वयोः ।  
यैषा ब्रह्मदशा प्रोक्ता प्राकृती भादिका [आ, ब्: भौतिकी] च या ॥   
३५ ॥  
  
३५। मध्यत इति । परापरदशयोर्मध्ये इत्यर्थः । भादिकेति ।   
भकारादिककारपर्यन्ताधिष्ठातृभूताः प्रकृत्यादिपृथिव्यन्ता ज्ञेयाः   
।  
  
मध्ये तयोर्मकाराख्यो धारणानां चतुष्कतः ।  
ध्रियते [आ: श्रयते; ड़्: क्रियते] स पुमान् प्रोक्तो जाग्रदादिविभेदवान् ॥ ३६   
॥  
  
यदि न ध्रियते ताभिर्दशामन्यतरां व्रजेत् ।  
ब्राह्मीं वा प्राकृतीं वापि नैव स्यात् संसृतिस्ततः ॥ ३७ ॥  
  
इत्यर्थं [आ, ब्: य इत्थं] धारणा मत्तः प्रादुर्भूता   
ममाज्ञया ।  
ततो दशाचतुष्कस्थः पुरुषो भोक्तृसञ्ज्ञकः ॥ ३८ ॥  
  
३८। धारणाः अन्तःस्थाः । ब्रह्मप्राकृतदशामध्यस्थत्वात् अन्तःस्था   
इत्युक्ताः । अहिर्बुध्न्ये तु - अन्तःस्था इति च प्रोक्ता अन्तःस्थपुरुषेशयाः इति   
व्युत्पत्त्यन्तरमुक्तम् ।  
  
मत्तो जज्ञे म इत्येवं योग्यो भोगापवर्गयोः ।  
भोगानां प्रसवार्थाय पुरुषस्यास्य वासव ॥ ३९ ॥  
  
३९। मत्तो जज्ञे म इत्येवमित्यनेन मशब्दस्य जीववाचकस्य व्युत्पत्तिरभिप्रेता ।   
मनधातोर्निष्पत्तिरप्यन्यत्रोक्ता ।  
  
अचैतन्यं परं सूक्ष्मं गुणसाम्यमनुल्बणम् ।  
योनिस्वभावसञ्ज्ञातं मत्तोऽभूद्भ इति स्वयम् ॥ ४० ॥  
  
४०। अचैतन्यमिति बहुव्रीहिः । अचेतनमित्यर्थः । अचेतना परार्था च नित्या   
सततविक्रिया इत्यन्यत्रोक्तम् । अनुल्वणम् अव्यक्तमित्यर्थः । योनिः स्वभाव इति च   
तन्नाम । भ इति भकारवाच्यत्वेनेत्यर्थः ।  
  
प्। ६७)  
  
भोग्यभोगादिसिद्ध्यर्थं [ब्: भोग्यदत्त्वादि-] भुञ्जानस्य   
विपश्चितः [ड़्: अविपश्चितः] ।  
बाद्यात् ककारपर्यन्ताद्वर्णग्रामात् पुरन्दर ॥ ४१ ॥  
  
४१। तत्त्वाविर्भावक्रममनुरुध्य बाद्यादित्यादिना वर्णानां व्युत्क्रमेण   
निर्देशः कृतः ।  
  
व्यक्तानि जज्ञिरे मत्तो विंशतिस्त्रीणि च क्रमात् ।  
बुद्ध्यहङ्कारमनसां सृष्टिर्बादित्रयात्तथा ॥ ४२ ॥  
  
श्रोत्रादेर्नादितान्तेषु पञ्चकस्य समुद्भवः ।  
वागादेर्णादिटान्तेषु पञ्चकस्य समुद्भवः ॥ ४३ ॥  
  
शब्दाद्याः [ई: व्योमाद्या] पञ्चतन्मात्रा ञादिचान्तेषु जज्ञिरे ।  
वियदादीनि भूतानि ङादिकान्तेषु जज्ञिरे ॥ ४४ ॥  
  
बोधः शब्दात्मनोदेति शब्दस्त्त्वर्थात्मना ततः ।  
विद्धि बोधं तु मद्रूपं सर्वेयं मत्ततिस्ततः ॥ ४५ ॥  
  
वर्णाध्वनस्त्वियं रीतिर्मध्यमा कथिता तव ।  
आद्यामन्तां च देवेश गदन्त्या मे निशामय ॥ ४६ ॥  
  
इति श्रीपाञ्चरात्रसारे [आ, ड्: श्रीपञ्चरात्र] लक्ष्मीतन्त्रे [आ:   
ओमित्स् थे तित्ले] वर्णोत्पत्तिनिरूपणं नाम एकोनविंशोऽध्यायः ॥ १९ ॥  
प्। ६८)  
  
विंशोऽध्यायः   
  
शक्रः -  
  
नमो निखिलनिर्माणत्राणसंहारशक्तये ।  
हरेः स्वरूपभूतायै नमस्ते ज्ञानरूपिणि ॥ १ ॥  
  
त्वत्प्रसादान्मया पद्मे रहस्यं परमं श्रुतम् ।  
वर्णाध्वानं यथावन्मे [आ, ब्: पद्मे] भूयस्त्वं वक्तुमर्हसि ॥   
२ ॥  
  
श्रीः [च्: श्रीरुवाच] -  
  
शृणु वर्णाध्वनो रीतिमाद्यां त्रिदशपुङ्गव ।  
प्राप्नोति यत्परिज्ञानात्साधको मत्सरूपताम् [च्: मत्स्वरूपताम्] ॥ ३ ॥  
  
वेद्यवेदकनिर्मुक्तमच्युतं ब्रह्म यत् परम् ।  
अनस्तमितभारूपं सर्वाभिन्नमहम्पदम् ॥ ४ ॥  
  
अहन्ता नाम सा शक्तिस्तदभिन्ना सदोदिता ।  
अनस्तमितभारूपा वेद्यवेदकवर्जिता ॥ ५ ॥  
  
प्रकाशानन्दसाराहं सर्वतः समतां गता ।  
कोटिकोट्ययुतैकांशकोट्यंशे क्षुभिता सती ॥ ६ ॥  
  
शब्दब्रह्मस्वरूपेण स्वशक्त्या स्वयमेव हि ।  
मुक्तयेऽखिलजीवानामुदेमि परमेश्वरात् ॥ ७ ॥  
  
तदव्यक्ताक्षरं विद्धि तन्त्रीशब्दो यथा कलः ।  
पृथग्वर्णात्मना याति स्थितये नैकधा [ड़्: अनेकधा] स तु ॥ ८ ॥  
  
सूक्ष्मवर्णस्वरूपोऽसौ धारासन्तानरूपधृत् ।  
पञ्चाध्वकोशमुक्तस्य मन्निष्ठस्य विवेकिनः [ब्: विवेकतः] ॥ ९ ॥  
  
९। भुवनाध्वपदाध्वमन्त्राध्वतत्त्वाध्वकलाध्वानः पञ्चाध्वानः ।   
मायाप्रसूतिप्रकृतिब्रह्माण्डजीवदेहाख्याः पञ्च कोशाः ।  
  
अनुभूतिपदं [आ, ब्, च्, ड्: सोऽनुभूति] याति प्रसादात्   
परमात्मनः ।  
मच्चातुरात्म्यनिचयो विज्ञेयो हि तदात्मना [च्: तदात्मनाम्] ॥ १० ॥  
  
१०। चातुरात्म्यं वासुदेवसङ्कर्षणादिकम् । तदात्मना वर्णात्मना ।   
तच्चानन्तरमेव वक्ष्यते ।  
  
प्रभवाप्यययोगेन भारुपध्वनिलक्षणः ।  
सकारान्तस्त्वकाराच्च हकारादान्त एव च ॥ ११ ॥  
  
११। उत्पत्तिक्रमे ध्वनिलक्षणः । अप्ययक्रमे परारूपेण चिल्लक्षणः ।   
अकारमारभ्य सकारपर्यन्तं गणने अष्टचत्वारिंशत् वर्णा भवन्ति । यथा   
- स्वराः षोडश स्पर्शाः पञ्चविंशतिः अन्तःस्थाश्चत्वारः हकारं   
विहायोष्माणस्त्रय इति । एवं हकारमारभ्य दीर्घाकारपर्यन्तगणनेऽपि ।  
  
प्रभवे द्वादशान्तस्तु हकारश्चतुरात्मनाम् ।  
अकारस्त्वप्यये चैतौ द्वादशान्तावुभौ समौ ॥ १२ ॥  
  
१२। चतुरात्मनां वासुदेवादीनां प्रभवे हकारो द्वादशान्तो भवति । अप्यये   
तु अकारस्तथा । अयं भावः - पूर्वोक्ताष्टचत्वारिंशद्वर्णानां   
द्वादशधा विभागे प्रतिविभागं चत्वारो वर्णाः सम्पद्यन्ते । एते च क्रमेण   
वासुदेवादिभिश्चतुर्भिरधिष्ठिता भवन्ति । द्वादशभागान्ते प्रभवे हकारः   
लये अकारश्च भवत इति ।  
  
वार्णे व्यूहसमूहेऽस्मिन् ज्ञेयं ज्ञानसमाधिना ।  
विश्राम उदयो व्याप्तिर्व्यक्तिरा वासुदेवतः ॥ १३ ॥  
  
१३। प्रतिविभागमास्थिता वासुदेवादयः क्रमेण विश्रामोदयव्याप्तिव्यक्तिरूपा   
ज्ञेयाः ।  
  
प्। ६९)  
  
अत्रैकैकोपरि ज्ञेया मूर्तिर्वै त्वेवमेव हि ।  
[च्: ओमित्स् ड़ोउर् लिनेस् ड़्रोम् हेरे] युक्ता विश्रामपूर्वेण चतुष्केण   
समासतः ॥ १४ ॥  
  
विश्रामं चिन्तयेद्देवं वासुदेवं सनातनम् ।  
अकारं पुण्डरीकाक्षं पूर्वदेवं सनातनम् ॥ १५ ॥  
  
१५। तदेव विशदयति - विश्राममित्यादिना ।  
  
सङ्कर्षणादितत्त्वानि विश्राम्यन्ति लयेऽत्र हि ।  
ततः सङ्कर्षणं देवमाकारमुदयं स्मरेत् ॥ १६ ॥  
  
उदितो हि स सर्वात्मा प्रथमं सर्वकृत् स्वयम् ।  
व्याप्तं प्रद्युम्नदेवं तमिकारं परिचिन्तयेत् ॥ १७ ॥  
  
विविधं प्राप्यते तेन त्रयीकर्मात्मना जगत् ।  
अनिरुद्धं व्यक्तिरूपमीकारं तमनुस्मरेत् ॥ १८ ॥  
  
व्यज्यन्ते शक्तयो ह्यत्र जगत्सृष्ट्यादयोऽखिलाः ।  
दण्डवत्सन्निवेशेन संस्थिता ह्येवमेव हि ॥ १९ ॥  
  
आ सकाराच्चतूरूपयुक्ता मे चतुरात्मता ।  
स्मरेत् प्रभवचिन्तायां हकारं द्वादशान्तकम् ॥ २० ॥  
  
२०। आ सकारादिति । सकारपर्यन्तमित्यर्थः ।  
  
हकारं वासुदेवं तु विश्रामं परिचिन्तयेत् ।  
सङ्कर्षणं सकारं तमुदयं त्वप्यये स्मरेत् ॥ २१ ॥  
  
२१। लयक्रमे चातुरात्म्यनिवेशमाह - हकारमिति ।  
  
एवमाकारतो दिव्यां चिन्तयेच्चतुरात्मताम् ।  
द्विषट्कं धारणानां च द्वादशाध्यात्मलक्षणं [ब्: चिन्तनम्] ॥   
२२ ॥  
  
२२। आकारत इति । आकारपर्यन्तमित्यर्थः ।  
  
सोपानभूतं यत्क्रान्त्वा द्वादशान्ताद्विशेत् परम् [ब्, ड्: पुरम्] ।  
एषा सा प्रथमा रीतिर्वर्णमार्गस्य दर्शिता ॥ २३ ॥  
  
सूक्ष्मा तच्चातुरात्मीया भारूपा मन्मयी परा ।  
मध्यमा पूर्वमेवोक्ता विशेषं तत्र मे शृणु ॥ २४ ॥  
  
धारणाः पूर्वमुक्ता याश्चतस्रो मत्स्वरूपिकाः ।  
वकाराख्यानिरुद्धस्य शक्तिः सा रागसञ्ज्ञिता [च्: सञ्ज्ञिका] ॥ २५ ॥  
  
माया नाम महालक्ष्मीर्लकारापरनामिका ।  
विद्या या रेफसञ्ज्ञाता महावाणी तु सा स्मृता ॥ २६ ॥  
  
वातसञ्ज्ञा महाकाली क्रियाशक्तिर्यकारिणी ।  
ब्रह्माद्या मूर्तयस्तिस्रः पत्न्यस्त्रय्यादयश्च याः ॥ २७ ॥  
  
तज्ज्ञेयं सकलं सूक्ष्ममकारस्यादिमेंऽशके ।  
मध्यमे भोक्तृकूटस्थः पुरुष्ॐऽशे प्रतिष्ठितः ॥ २८ ॥  
  
संसारी पुरुषः सर्वश्चरमांशेऽवतिष्ठते ।  
एषा ते मध्यमा रीतिर्वर्णमार्गस्य दर्शिता ॥ २९ ॥  
  
चरमामथ वक्ष्यामि रीतिं बलनिषूदन ।  
वैखरी चरमा रीतिः प्रयत्नस्थानभेदिनी ॥ ३० ॥  
  
व्यक्तवाचां समुच्चारे सा स्फुटीभवति ध्रुवम् ।  
जीवानां देहबद्धानां तत्तत्सन्मार्गदर्शिका ॥ ३१ ॥  
  
मातृका जायते सेयं विष्णुशक्त्युपबृंहिता ।  
विष्णुवत्तत्र पञ्चाशच्छक्तयः परिकीर्तिताः ॥ ३२ ॥  
  
[च्: ओमित्स् ४ लिनेस् ड़्रोम् हेरे] अधितिष्ठन्ति ये यां च मातृकां   
वर्णमालिनीम् ।  
वासुदेवादयो व्यूहा दश द्वौ केशवादयः ॥ ३३ ॥  
  
स्वराधिष्ठायिनो देवाः शक्तीस्तेषामिमाः शृणु ।  
लक्ष्मीः कीर्तिर्जया माया व्यूहशक्तय ईरिताः ॥ ३४ ॥  
  
श्रीश्च वागीश्वरी कान्तिक्रियाशान्तिविभूतयः ।  
इच्छा प्रीती रतिश्चैव माया धीर्महिमेति च ॥ ३५ ॥  
  
शक्तयः केशवादीनां ता एताः स्वरशक्तयः ।  
काद्यधिष्ठायिनो देवान् गदन्त्या मे निशामय ॥ ३६ ॥  
  
पद्मनाभादिनामानो विष्णवः कादिदेवताः ।  
पद्मनाभो ध्रुवोऽनन्तः शक्तीशो मधुसूदनः ॥ ३७ ॥  
  
३७। पद्मनाभादयो विभवभेदाः पूर्वमेवैकादशाध्याये पठिता   
ज्ञातव्याः ।  
  
प्। ७०)  
  
विद्याधिदेवः कपिलो विश्वरूपो विहङ्गमः ।  
क्रोडात्मा [ई: धर्मात्मा] बडबावक्त्रो धर्मो वागीश्वरस्तथा ॥ ३८ ॥  
  
एकार्णवशयो देवः कूर्मः पातालधारकः ।  
वराहो नारसिंहश्चाप्यमृताहरणस्तथा ॥ ३९ ॥  
  
श्रीपतिर्दिव्यदेहोऽथ कान्तात्मामृतधारकः ।  
राहुजित् कालनेमिघ्नः पारिजातहरो महान् ॥ ४० ॥  
  
लोकनाथस्तु शान्तात्मा दत्तात्रेयो महाप्रभुः ।  
न्यग्रोधशायी भगवानेकशृङ्गतनुस्ततः ॥ ४१ ॥  
  
देवो वामनदेहस्तु सर्वव्यापी त्रिविक्रमः ।  
नरो नारायणश्चैव हरिः कृष्णस्तथैव च ॥ ४२ ॥  
  
ज्वलत्परशुधृद्रामो रामश्चान्यो धनुर्धरः ।  
वेदविद्भगवान् कल्की पातालशयनः प्रभुः ॥ ४३ ॥  
  
एतेष्वन्त्येषु चत्वारो देवा रामादयो हि ये ।  
ते रङ्गयमयोर्जिह्वामूलोपध्मानयोरपि ॥ ४४ ॥  
  
४४। रङ्गः अनुनासिकः । यमाः प्रातिशाख्ये प्रसिद्धा वर्णविशेषाः ।  
  
धीस्तारा वारुणी शक्तिः पद्मा विद्या तथैव च ।  
सङ्ख्या विश्वा खगा भूर्गौर्लक्ष्मीर्वागीश्वरी तथा ॥ ४५ ॥  
  
अमृता धरणी छाया नारहिंही सुधा तथा [ब्, च्: तथा सुधा] ।  
श्रीः कीर्तिर्विश्वकामा मा सत्या कान्तिः सरोरुहा ॥ ४६ ॥  
  
माया पद्मासना खर्वा विक्रान्तिर्नरसम्भवा ।  
नारायणी हरिप्रीतिर्गान्धारी काश्यपी तथा ॥ ४७ ॥  
  
वैदेही वेदविद्या [ब्: देव-] च पद्मिनी नागशायिनी [च्:   
पद्मवासिनी] ।  
मदंशका इमा देव्यो विज्ञेयाः कादिशक्तयः ॥ ४८ ॥  
  
भवोपकरणैश्चेयं मातृकाधिष्ठिता सुरैः ।  
श्रीकण्ठानन्दसूक्ष्माद्यैर्लम्बोदर्यादिशक्तिभिः ॥ ४९ ॥  
  
विनायकैश्च दुर्गाभिः क्षेत्रेशैर्मातृभिस्तथा ।  
समयस्थैस्तथा बोद्धैरार्हतैरपि चापरैः ॥ ५० ॥  
  
यथा हि क्षुधिता बाला मातरं पर्युपासते ।  
एवं सर्वे सुरा देवीं मातृकां पर्युपासते ॥ ५१ ॥  
  
इयं योनिर्हि मन्त्राणां विद्यानां जन्मभूरियम् ।  
तत्त्वानां तात्विकानां च ज्ञानानां प्रसवस्थली ॥ ५२ ॥  
  
इति श्रीपाञ्चरात्रसारे [आ: श्रीपञ्चरात्र; ई: श्रीपञ्चरात्रे] लक्ष्मीतन्त्रे   
मातृकाप्रकाशो नाम विंशोऽध्यायः ॥ २० ॥  
प्। ७१)  
  
एकविंशोऽध्यायः  
  
शक्रः -   
  
शब्दार्थव्यक्तिरूपायै षडध्वपरिवर्तिनि ।  
अध्वातीतावबोधाख्ये नमस्ते हरिवल्लभे ॥ १ ॥  
  
१। षडध्वेति । वर्णकलातत्त्वमन्त्रपदभुवनाख्याः षडध्वानः ।  
  
वर्णाः प्रकाशिता देवि यथावत् सर्वहेतवः ।  
मन्त्रमार्गमिदानीं मे यथावद्वक्तुमर्हसि ॥ २ ॥  
  
२। सर्वेति । शब्दानामर्थानां चेत्यर्थः ।  
  
श्रीः -  
  
एक एव परो देवः श्रीमान् पुरुषसत्तमः ।  
षाड्गुण्याम्भोनिधिर्दिव्यः सर्वात्मा सर्वतोमुखः ॥ ३ ॥  
  
तस्याहं परमा शक्तिरहन्ता श्रीरभेदिनी ।  
सर्वाधारा सर्वशक्तिः सर्वज्ञा सर्वतोमुखी ॥ ४ ॥  
  
मयि प्रकाशते विश्वं दर्पणोदरशैलवत् ।  
बोध एव स्वरूपं मे निर्मलानन्दलक्षणः ॥ ५ ॥  
  
इच्छापरवती साहं बोधकांशविवर्तिनी ।  
शब्दब्रह्ममयी भूत्वा विवर्तेऽहं कलाध्वना ॥ ६ ॥  
  
६। इच्छापरवतीति । स्वच्छन्देत्यर्थः । विवर्तः परिणामः । कलाध्वनेति ।   
ज्ञानादिगुणात्मनेत्यर्थः ।  
  
कला ज्ञानादयः प्रोक्ताः षड्गुणाः पारमेश्वराः ।  
तासां त्रिकद्वियोगेन विवर्ते तत्त्ववर्त्मना ॥ ७ ॥  
  
७। त्रिकद्वियोगेन युगलत्रययोगेनेत्यर्थः ।  
  
सङ्कर्षणादयो देवास्तत्त्वानि सुरसत्तम ।  
वर्णव्यतिकरैर्भूयो विवर्ते मन्त्रवर्त्मना ॥ ८ ॥  
  
तस्य मन्त्राध्वनो व्यक्तिं गदन्त्या मे निशामय ।  
शब्दब्रह्मविवर्तोऽयं किरणायुतसङ्कुलः ॥ ९ ॥  
  
चिल्लक्षणः षड्गुणात्मा तस्य भेदश्चतुर्विधः ।  
क्वचिद्बीजं क्वचित्पिण्डं क्वचित्सञ्ज्ञा क्वचित्पदम् ॥ १० ॥  
  
तुर्यं सुषुप्तिः स्वप्नश्च जाग्रद्बीजादयः क्रमात् ।  
एकस्वरं द्विस्वरं वा स्वरव्यञ्जनयोर्द्वयम् ॥ ११ ॥  
  
११। बीजपिण्डसञ्ज्ञापदमन्त्राः क्रमेण   
तुर्यादिजाग्रदन्तपदचतुष्टयसङ्गता ज्ञेया इत्यर्थः ।  
  
बीजं बहुस्वरं वापि विज्ञेयं विबुधेश्वर ।  
अन्तरा हरयः [आ: अन्तराहुरयः; ब्, ङ्: अन्तराहलयः; च्: अन्तराकुलयः;   
ड्: अनन्तराविलं] पिण्डं क्वचित्स्वरसमायुतम् ॥ १२ ॥  
  
१२। अन्तरा मध्ये स्थिताः हरयः व्यञ्जनानि पिण्डमन्त्र इत्यर्थः ।   
तस्यापवादमाह - क्वचिदिति ।  
  
तत्तद्वाच्याभिधा सञ्ज्ञा नमःप्रणवसंयुता ।  
क्रियाकारकसंयोगस्तुतिसम्बोधलक्षणः ॥ १३ ॥  
  
१३। पदमन्त्रस्वरूपमाह - क्रियेत्यादि । सम्बोधः सम्बोधनम् ।  
  
नानाभिज्ञासमायुक्तः पदात्मा मन्त्र उच्यते ।  
एतच्चतुष्टयं मन्त्रं सम्पूर्णं देवतात्मनि ॥ १४ ॥  
  
१४। अभिज्ञा सञ्ज्ञा ।  
  
प्। ७२)  
  
सा चतुष्टयसम्बद्धा सिद्धिमिष्टां प्रयच्छति ।  
क्षेत्रक्षेत्रज्ञभावं च मन्त्राणां त्रिदशेश्वर ॥ १५ ॥  
  
१५। सा देवता ।  
  
विज्ञाय तत्त्वतो मन्त्रान् प्रयुञ्जीत विचक्षणः ।  
  
शक्रः -   
  
क्षेत्रक्षेत्रज्ञसद्भावं मन्त्राणां वद मेऽम्बुजे ॥ १६ ॥  
  
[ड़्: ओमित्स् ड़ोउर् लिनेस् ड़्रोम् हेरे] यद्विज्ञाय न मुह्यन्ति सिद्धिमेष्यन्ति   
चाचिरात् ।  
  
श्रीः -   
  
बीजं बीजवतां जीवः शिष्टं क्षेत्रं प्रकीर्तितम् ॥ १७ ॥  
  
१७। बीजवतां मन्त्राणां बीजाक्षरं जीव इत्यर्थः ।  
  
निर्बीजानामादि जीवः क्षेत्रं तु परिशेषितम् ।  
बीजानां चैव पिण्डानामस्तु क्षेत्रज्ञ उच्यते ॥ १८ ॥  
  
१८। आदीति । आद्यक्षरमित्यर्थः । अस्तु अकारस्त्वित्यर्थः ।  
  
शिष्टं तु क्षेत्रमुद्दिष्टमकाररहिते पुनः ।  
क्षेत्रज्ञः स्वर उद्दिष्टः केवले च स्वरे पुनः ॥ १९ ॥  
  
१९। अकाररहिते पुनरिति उत्तरत्रान्वेति । स्वरः यः कश्चित् स्वर इत्यर्थः । केवले च   
स्वरे इत्युत्तरत्रान्वेति ।  
  
जीवः स्यात् प्रथमा मात्रा द्वितीयादि तनुर्भवेत् [ब्: मनुर्भवेत्] ।  
एकमात्रे तु जीवः स्यात् संस्कारोऽद्भुतलक्षणः [ई:   
संस्कारोद्बोधलक्षणः] ॥ २० ॥  
  
२०। संस्कार इति । मध्यमा वागित्यर्थः । अत्राष्टादशाध्यायस्थः षड्विंशः   
श्लोकोऽवधेयः ।  
  
उच्चार्यमाणं क्षेत्रं स्यान्निःस्वरे पिण्डके पुनः ।  
प्रथमो जीव उद्दिष्टः शिष्टं क्षेत्रं प्रचक्षते [ई: क्षेत्रज्ञ उच्यते] ॥   
२१ ॥  
  
२१। उच्चार्यमाणमिति । वैखरीत्यर्थः ।  
  
क्षेत्रक्षेत्रज्ञसद्भाव एष ते सम्प्रदर्शितः ।  
आदौ मध्ये तथान्ते च त्रिषु वान्यतरत्र वा ॥ २२ ॥  
  
एषां पिण्डोऽथवा बीजं ते मन्त्राः सार्वकालिकाः ।  
बीजाभावे तु मन्त्राणां बीजं कृत्वादिमाक्षरम् ॥ २३ ॥  
  
२३। यत्र मन्त्रे बीजं नास्ति तत्र प्रथमाक्षरमनुस्वारयुतं बीजमित्यर्थः ।   
यथा गणपतये नमः इत्यत्र गं इति बीजमन्त्रः ।  
  
अनुस्वारयुतं पश्चात् सकलं मन्त्र उच्यते ।  
प्रक्रीडयन्ति पुरुषं मन्त्रा रागेण रञ्जितम् ॥ २४ ॥  
  
चतुर्दशविभागस्थे प्राकृते भुवनाध्वनि ।  
तुर्यवर्जं सुषुप्त्याद्ये प्राकृते च पदाध्वनि ॥ २५ ॥  
  
आचार्यदृष्टिपातस्थं पुरुषं संयतेन्द्रियम् ।  
प्रसादसुमुखा मन्त्रा उत्तार्य भुवनाध्वनः ॥ २६ ॥  
  
[ई: ओमित्स् थ्रेए लिनेस् ड़्रोम् हेरे] पदाध्वनश्च वैराग्यं जनयन्तः पदे   
पदे ।  
क्रमात्तत्त्वकलावर्णपदवीषु नयन्ति तम् ॥ २७ ॥  
  
मान्त्रं प्रासादमासाद्य निर्धूताशेषबन्धनः ।  
लक्ष्मीनारायणाख्यं तद्विशति ब्रह्म शाश्वतम् ॥ २८ ॥  
  
शक्रः -  
  
आचार्यः कीदृशो देवि शिष्यस्तस्य च कीदृशः ।  
मन्त्रेषु कतमो मन्त्रः प्रभवेत् परमाप्तये ॥ २९ ॥  
  
कथं स चोपदेष्टव्य एतद् ब्रूहि नमोऽस्तु ते ।  
  
श्रीः -  
  
सर्वलक्षणसंयुक्तो [च्: सम्पन्नो] ब्राह्मणो वेदपारगः ॥ ३० ॥  
  
प्। ७३)  
  
षट्कर्मनिरतः शान्तः पञ्चकालरतः शुचिः ।  
पञ्चरात्रार्थविन्मौनी मन्त्राक्षरकृतश्रमः ॥ ३१ ॥  
  
न स्थूलो न कृशो ह्रस्वो न काणो नैव रोगवान् ।  
नान्धो न बधिरो मूढो न खल्वाटो न पङ्गुकः ॥ ३२ ॥  
  
न हीनाङ्गोऽतिरिक्ताङ्गो न श्वित्री न च डाम्भिकः ।  
न क्रोधनो न दुश्चर्मा न लोभहतचेतनः ॥ ३३ ॥  
  
अकुलीनं दुराचारं शठं जिह्मं च वर्जयेत् ।  
दयादान्तिशमोपेतं [ब्: शान्तिदमोपेतं; ड्, ई: शमदमोपेतं]   
दृढभक्तिं क्रियापरम् ॥ ३४ ॥  
  
सत्यवाक्छीलसम्पन्नं रेखाकर्मसु कौशलम् ।  
जितेन्द्रियं सुसन्तुष्टं करुणापूर्णमानसम् ॥ ३५ ॥  
  
आचार्यलक्षणसम्पन्नमार्जवं [ड़्: आर्यं-; ई: कुर्यात्-]   
चारुहासिनम् ।  
एवं गुणगणाकीर्णं [च्, ब्: एवङ्गुरुगुणा-] गुरुं विद्यात्तु   
वैष्णवम् [ड़्: केवलम्] ॥ ३६ ॥  
  
शिष्यश्च तादृशो ज्ञेयः सर्वलक्षणलक्षितः ।  
क्षान्तिशीलं सुद्धीमन्तं [ब्: सुशीलं तं] क्रोधलोभविवर्जितम् ॥ ३७ ॥  
  
स्नानार्चनरतं [च्: परं] नित्यं गुरुशुश्रूषणोद्यतम् ।  
विप्राग्निदेवपितृषु भक्तं तर्पणशीलिनम् ॥ ३८ ॥  
  
कुलीनं च तथा प्राज्ञं शास्थ्रार्थनिरतं सदा ।  
ब्राह्मणं क्षत्रियं वैश्यं शूद्रं वा भगवत्परम् ॥ ३९ ॥  
  
ईदृग्लक्षणसंयुक्तं शिष्यमार्जवसंयुतम् ।  
वर्णधर्मक्रियोपेतां नारीं वा सद्विवेकिनीम् ॥ ४० ॥  
  
विद्यादनुमते [ई: दद्यात्-] पल्युरनन्यां पतिमानिनीम् ।  
एवंलक्षणकं शिष्यमाचार्यो भगवन्मयः ।  
ज्ञापयेद्विधिवन्मन्त्रान् [च्: श्रावयेद्विविधान्-] गुरुदृष्ट्या   
समीक्ष्य तु ॥ ४१ ॥  
  
४१। अनेन स्त्रीशूद्रयोरपि तान्त्रिकमन्त्रग्रहणे अधिकारो विधीयते । परं तु   
तारविषये विशेषो ग्रन्थान्तरेष्ववगन्तव्यः ।  
  
इति श्रीपाञ्चरात्रसारे [आ: श्रीपञ्चरात्र; ब्, ड्: श्रीपाञ्चरात्रे]   
लक्ष्मीतन्त्रे गुरुशिष्यलक्षणं नाम एकविंशोऽध्यायः ॥ २१ ॥  
प्। ७४)  
  
द्वाविंशोऽध्यायः  
  
शक्रः -  
  
अनादिनिधने देवि सर्वज्ञे हरिवल्लभे ।  
कथं वै ज्ञापयेन्मन्त्रांस्तेषां रूपं च कीदृशम् ॥ १ ॥  
  
समप्रधानता वैषामुत ज्येष्ठकनिष्ठता ।  
एतत् पृष्टा मया ब्रूहि नमस्ते सरसीरुहे ॥ २ ॥  
  
श्रीः -   
  
शृणु सर्वमशेषेण मत्तस्त्वं पाकशासन ।  
यथास्मि मन्त्ररूपाहं यथा च ज्ञापयामि तान् ॥ ३ ॥  
  
३। ज्ञापयामीति । आचार्यरूपेण बोधयामीत्यर्थः ।   
  
परं ब्रह्म परं धाम षाड्गुण्यममलोज्ज्वलम् ।  
देशकालानवच्छिन्नमनाकारमनूपमम् ॥ ४ ॥  
  
४। अनूपममिति । अनुपममित्यर्थः ।  
  
अहमित्येव तद्ब्रह्म स्वात्मसम्बोधि निर्गुणम् ।  
अनादिनिधनं दिव्यं लक्ष्मीनारायणं महत् ॥ ५ ॥  
  
५। निर्गुणम् सत्त्वादिप्राकृतगुणहीनम् ।  
  
चिदानन्दरसं दिव्यमखण्डमजरामरम् ।  
अनुन्मिषद्भवद्भावं ग्राह्यग्राहकवर्जितम् [ई: ग्राहकतोज्झितम्] ॥ ६ ॥  
  
६। अनुन्मिषदित्यादि । शान्तपरावस्थायां भवद्भावरूपोन्मेषरहितमित्यर्थः   
। तथा ग्राह्येत्यादिकमपि भाव्यम् ।  
  
स्तिमितं तत् परं ब्रह्म तस्य स्तिमिततास्म्यहम् ।  
तत् कदाचित्परं ब्रह्म भवद्भावव्यवस्थया ॥ ७ ॥  
  
उन्मिषत्यजहद्रूपं स्वेच्छयैव कदाचन ।  
साहं [ड्: अहं] भावात्मिकाहन्ता सम्पूज्या [ब्: सम्पूर्णा; ड़्:   
पूजिता] परमात्मनः ॥ ८ ॥  
  
८। उन्मिषति प्रकाशत इत्यर्थः । अजहदित्यादि । स्वाभाविकं   
निर्विकारत्वमजहदित्यर्थः ।  
  
उदेमि भवतो देवादिच्छयैव विवस्वतः [च्: व्यवस्थिता] ।  
सम्भृत्याखिलसम्भारमिच्छयैव स्वनिर्मितम् ॥ ९ ॥  
  
९। विवस्वतः तेजोमयाद्भगवत इत्यर्थः ।  
  
स्वभित्तौ लिखितं नीत्वा [आ: नीतं; ई: विलिखन्तीदं] प्रभवामि   
षडध्वना ।  
वार्णः कलामयश्चैव तात्त्विको मान्त्रिकस्तथा ॥ १० ॥  
  
पादिको भौवनश्चैव षडध्वानः प्रकीर्तिताः ।  
परमं यदहन्ताख्यं संविद्रूपमनामयम् [ब्: सच्चिद्रूपम्] ॥ ११   
॥  
  
उन्मेषः प्रथमस्तस्य वर्णाध्वा परिकीर्तितः ।  
व्याकृतिर्दशिता तस्य पूर्वं ते पाकशासन ॥ १२ ॥  
  
तदेव परमं रूपं मम संविन्मयं महत् ।  
विवर्ततेऽध्वभावेन ज्ञानाद्येन कलात्मना ॥ १३ ॥  
  
ज्ञानादीनां कलानां तु गुणानां परमात्मनः ।  
पूर्वं ते कथिता सूक्तिर्यावन्तो यादृशाश्च ते ॥ १४ ॥  
  
अध्वद्वयमुपादाय तद्रूपं मम चिन्मयम् ।  
वासुदेवादिरूपेण वर्तते तत्त्ववर्त्मना ॥ १५ ॥   
  
१५। अध्वद्वयम् वर्णाध्वानं कलाध्वानं चेत्यर्थः ।  
  
प्। ७५)  
  
व्यूहाश्च विभवाश्चैव यच्चान्यद्भगवन्मयम् ।  
तत्त्वाध्वनो विवृत्तिः सा कीर्तिता परमात्मनः ॥ १६ ॥  
  
१६। अन्यत् व्यूहान्तराणि विभवान्तराणि चेत्यर्थः ।  
  
पूर्वाध्वद्वयमादाय तदेव मम चिन्मयम् ।  
रूपं विवर्तते शश्वन्मान्त्रेण परमाध्वना ॥ १७ ॥  
  
उत्तारणाय जीवानां मग्नानां भवसागरे ।  
भोगाय भवसंस्थानां वैराग्यजननाय च ॥ १८ ॥  
  
१८। मन्त्राध्वप्रयोजनमाह - उत्तारणायेत्यादिना ।  
  
आराधनस्य [ई: आराधनप्रसिद्ध्यर्थम्] सिद्ध्यर्थं   
मानसालम्बनाय च ।  
मन्त्राध्वा परमोदारो मम चिद्रूपलक्षणः ॥ १९ ॥  
  
१९। मानसालम्बनायेति । शुभाश्रयरूपप्रदर्शनेन योगिनां मानसस्य   
ध्यानालम्बनप्रदानायेत्यर्थः । एतच्च श्रीविष्णुपुराणे प्रपञ्चितम् ।  
  
वासुदेवादिदेवानां मूर्तिभावं व्रजत्यसौ ।  
मन्त्राः सर्वे चिदात्मानः सर्वगाः सर्वसाधकाः ॥ २० ॥  
  
२०। अथ प्रकृतं मन्त्रमहिमानमाह - मन्त्रा इत्यादिना ।  
  
त्रायमाणाश्च मन्तारं गुप्तरूपाश्च शास्त्रतः ।  
भोगापवर्गदा ह्येते देवदेवस्य शर्ङ्गिणः ॥ २१ ॥  
  
२१। महिमवर्णनमुखेन मन्त्रशब्दयौगिकार्थमाह - त्रायमाणाश्चेति ।   
मन्धातोः त्रैधातोश्च व्युत्पन्न इति भावः । व्युत्पत्त्यन्तरमाह - गुप्तेति ।   
मत्रि गुप्तभाषणे इति धातुः ।  
  
रूपं मे भगवन्मन्त्रा [ब्: मघवन्] विज्ञेया मूर्तयोऽमलाः ।  
जाग्रत्स्वप्नौ [ड्: स्वप्नः] सुषुप्तिश्च तुर्यं चेति चतुष्टयम् ॥ २२ ॥  
  
ज्ञेयं पदाध्वनो रूपं जाग्रद्बाह्येन्द्रियक्रमः [ड्: क्रमात्] ।  
बाह्येन्द्रियाणां तमसाभिभूते विभवे सति ॥ २३ ॥  
  
२३। स्वप्नावस्थां निरूपयति - बाह्येत्यादिना ।  
  
अन्तःकरणवृत्तिर्या संस्कारपरिशेषिणी ।  
सा स्वप्न इति विज्ञेया तदभावे सुषुप्तिका ॥ २४ ॥  
  
२४। तदभावे संस्काराभावे ।  
  
तमसानभिभूतस्य सत्त्वस्थस्य विपश्चितः ।  
बाह्यान्तःकरणस्थाया वृत्तेरुपरमे सति ॥ २५ ॥  
  
शुद्धसत्त्वप्रसादस्य सन्ततिस्तुर्यसञ्ज्ञिता ।  
एवं चतुर्विधे मार्गे निर्दिष्टेऽस्मिन् पदाभिधे ॥ २६ ॥  
  
तुर्यवर्जं सुषुप्त्यादिरशुद्धां भजते गतिम् ।  
मायादिक्षितिपर्यन्ता योक्ता भुवनपद्धतिः ॥ २७ ॥  
  
२७। भुवनाध्वानं निरूपयति - मायादीति ।  
  
भुवनाध्वा स विज्ञेयो ह्यशुद्धो मलपङ्किलः ।  
प्रक्रीडयन्ति मन्त्रास्ते शश्वद्रागपरं नरम् ॥ २८ ॥  
  
तत्तद्भोगेन्द्रजालानि दर्शयन्तो विमोहितम् ।  
गुरुणा सदयं सम्यग्वीक्षितं करुणादृशा ॥ २९ ॥  
  
उत्तारयन्ति वैराग्यं जनयन्तः पदे पदे ।  
ततः शुद्धमयान् मार्गान् प्रापयन्तः शनैः शनैः ॥ ३० ॥  
  
३०। पदे पदे जाग्रदादिक इत्यर्थः ।  
  
शब्दब्रह्मणि निष्णातं प्रापयेयुः परां श्रियम् ।  
एवंविधा महात्मानो मन्त्राः परमपावनाः ॥ ३१ ॥  
  
३१। शब्दब्रह्मणि मन्त्रेष्वित्यर्थः ।  
  
त्रिविधास्ते तु विज्ञेया अधमा मध्यमाः परे ।  
भवोपकरणानां ये देवानां मूर्तितां गताः ॥ ३२ ॥  
  
३२। परे इति । उत्तमा इत्यर्थः । भवोपकरणानि सर्गोपकरणभूतानि ।  
  
अन्तवत्फलदा मन्त्रास्ते ज्ञेया अधमा बुधैः ।  
मन्त्रा विभवदेवानां सशक्तीनां तु मूर्तयः ॥ ३३ ॥  
  
प्। ७६)  
  
ते ज्ञेया मध्यमा मन्त्रा उत्तमा व्यूहमूर्तयः ।  
ये तु ब्रह्मावगाहन्ते लक्ष्मीनारायणात्मकम् ॥ ३४ ॥  
  
भवद्भावव्यवस्थानास्ते मन्त्रा उत्तमोत्तमाः ।  
एवं च ज्यैष्ठ्यकानिष्ठ्यं विज्ञेयं मन्त्रकोविदैः ॥ ३५ ॥  
  
उत्तमाः पञ्चरात्रस्था मध्यमास्तु त्रयीमयाः ।  
तन्त्रान्तरस्था विज्ञेया अधमाः शास्त्रचक्षुषा ॥ ३६ ॥  
  
३६। पञ्चरात्रस्था इति । अनन्यपरसात्त्विकतमभागवतोद्देशप्रवृत्तत्वात्   
तेषामुत्तमत्वम् । त्रयीमया इति । त्रैगुण्यविषयत्वात्तेषां मध्यमत्वम् ।   
  
कलाङ्गा उत्तमा ज्ञेया अन्याङ्गा मध्यमाः स्मृताः ।  
अनङ्गा अधमा मन्त्रा भूयः शृणु सुरेश्वर ॥ ३७ ॥  
  
३७। कलाः ज्ञानादयः ।  
  
बीजपिण्डादिसंयुक्ता उत्तमाः परिकीर्तिताः ।  
बीजाद्यन्यतमान्तःस्था मन्त्रा मध्यमसञ्ज्ञिताः ॥ ३८ ॥  
  
अबीजादियुता ज्ञेया मन्त्रा अधमसञ्ज्ञिताः ।  
एवं मन्त्रविधा ज्ञात्वा ह्याचार्यः शास्त्रलोचनः ।  
यथास्वरूपतः [ड्, ड़्: यथानुरूपतः] शिष्यान् ज्ञापयेदर्थितो   
मनून् ॥ ३९ ॥  
  
इति श्रीपाञ्चरात्रसारे [आ: श्रीपञ्चरात्रे; ब्: श्रीपाञ्चरात्रे]   
लक्ष्मीतन्त्रे षडध्वमन्त्रस्वरूपकथनं नाम [ई: ओमित्स् थे तित्ले]   
द्वाविंशोऽध्यायः ॥ २२ ॥  
प्। ७७)  
  
त्रयोविंशोऽध्यायः  
  
श्रीः -   
  
व्यापकं यत् परं ब्रह्म लक्ष्मीनारायणं महत् ।  
[ब्: ओमित्स् थिस् लिने] अहन्ता परमा तस्य शक्तिर्नारायणी ह्यहम् ॥ १ ॥  
  
अनुग्रहाय लोकानामहमाचार्यतां गता ।  
सङ्कर्षणस्वरूपेण शास्त्रं प्रद्योतयाम्यहम् ॥ २ ॥  
  
पुनश्च गुरुमूर्तिस्था सम्यग्विज्ञानशालिनी ।  
शक्तिमय्या स्वया दृष्ट्या करुणामन्त्रपूर्णया [च्: पूरया] ॥ ३ ॥  
  
पालयामि [ब्: पाषयामि] गुरुर्भूत्वा शिष्यानात्मोपसर्पिणः ।  
तस्माज्ज्ञेयः सदा शिष्यैराचार्योऽसौ [ड्: आचार्यः सः] मदात्मकः ॥   
४ ॥  
  
शिष्यं सञ्ज्ञापयेन्मन्त्रान् [ब्, ड्, ड़्, ङ्: यथावत्] यथा   
तदवधारय ।  
आदौ शुद्धे समे स्निग्धे देशे भूदोषवर्जिते ॥ ५ ॥  
  
५। भूदोषाः केशनखास्थिसंसर्गजाः ऊषरत्वादयश्च ।   
  
वर्णानुरूपवर्णाढ्ये गोमयेनोपलेपिते ।  
धूपिते शल्यनिर्मुक्ते गन्धपुष्पाद्यलङ्कृते ॥ ६ ॥  
  
६। वर्णानुरूपेत्यादि । ब्राह्मणादिवर्णानुगुणसितादिवर्णयुक्ते इत्यर्थः । तथा   
चोक्तं परमसंहितायाम् - ब्राह्मणस्य सिता भूमिः क्षत्रियस्यारुणा   
भवेत् । पीतवर्णा च वैश्यस्य कृष्णा शूद्रस्य कीर्तिता ॥ (७-५) इति ।   
शल्यानि कण्टकादीनि ।  
  
पञ्चगव्येन संसिक्ते चन्दनाद्यनुलेपिते [ब्, च्, ड़्, ई:   
चन्दनाद्युपलेपिते] ।  
सुमृन्मयीं च घटिकां केवलैः कुसुमैः शुभैः ॥ ७ ॥  
  
७। केवलैः विस्रस्तैः अग्रथितैरित्यर्थः ।  
  
प्रणवादिनमोऽन्तेन स्वेन मन्त्रेण पूजयेत् ।  
व्याहृत्या परिजप्याथ [ब्: ओमित्स् थिस् अन्द् थे नेxत् पाद] पूर्वया   
प्रणवाद्यया ॥ ८ ॥  
  
८। पूर्वयेति । व्याहृत्येत्यर्थः ।  
  
मृदं भूमौ प्रसार्याथ गन्धधूपाधिवासितम् [आ: धूपादिवासितम्;   
ड़्: पुष्पादिवासितम्] ।  
चतुरश्रं सुवृत्तं वा द्विहस्तं हस्तमेव वा ॥ ९ ॥  
  
सुसमं मातृकापीठं कृत्वा प्रस्तारयेत्तु ताम् ।  
एकैव भिन्नवर्गा या [च्: वर्गस्था; ड्, ड़्: मार्गा या] देवी   
पञ्चदशाक्षरा ॥ १० ॥  
  
१०। भिन्नवर्गा कवर्गाद्यात्मना भिन्नेत्यर्थः ।  
  
मन्त्राणां जननी साक्षान्मम शब्दमयी तनुः ।  
पद्माकारेण वा मन्त्री चक्राकारेण वा स्तरेत् ॥ ११ ॥  
  
पौरुषे चक्ररूपं तु पाद्मीं लक्ष्मीमनुक्रमेत् ।  
अग्नीषोममयी शक्तिर्विसृष्टाख्या द्विरष्टधा [ई: विद्या सृष्ट्याख्याता   
द्विरष्टका] ॥ १२ ॥  
  
स्वराख्यां तां [ई: स्वराख्यातां] लिखेत्पत्रमरं वा पूर्वदिग्गतम् ।  
पृथिव्यादिपुमन्ता ये पञ्च वर्गास्तु कादयः ॥ १३ ॥  
  
१३। पृथिवी ककारः । पुमान् मकारः ।  
  
अग्न्यादिवायुपर्यन्ते तां लिखेदरपत्रवत् ।  
अन्तःस्थधारणारूपं यादिवान्तचतुष्टयम् ॥ १४ ॥  
  
प्। ७८)  
  
उद्दमातं लिखेत् पत्रमरं वा पूर्ववद्भुधः ।  
शाद्यं क्षान्तं तुरीयान्तं यदुक्तं ब्रह्मपञ्चकम् ॥ १५ ॥  
  
तल्लिखेदैशदिक्संस्थमरं पत्रमथापि वा ।  
शब्दाख्यं यत्परं ब्रह्म ज्योतिर्मयमनामयम् ॥ १६ ॥  
  
ध्यायेदालोकरूपेण पर्यन्ते चक्रपद्मयोः ।  
प्रणवाद्यैर्नमोऽन्तैस्तैरक्षरैस्तत्त्वसञ्ज्ञकैः ॥ १७ ॥  
  
प्रकृतिं त्वर्चयेत्तत्र [ई: प्रतिस्वमर्चयेत्तत्र] तत्त्वरूपां तु मां   
बुधः ।  
ततस्तत्कर्णिकामध्ये चिन्तयेन्मन्त्रमातृकाम् ॥ १८ ॥  
  
अनादिनिधनां देवीमहन्तां पुरुषोत्तमीम् [आ, ब्, च्, ड्:   
पुरुषोत्तमाम्] ।  
पाशाङ्कुशधरां देवीं पद्मिनीं पद्ममालिनीम् ॥ १९ ॥  
  
१९। पुरुषोत्तमस्य स्त्री पुरुषोत्तमी ।  
  
प्रसन्नां पद्मगर्भाभां सर्वलोकमहेश्वरीम् ।  
वर्णप्रकॢप्तावयवां वर्णालङ्कारभूषिताम् ॥ २० ॥  
  
शब्दब्रह्म तनुं विद्यात् प्रणवं तु शिरः स्मरेत् ।  
अ आ इति भ्रुवौ विद्यादि ई विद्यात्तु चक्षुषी ॥ २१ ॥  
  
उ ऊ कर्णौ ऋ ॠ नासापुटावन्यौ कपोलकौ ।  
ए ऐ ओष्ठौ च [ब्, च्, ई: तु] विज्ञेयौ ओ औ दशनपङ्क्तिके ॥ २२ ॥  
  
२२। अन्यौ ऌ ॡवर्णावित्यर्थः । अनयोर्नपुंसकत्वान्न नाम्ना निर्देशः ।  
  
अं जिह्वामः समुच्चारं कचवर्गौ करौ स्मरेत् ।  
टतवर्गौ पदौ विद्यात् पफौ पार्श्वे स्मरेद्बुधः ॥ २३ ॥  
  
बभौ पश्चात्पुरोभागौ मं नाभिं परिचिन्तयेत् ।  
प्राणोष्माणौ यरौ विद्याल्लं हारं परिचिन्तयेत् ॥ २४ ॥  
  
वकारं कटिसूत्रं तु कुण्डले तु शषौ स्मरेत् ।  
सकारं हृदयं विद्याद्धृदयस्थं तु हं स्मरेत् ॥ २५ ॥  
  
प्रसरन्तीं प्रभां विद्यात् क्षकारं विद्युदुज्ज्वलाम् ।  
[ब्, ड्, ई: ओमित् ३ लिनेस् ड़्रोम् हेरे] रङ्गं नासाग्रगं   
विद्याद्यमाख्यं हृदये स्मरेत् ॥ २६ ॥  
  
२६। रङ्गम् अनुनासिकम् ।  
  
जिह्वामूलीयकं जिह्वामूले विद्यादनन्तरम् ।  
उपध्मानीयकं विद्यादोष्ठयोः क्रमशस्तथा ॥ २७ ॥  
  
शुभैर्वर्णमयैः पद्मैरग्निषोममयैः कृताम् ।  
बिभ्रतीं वनमालां च कण्ठात्पादावलम्बिनीम् ॥ २८ ॥  
  
अग्नीषोमार्ककोट्याभं स्फुरद्रत्नविभूषितम् ।  
मकुटं चिन्तयेद्विद्वान् हकारं [आ, ब्: मकारं] पारमेश्वरम् ॥   
२९ ॥  
  
एवं संस्मृत्य तां देवीं मातृकां मन्त्रमातरम् ।  
पूजयेदर्घ्यपुष्पाद्यैर्ॐ नमो मन्त्रमातृके ॥ ३० ॥  
  
इदमर्घ्यं गृहाणेति भोगैरेवमनुक्रमात् ।  
ततः कृताञ्जलिः प्रह्वः प्रणम्याष्टाङ्गवद्भुवि ॥ ३१ ॥  
  
पद्मस्थे पद्मनिलये पद्मे पद्माक्षवल्लभे ।  
सर्वतत्त्वकृताधारे मन्त्राणां जननीश्वरि [ई: ईश्वरे] ॥ ३२ ॥  
  
व्याकुरु त्वं परं दिव्यं रूपं लक्ष्मीमयं मम ।  
प्रार्थ्यैवं प्रयतो मन्त्री स्वयं लक्ष्मीमयो भवेत् ॥ ३३ ॥  
  
मातृकाकृतविन्यासः स्वयं सन्मातृकामयः ।  
उद्धरेदीप्सितं मन्त्रं शिष्यस्योपदिशेत्ततः ॥ ३४ ॥  
  
३४। मातृकेत्यादि । अकारादिक्षकारान्तैर्वर्णैः कृतः विन्यासः पद्मचक्रयोः   
निक्षेपः येन सः ।   
  
बीजपिण्डात्मका मन्त्रा मन्त्रेषु श्रेष्ठतां गताः ।  
तत्र श्रेष्ठानि बीजानि पिण्डेभ्योऽपि सेरेश्वर ॥ ३५ ॥  
  
प्। ७९)  
  
बीजेषु रत्नभूतानि सप्त बीजानि [ई: तारकादीनि] वासव ।  
तारकः प्रथमं बीजं द्वितीयं तारिका स्मृता ॥ ३६ ॥  
  
३६। तारादिमन्त्रोद्धारक्रमोऽनन्तराध्याये वक्ष्यते ।  
  
तयोस्तु तेजसा तुल्यं तृतीयमनुतारिका ।  
चतुर्थं तु जगद्योनिः परमं बीजमुच्यते ॥ ३७ ॥  
  
प्राद्युम्नं [आ, ब्, च्: प्रद्युम्नः] पञ्चमं बीजं षष्ठं   
सारस्वतं मतम् ।  
महालक्ष्मीमयं बीजं सप्तमं परिकीर्तितम् ॥ ३८ ॥  
  
स्थूलसूक्ष्मपरत्वं तु प्रतिस्वं परिकीर्तितम् ।  
त्वं शक्रावहितो भूत्वा शृणु बीजान्यनुक्रमात् ॥ ३९ ॥  
  
इति श्रीपाञ्चरात्रसारे [आ: पञ्चरात्र; ब्: पाञ्चरात्रे] लक्ष्मीतन्त्रे   
मातृकाप्रकाशो [च्: लक्ष्मीमातृका] नाम त्रयोविंशोऽध्यायः ॥ २३   
॥  
प्। ८०)  
  
चतुर्विंशोऽध्यायः  
  
श्रीः [ई: श्रीरुवाच] -  
  
परं ब्रह्म परं धाम परं ज्योतिरनूपमम् ।  
लक्ष्मीनारायणं ब्रह्म दोषशून्यं निरञ्जनम् ॥ १ ॥  
  
एकं सर्वमिदं व्याप्य स्थितं सर्वोत्तरं महः [आ, ब्, च्,   
ड्, ङ्: महत्] ।  
अहन्ताहं परा तस्य ब्रह्मणः परमात्मनः ॥ २ ॥  
  
हिताय सर्वजीवानामुन्मिषन्ती [ड्: सर्वभूतानां-] स्ववाञ्छया ।  
शब्दब्रह्ममयी भूत्वा मातृकामन्त्रविग्रहा ॥ ३ ॥  
  
भवामि मन्त्ररूपाहं [ड्: भूताहं] तत्तद्वाच्यानुकारिणी ।  
प्रथमं ताररूपेण यथास्म्येवं [ब्, च्: यथास्थोऽयं]   
समुद्धरेत् ॥ ४ ॥  
  
प्रथमं ध्रुवमादाय ततः कर्णं समुद्धरेत् ।  
नाभिं समुद्धरेत्पश्चात् त्रयमेकत्र योजयेत् ॥ ५ ॥  
  
ओमित्येतत् समुत्पन्नं प्रथमं ब्रह्मतारकम् ।  
बिन्दुना भूषयेत् पश्चान्नादेन तदनन्तरम् ॥ ६ ॥  
  
ध्यायेत् सन्ततनादेन तैलधारामिवातताम् ।  
एतत्तद्वैष्णवं रूपं त्र्यक्षरं ब्रह्म शाश्वतम् ॥ ७ ॥  
  
अनिरुद्धस्त्वकारोऽत्र प्रद्युम्नः पञ्चमः स्वरः ।  
सङ्कर्षणो मकारस्तु वासुदेवस्तु बिन्दुकः ॥ ८ ॥  
  
चतुर्णामविभागस्तु नादस्तत्र सुरेश्वर ।  
नादस्य या परा काष्ठा साहन्ता परमेश्वरी ॥ ९ ॥  
  
शक्तिः सा परमा सूक्ष्मा नादान्तगगनाह्वया [आ, ई: नादान्ता-  
śabdabrahmamayī sūkṣmā sāhaṃ sarvāvagāhinī || 10 ||  
  
10. nādāntetyādi | pūrvoktasya nādasyānte yat gaganaṃ daharākāśaḥ   
tadrūpetyarthaḥ | devyā daharākāśarūpatvāt parabrahmaṇastanniyatavasatitvaṃ   
śrūyate - tatrāpi dahnaṃ gaganaṃ viśokastasmin yadantastadupāsitavyam iti |   
śrīsāttvate ca - nādāvasānagagane devo'nantaḥ samanvitaḥ (2-  
  
विरामे सति नादस्य यः [ड्: या] स्फुटीभवति स्वयम् [ब्, च्,   
ड्: ध्रुवम्] ।  
ज्योतिस्तत्परमं ब्रह्म लक्ष्मीनारायणाह्वयम् ॥ ११ ॥  
  
एतत्ते वैष्णवं धाम कथितं पौरुषं परम् ।  
शान्तमस्यैव यद्रूपं तस्य तत्त्वं निशामय ॥ १२ ॥  
  
विसृष्टिं [ब्, ड्: विसृष्टं] पूर्वमादाय सूर्यमन्ते नियोजयेत् ।  
सन्निकर्षे परे जाते तदोमित्युदितं महः ॥ १३ ॥  
  
१३। विसृष्टिः विसर्गः । सूर्यः अङ्कारः । अः+अं इति स्थिते अतो रोः इत्युत्त्वे गुणे   
पूर्वरूपे च ओमिति भवति ।  
  
एतत् तत् परमं धाम शक्तिसंहारलक्षणम् ।  
स्मर्यमाणं परं तत्त्वं प्रकाशयति यद् ध्रुवम् ॥ १४ ॥  
  
१४। विसर्गबिन्दुसंयोगरूपत्वात् सृष्टिसंहारलक्षणमित्यर्थः ।  
  
प्। ८१)  
  
संहृत्य सर्वसम्भारं शुद्धाशुद्धाध्वसम्भवम् ।  
सृष्टौ समुद्यता शक्तिः सूर्ये पुंसि सनातने ॥ १५ ॥  
  
१५। सूर्ये पुंसि बिन्दुरूपे ।  
  
परमे भोक्तृरूपे सा विधाय प्रतिसञ्चरम् ।  
अग्नीषोममयाद्भावात् स्थूलात्सा प्रतिनिर्गता ॥ १६ ॥  
  
दाम्पत्यं मध्यमं शश्वद्बिन्दुनादमयं श्रिता ।  
शक्तिः शान्तात्मकं दिव्यं सूक्ष्मदाम्पत्यमाश्रिता [ड्: सूक्ष्मा-  
  
pratitiṣṭhati sā divye vyāpake paramātmani |  
asya mātrā vidhānajñaiḥ sārdhāstisra udāhṛtāḥ || 18 ||  
  
trayo'gnyayastrayo lokāstrayo [B, F: vedāḥstrayolokāḥ-]   
vedāstrayo guṇāḥ |  
trayo devāstrayo vyūhāstrayo varṇāstrayaḥ svarāḥ || 19 ||  
  
tritayaṃ tritayaṃ śakra yat kiṃcijjagatīgatam |  
tadādi tritayaṃ jñeyamardhamātrā nirañjanā || 20 ||  
  
20. ādi tritayamiti | akārādi trayamityarthaḥ | ardhamātrā binduḥ |  
  
sarve śabdā akārotthā ukārāttejasāṃ trayam |  
pṛthivyādi prakṛtyantaṃ makārotthaṃ puraṃdara || 21 ||  
  
21. tejasāṃ trayam sūryasomāgnirūpam |  
  
jyotirmayyardhamātrā sā cinmayī paramā kalā |  
yugbhiḥ svaraiḥ sabindvantairādyantasvaraṣaṭkayoḥ || 22 ||  
  
22. paramā kalā nādaḥ | ādisvaraṣaṭkam akārādyūkārāntam | antasvaraṣaṭkam   
ḷkārādyaukārāntam | teṣu yuksvarāḥ ā ī ū ḹ ai au iti | taiḥ   
sabindubhiraṅganyāsaḥ | upāṅganyāsastu satāraiḥ jñānādipadaiḥ |  
  
jñānādiguṇaṣaṭkāntairaṅgakḷptiramuṣya tu |  
nābhau pṛṣṭhe tathā bāhvorūrujānupadeṣu ca || 23 ||  
  
tārapūrvān guṇān bhūyo vinyaset pākaśāsana |  
evaṃ vinyasya tanmantramaṅgopāṅgasamanvitam || 24 ||  
  
svadehe gururātmasthaṃ cintayet puruṣottamam |  
viśvādilayapūrvaṃ tu yathāvat tannibodha me || 25 ||  
  
viśvaṃ jāgratpadeśānaṃ sarvendriyasamīrakam |  
bhoktāraṃ śabdapūrvāṇāṃ pañcānāṃ viṣayātmanām || 26 ||  
  
26. viśveti jāgratpadasthātmanāma |  
  
aniruddhātmakaṃ taṃ ca [ā, B, ṅ: -tattvaṃ; ī:   
aniruddhābhidhānaṃ ca] cintayet prathamākṣaram [ī: prathamākṣare] |  
taṃ sopakaraṇaṃ devamakāre pravilāpya tu || 27 ||  
  
27. aniruddhapradyumnasaṃkarṣaṇavāsudevalakṣmīnārāyaṇāḥ   
viśvataijasaprājñaturyaturyātītasaṃjñakajāgradādyadhiṣṭhātāro devāḥ |  
  
akāraṃ taijase deve pradyumne svapnavartmage [ī: sadmani] |  
antaḥkaraṇavṛttīnāṃ prerake pravilāpayet || 28 ||  
  
taṃ sopakaraṇaṃ devamukāre pravilāpayet |  
ukāraṃ ceśvare prājñe saṃkarṣaṇatanusthite || 29 ||  
  
suṣuptipadage śaśvat prāṇādiprerake vibhau |  
vilāpya taṃ ca deveśaṃ turyasaṃsthe'rdhamātrake || 30 ||  
  
jñānānandamaye deve vāsudeve vilāpayet |  
turyātīte ca tatturyaṃ lakṣmīnārāyaṇātmani || 31 ||  
  
pravilāpya svayaṃ divyāmahaṃtāṃ vaiṣṇavīṃ śrayet |  
tanmayastādṛśaṃ prāpya layasthānaṃ tataḥ kramāt || 32 ||  
  
32. tanmayaḥ ahaṃtāmayaḥ |  
  
p. 82)  
  
jāgarāmavatīryāya dīkṣitaṃ [ā, c: uditaṃ] śiṣyamagrataḥ |  
sadgururmanmayo bhūtvā tāramadhyāpayetsvayam || 33 ||  
  
33. layasthānāt sṛṣṭisthānāvataraṇacintāmāha - jāgarāmiti |  
  
sāṅgopāṅgakramaṃ śaśvat sasamādhiṃ savistaram |  
sa ca dadyāt svamātmānaṃ dakṣiṇāṃ gurave dhanaiḥ || 34 ||  
  
labdhānujñastataḥ [F: labdhvānujñāṃ] kurvan pauraścaraṇikaṃ vidhim   
|  
mahānadītaṭaṃ gatvā siddhādyāyatanaṃ tu vā || 35 ||  
  
35. puraścaraṇaṃ nāma gurorlabdhasya mantrasya vīryavattaratvasaṃpāda-  
तर्पणं चाभिषेको विप्रभोजनम् । पञ्चाङ्गोपासनं लोके   
पुरश्चरणमुच्यते ॥ इति ।  
  
पालाशं वा वनं [आ, ई: पावनं]   
सम्यक्पर्यन्तादृष्टभूतलम् ।  
स्नानं त्रिषवणं कुर्वन् ब्रह्मचारी जितेन्द्रियः ॥ ३६ ॥  
  
पयोयावकभैक्षाणामश्नन्नन्यतमं सकृत् ।  
कुशोच्चये निषण्णः सन् काशचीरकुशेशयः ॥ ३७ ॥  
  
पालाशं धारयेद्दण्डं [ब्, ड़्: धारयन्-] संवीतः   
कृष्णचर्मणा ।  
मच्चित्तो मन्मयो भूत्वा गुर्वादिष्टेन वर्त्मना ॥ ३८ ॥  
  
नित्यं योगपरो [ब्: नित्ययोग; ई: नित्ययाग] भूत्वा   
सम्यग्ज्ञानसमाधिमान् ।  
दशलक्षं जपेन्मौनी तारं संसारतारकम् ॥ ३९ ॥  
  
दशांशं जुहुयात् पर्णैः समिद्भिः सर्पिषापि वा ।  
प्रीता तस्य प्रकाशेऽहमहन्ता वैष्णवी परा ॥ ४० ॥  
  
४०। दशांशमिति । लक्षकृत्व इत्यर्थः ।  
  
साधकस्य ततः सम्यक् सद्विवेकिनि चेतसि ।  
लक्ष्मीनारायणाख्यं तत् सामरस्यं प्रकाशते ॥ ४१ ॥  
  
जीवन्नेव भवेन्मुक्तः पुनीते चक्षुषा जगत् ।  
सिद्धाः स्युस्तस्य मन्त्रास्ते लौकिका वैदिकाश्च ये ॥ ४२ ॥  
  
स्नातः सर्वेषु वेदेषु विद्यासु सकलासु च ।  
सिद्धान्तेषु च सर्वेषु तीर्थेषु च भवेदसौ ॥ ४३ ॥  
  
प्रयोगाः सर्वमन्त्राणां यावन्तो यादृशाश्च ये ।  
तावन्तस्तादृशास्तेऽस्य प्रयोगा इति निर्णयः ॥ ४४ ॥  
  
अस्य व्याहृतयस्तिस्रो वर्णत्रयसमुद्गताः ।  
पद्भ्यः समुद्गता ह्यस्याः सावित्री सर्वपावनी ॥ ४५ ॥  
  
अस्याः पद्भ्यस्त्रयो वेदा ऋग्यजुःसामलक्षणाः ।  
इत्येतन्मयमेवेदं लौकिकं वैदिकं वचः ॥ ४६ ॥  
  
यथा न्यग्रोधधानायामन्तर्भूतो महाद्रुमः ।  
तथेदं वाङ्मयं विश्वमस्मिन्नन्तः स्थितं सदा ॥ ४७ ॥  
  
४७। तारस्य समस्तवाङ्मयरूपत्वे दृष्टान्त उच्यते - यथेति । धाना   
सूक्ष्मं बीजम् । महाद्रुमस्य बीजे सूक्ष्मतयावस्थानकथनं चात्र   
साङ्ख्यसत्कार्यवादमनुरुध्य । औपनिषदमते तु धानाया महाद्रुमस्य   
चोपादानैक्यात् सत्कार्यवाद इति अवस्थाभेदात् कार्यकारणभावव्यवहार इति च   
भिदा ।  
  
एतदाद्यं महाबीजं शब्दानां प्रकृतिः परा ।  
शब्दब्रह्म परं धाम पवित्रं परमं महत् ॥ ४८ ॥  
  
ॐकारः प्रणवस्तारो हंसो नारायणो ध्रुवः ।  
वेदात्मा सर्ववेदादिरादित्यः सर्वपावनः [ब्, च्: पालनः] ॥ ४९ ॥  
  
मोक्षदो मुक्तिमार्गश्च सर्वसन्धारणक्षमः [ई: सन्धारणः   
परः] ।  
एवमादीनि नामानि शास्त्रे शास्त्रे विचक्षणैः ॥ ५० ॥  
  
प्। ८३)  
  
अधीतानि [आ, ङ्: कथितानि] महापुण्यान्य्ॐकारस्य महात्मनः ।  
इदं शरणमज्ञानामिदमेव विजानताम् ॥ ५१ ॥  
  
अयमन्विच्छतां स्वर्गः पोतः पारं तितीर्षताम् ।  
हकारौकारसंयोगादयं प्रासादसञ्ज्ञकः ॥ ५२ ॥  
  
पिण्डोऽयं सर्वतत्त्वानां पिण्डभूतः सनातनः ।  
साधनं प्रतिपत्तिश्च विनियोगोऽथ धारणा ॥ ५३ ॥  
  
बीजस्येंव सुरेशान प्रासादस्यास्य विद्धि तत् ।  
अस्यैव सञ्ज्ञामन्त्रोऽयं हंसो नाम महामनुः ॥ ५४ ॥  
  
भोक्तारं प्रथमं वर्णं विद्धि भोग्यं द्वितीयकम् ।  
नारायणमयं पूर्वमक्षरं श्रीमयं परम् ॥ ५५ ॥  
  
५५। प्रथमं वर्णमिति । हकारमित्यर्थः । द्वितीयकमिति । सकारमित्यर्थः ।  
  
अग्नीषोमात्मकावेतौ वर्णौ विद्धि सनातनौ ।  
अनयोरन्तरा शक्र बिन्दुधर्मौ व्यवस्थितौ ॥ ५६ ॥  
  
५६। बिन्दुधर्मौ सृष्टिसंहारौ ।  
  
आधारान्मूर्धपर्यन्तं भोक्तारं वर्णमुन्नयेत् ।  
विसृजेन्मुखतो वर्णं द्वितीयं भोग्यसञ्ज्ञकम् ॥ ५७ ॥  
  
५७। आधारस्थानमारभ्य मूर्धपर्यन्तगामिना पवनेन हकारमुच्चरेत् ।   
सकारं मुखतो विसृजेत् ।  
  
सर्वा सृष्टिः कृता तेन हंसोच्चारप्रयोगतः ।  
अजपेयं समाख्याता विद्या सर्वाङ्गशोभना ॥ ५८ ॥  
  
५८। हंसमन्त्रस्याजपामन्त्र इति नाम ।  
  
चतुःषष्ट्यधिकाशीतिकोटिसङ्ख्यासु योनिषु ।  
तद्भेदेषु च मन्त्रोऽयं स्वयमुच्चरते सदा ॥ ५९ ॥  
  
निश्वासेन समं विद्या समुदेत्यन्तरुज्ज्वला ।  
उदयास्तमयावस्याः श्वासनिश्वासतुल्यकौ ॥ ६० ॥  
  
षष्टिः श्वासा भवेत्प्राणाः षट् प्राणा नाडिका मता ।  
नाड्यः षष्टिरहोरात्रमेवं कालक्रियागतिः ॥ ६१ ॥  
  
एवं हंसोदयाद्विधि सहस्राण्येकविंशतिम् ।  
शतानि षट् च देवेश तावन्तः स्युर्जपाः कृताः ॥ ६२ ॥  
  
६२। हंसमन्त्रे सकृज्जप्ते सति २१६०० सङ्ख्याका जपाः कृता भवन्तीति भावः   
।  
  
किन्तु सङ्कल्पनं कुर्यादहरादौ मनीषया ।  
एवंसङ्ख्यान् [ब्, च्, ड़्: सङ्ख्या] जपानस्य करिष्यामीति   
बुद्धिमान् ॥ ६३ ॥  
  
६३। एवंसङ्ख्यानिति । इयत्सङ्ख्याकानित्यर्थः ।  
  
विन्यसेत् पञ्च चाङ्गानि तेषां रूपं नोबोध मे ।  
सूर्यसोमौ चतुर्थ्यन्तौ नमःस्वाहासमन्वितौ ॥ ६४ ॥  
  
६४। सूर्यसोमौ हकारसकारौ ।  
  
निरञ्जनौ निराभासौ वौषड् हुम्फडन्तकौ ।  
फडन्तं मूलमेवास्त्रमित्यङ्गान्यस्य पञ्च तु ॥ ६५ ॥  
  
अयमेव विपर्यस्तः परमात्ममनुः स्मृतः ।  
स्मृत्वा [आ, ब्: हुत्वा] शक्तिं ससम्भारां [आ, ब्, च्:   
सुसम्भारा] सूर्ये भोक्तरि सन्नयेत् ॥ ६६ ॥  
  
६६। विपर्यस्त इति । सोऽहमिति मन्त्र इत्यर्थः । सकारेण शक्तिमादाय हकारे   
परमात्मनि योजयेदित्यर्थः ।  
  
शिष्टं प्रणववच्चिन्त्यमिति सञ्ज्ञामनोर्विधिः ।  
पदमन्त्रास्त्रयोऽस्य स्युर्विधाने पाञ्चरात्रिके ॥ ६७ ॥  
  
६७। त्रय इति । यद्यपि चत्वारो मन्त्रा वक्ष्यन्ते । तथापि तेषु कञ्चिद्भेदमादाय   
त्रयाणां पृथक् निर्देशः क्रियते ।  
  
विष्णवे नम इत्येवं नमो नारायणाय च ।  
नमो भगवते पूर्वं वासुदेवाय चेत्यपि ॥ ६८ ॥  
  
६८। मन्त्रस्वरूपाण्याह - विष्णवे इत्यादि । आदौ नमो भगवते इति । अन्ते   
वासुदेवायेति । नमो भगवते वासुदेवायेति मन्त्र इत्यर्थः ।  
  
प्। ८४)  
  
जितं ते पुण्डरीकाक्ष नमस्ते विश्वभावन ।  
नमस्तेऽस्तु हृषीकेश महापुरुष पूर्वज ॥ ६९ ॥  
  
पदमन्त्रश्चतुर्थोऽयं प्रणवस्य पुरन्दरः [ई: प्रकीर्तितः] ।  
ॐकारसहितानेतान् मन्त्रान् पूर्वविदो विदुः ॥ ७० ॥  
  
ज्ञानादिगुणसंयुक्तैरक्षरैः प्रणवादिभिः [ई: प्रणवादिकैः] ।  
नमोऽन्तैरङ्गकॢप्तिः स्यात्तथैवोपाङ्गकल्पना ॥ ७१ ॥  
  
न्यूनाक्षरस्य मन्त्रस्य वर्णेन चरमेण तु ।  
उपाङ्गकल्पना कार्या तत्तद्गुणपदैर्युता [ब्, ड़्: तत्तत्पदगुणैः]   
॥ ७२ ॥  
  
७२। न्यूनाक्षरस्येति । षडक्षराष्टाक्षर मन्त्रयोः न्यूनाक्षरत्वम् । तत्र   
चरमाक्षरेण पूरणं कर्तव्यमित्यर्थः   
  
तथैव स्फीतवर्णस्य [ई: तथैवाधिक-] शिष्टैस्तु द्वादशाधिकैः   
।  
समस्तैश्चरमोपाङ्गं कल्पयेत् तेजसा सह ॥ ७३ ॥  
  
७३। स्फीतवर्णस्येतु । अधिकवर्णस्येत्यर्थः यथा जितं ते इति मन्त्रे ।  
  
केवलस्तारकश्चैव चत्वारश्च तदादिकाः ।  
पञ्चैते व्यापका मन्त्राः पाञ्चरात्रे प्रकीर्तिताः ॥ ७४ ॥  
  
नासाध्यं किञ्चिदस्तीह [ई: नानासाद्यं किञ्चिदस्ति]   
मन्त्रैरेभिर्महात्मभिः ।  
निश्रेणी पञ्चपर्वैषा परब्रह्माधिरोहणे ॥ ७५ ॥  
  
एषा दिव्या महासत्ता पञ्चमन्त्री तु मन्मयी ।  
अर्चनाज्जपतो ध्यानादिमां [ड्, ड़्: अमुं] सम्यक् समाश्रितः ।  
स्वां सत्तां वैष्णवीं प्राप्य परं ब्रह्माधिगच्छति ॥ ७६ ॥  
  
इति श्रीपाञ्चरात्रसारे [आ: श्रीपञ्चरात्र; ब्: श्रीपाञ्चरात्रे]   
लक्ष्मीतन्त्रे तारप्रकाशो [ई: तारक-] नाम चतुर्विंशोऽध्यायः ॥ २४   
॥  
प्। ८५)  
  
पञ्चविंशोऽध्यायः   
  
श्रीः [ई: श्रीरुवाच] -  
  
इत्थं ते कथितः शक्र तारकस्यैष विस्तरः ।  
संसारतारिकाया मे तारिकायाः शृणु क्रमम् ॥ १ ॥  
  
वर्णानां विधिसिद्ध्यर्थं [ब्, ए: सिद्धि-] सञ्ज्ञाः पूर्वं   
निशामय ।  
श्रुतासु विधिवद्यासु विधिर्मान्त्रः [आ, ब्, च्, ई: मन्त्रः]   
प्रवर्तते ॥ २ ॥  
  
अकारश्चाप्रमेयश्च प्रथमो व्यापकः स्मृतः ।  
आदिदेवस्तथाकार आनन्दो गोपनः स्मृतः ॥ ३ ॥  
  
रामसञ्ज्ञ इकारश्च इद्ध इष्टः प्रकीर्तितः ।  
ईकारः पञ्चबिन्दुर्वै विष्णुर्माया पुरन्दरः ॥ ४ ॥  
  
उकारो भुवनाख्यश्च उद्दम उदयस्तथा ।  
ऊकार ऊर्जो लोकेशः प्रज्ञाधाराख्य एव च ॥ ५ ॥  
  
सत्यश्च ऋतधामा च ऋकारः स तु चाङ्कुशः ।  
ऋकारो विष्टराख्यश्च ज्वाला चैव प्रसारणम् ॥ ६ ॥  
  
लिङ्गात्मा भगवान् प्रोक्तो ऌकारस्तारकः स्मृतः ।  
ऌकारो दीर्घघोणश्च [आ: कोणश्च] देवदत्तस्तथा [ई: स्थिरो]   
विराट् ॥ ७ ॥  
  
त्र्यश्र एकारसञ्ज्ञश्च जगद्योनिरविग्रहः ।  
ऐश्वर्यं योगधाता [आ, ब्, च्: दाता] च ऐ स ऐरावणः   
स्मृतः ॥ ८ ॥  
  
ओकार ओतदेहश्च [च्, ड्, ङ्: देवश्च] ओदनश्चैव विक्रमी ।  
और्वोऽथ भूधराख्यश्च औ स्मृतो ह्यौषधात्मकः ॥ ९ ॥  
  
त्रैलोक्यैश्वर्यदो व्यापी व्योमेश्ॐऽकार एव च ।  
विसर्गः सृष्टिकृत्ख्यातो ह्यःकारः परमेश्वरः ॥ १० ॥  
  
कमलश्च [ब्: कपिलश्च; ड्: अमलश्च] करालश्च ककारः प्रकृतिः   
परा ।  
खकारः खर्वदेहश्च वेदात्मा विश्वभावनः ॥ ११ ॥  
  
गदध्वंसी [आ, ब्, ए: गत-] गकारस्तु गोविन्दश्च   
गदाधरः ।  
घकारस्त्वथ घर्मांशुस्तेजस्वी दीप्तिमांस्तथा ॥ १२ ॥  
  
ङकार एकदंष्ट्राख्यो भूतात्मा भूतभावनः ।  
चकारश्चञ्चलश्चकी [आ, ड्: चक्रः] चन्द्रांशुः स तु कथ्यते ॥   
१३ ॥  
  
छन्दःपतिश्छलध्वंसी [ब्: बलध्वंसी] छकारश्छन्द एव च ।  
जन्महन्ताजितश्चैव जकारश्चैव शाश्वतः ॥ १४ ॥  
  
झकारो झषसञ्ज्ञश्च सामगः सामपाठकः ।  
ईश्वरश्चोत्तमाख्यश्च ञकारस्तत्त्वधारकः ॥ १५ ॥  
  
चन्द्री टकार आह्लादो विश्वाप्यायकरस्तथा ।  
धाराधरष्ठकारश्च नेमिः कौस्तुभ उच्यते ॥ १६ ॥  
  
दण्डधारो डकारश्च मौसलोऽखण्डविक्रमः ।  
ढकारो विश्वरूपश्च वृषकर्मा प्रतर्दनः ॥ १७ ॥  
  
णकारोऽभयदः शास्ता वैकुण्ठ इति [ब्, च्, ड़्, ई: वैकुण्ठः   
परि] कीर्तितः ।  
[ड्: ओमित्स् ४ लिनेस् ड़्रोम् हेरे] तकारस्ताललक्ष्मा च वैराजः स्रग्धरः   
स्मृतः ॥ १८ ॥  
  
[ब्, च्: ओमित् ४ लिनेस् ड़्रोम् हेरे] धन्वी भुवनपालश्च थकारः   
सर्वरोधकः ।  
दत्तावकाशो दमनो दकारः शान्तिदः स्मृतः ॥ १९ ॥  
  
धकारः शार्ङ्गधृद्धर्ता माधवश्च प्रकीर्तितः ।  
नरो नारायणः पन्था नकारः समुदाहृतः ॥ २० ॥  
  
प्। ८६)  
  
पकारः पद्मनाभश्च पवित्रः पश्चिमासनः ।  
फकारः फुल्लनयनो लाङ्गली श्वेतसञ्ज्ञितः [ब्, च्, ड़्, ई:   
सञ्ज्ञकः] ॥ २१ ॥  
  
वकारो वामनो ह्रस्वः पूर्णाङ्गः स च कथ्यते ।  
भल्लातको [ब्, च्, ए: भल्लाटकः] भकारश्च ज्ञेयः   
सिद्धिप्रदो ध्रुवः ॥ २२ ॥  
  
मकारो मर्दनः कालः प्रधानः परिपठ्यते ।  
चतुर्गतिर्यकारश्च सुसूक्ष्मः शङ्ख उच्यते ॥ २३ ॥  
  
अशेषभुवनाधारो रोऽनलः कालपावकः ।  
लकारो विबुधाख्यश्च धरेशः पुरुषेश्वरः ॥ २४ ॥  
  
वराहश्चामृताधारो वकारो वरुणः स्मृतः ।  
शकारः शङ्करः शान्तः पुण्डरीकः प्रकीर्तितः ॥ २५ ॥  
  
[ड़्: ओमित्स् २ लिनेस् ड़्रोम् हेरे] नृसिंहश्चाग्निरूपश्च षकारो   
भास्करस्तथा ।  
सकारस्त्वमृतस्तृप्तिः सोमश्च परिकीर्तितः ॥ २६ ॥  
  
सूर्यो [आ, ड़्, ङ्: सूरो] हकारः प्राणस्तु परमात्मा प्रकीर्तितः ।  
अनन्तेशः क्षकारस्तु वर्गान्तो गरुडस्तथा [आ, ई: स्मृतः] ॥ २७ ॥  
  
अशेषसञ्ज्ञा वर्णानामित्येताः कीर्तिता मया ।  
अनुलोमविलोमेन वर्ण्या वर्णस्य वै पुनः ॥ २८ ॥  
  
२८। सञ्ज्ञायामनुलोमेन सङ्ख्यायां विलोमेन चेत्यर्थः । अङ्कानां वामतो   
गतिः इति प्रसिद्धम् ।  
  
सञ्ज्ञा सङ्ख्या [आ: सङ्ख्या सञ्ज्ञा] च या शक्र सामान्या सा   
महामते ।  
चिदंशाः सर्व एवैते वर्णा भास्वरविग्रहाः ॥ २९ ॥  
  
कारणं सर्वमन्त्राणां लक्ष्मीशक्त्युपबृंहिताः ।  
स्तुताः सम्पूजिता ध्याता वर्णाः [आ: वर्णसञ्ज्ञाभिः]   
सञ्ज्ञाभिरादरात् ॥ ३० ॥  
  
प्रयच्छन्ति परामृद्धिं विज्ञानं भावयन्त्यपि ।  
परत्पराङ्गभावं च मन्त्रोत्पत्तौ व्रजन्त्यमी ॥ ३१ ॥  
  
चराचरेऽस्मिंस्तन्नास्ति यदमीभिर्न भावितम् ।  
नित्या यद्यपि ता दिव्या मन्त्राणां मूर्तयः पराः ॥ ३२ ॥  
  
तथाप्येवंविधैर्वर्णैर्भाविता इति चिन्तना [च्: चिन्तनाः; ई: चिन्तनात्] ।  
भवन्ति पूर्णसामर्थ्या मन्त्राः शास्त्रनिदर्शनात् ॥ ३३ ॥  
  
आलम्बनं धियां चैव भवन्त्येवं महामते ।  
अभागेऽपि यथा व्योम्नि धिया भागः प्रकल्प्यते ॥ ३४ ॥  
  
सौकर्याय तथा मन्त्रे वर्णभागोऽनुचिन्त्यते ।  
कृत्वैव भावगां व्याप्तिं वर्णानां पूजनं त्रिधा ॥ ३५ ॥  
  
भूमौ पद्मे तथा [ड्, ड़्: अथवा] देव्यास्तनौ [ई: ततो]   
मन्त्रान् समुद्धरेत् ।  
परमात्मानमादाय योजयेत् कालवह्निना ॥ ३६ ॥  
  
३६। तारिकामन्त्रमुद्धरति - परमात्मानमिति । परमात्मा हकारः ।   
कालवह्निः रेफः । माया ईकारः । त्रैलोक्यैश्वर्यदः अनुस्वारः । एषां योगे   
ह्रीं इति तारिकामन्त्रः ।  
  
त्रैलोक्यैश्वर्यदोपेतमायामस्मिन्नियोजयेत् ।  
इयं सा परमा शक्तिर्वैष्णवी सर्वकामदा ॥ ३७ ॥  
  
सत्ता पूर्णा [ड़्, ई: पूर्ण] चिदानन्दा मम मूर्तिर्निरन्तरा ।  
इयं सा परमा निष्ठा या सा ब्रह्मविदां ध्रुवा [ड़्: विदस्तु वा] ॥ ३८ ॥  
  
अस्यां निष्ठाय तत्त्वज्ञा विशन्ति ब्रह्म मन्मयम् ।  
सैषा तत्त्वविदां मुख्यैः शास्त्रे शास्त्रे विचिन्त्यते ॥ ३९ ॥  
  
ओतं प्रोतममुष्यां वै जगच्छब्दार्थतामयम् ।  
अनयैव सदा साङ्ख्यैः सङ्ख्यायेऽहं सनातनी ॥ ४० ॥  
  
प्। ८७)  
  
अनयैव समाधिस्थैः समाधीये समाधिना ।  
अभिधीयेऽनयैवाहं शैवैः षट्त्रिंशदन्तिमा ॥ ४१ ॥  
  
महाराज्ञी तथैवाहमनयैव त्रयी परा ।  
ऋग्यजुःसामसङ्घाते [च्, ड़्: सङ्ख्याते] चिन्त्ये [आ:   
चिन्त्या] सौरे च मण्डले ॥ ४२ ॥  
  
तरुणीं रूपसम्पन्नां सर्वावयवसुन्दरीम् [ई: शोभिनीम्] ।  
अनयैव व्यवस्यन्ति लोकायतविचक्षणाः ॥ ४३ ॥  
  
क्षणभङ्गविधानज्ञैश्चिन्त्ये निर्विषया च धीः ।  
आर्हतैश्चानयैवाहं यक्षीनाम्ना सदोदिता [ड्, ई: उदिता सदा] ॥ ४४   
॥  
  
परमा तारिका शक्तिस्तारिणी तारिकाकृतिः ।  
लक्ष्मीः पद्मा महालक्ष्मीस्तारा गौरी निरञ्जना ॥ ४५ ॥  
  
हृल्लेखा परमात्मस्था या शक्तिर्भुवनेश्वरी ।  
चिच्छक्तिः शान्तिरूपा [ब्, ड्: शान्त-] च घोषणी [ड्:   
घोषिणी] घोषसम्भवा ॥ ४६ ॥  
  
कामधेनुर्महाधेनुर्जगद्योनिर्विभावरी ।  
एवमादीनि नामानि शास्त्रे शास्त्रे विचक्षणैः ॥ ४७ ॥  
  
तारिकाया निरुक्तानि वेदे वेदे च पण्डितैः ।  
अस्या एवापरा मूर्तिर्विज्ञेया त्वनुतारिका ॥ ४८ ॥  
  
शान्तं नियोजयेत् स्थाने पूर्वस्य परमात्मनः ।  
शेषमन्यत्समं [ड्: एतत्समम्] ह्येषा तनुर्मेऽन्यानुतारिका ॥ ४९ ॥  
  
४९। शान्तः शकारः । अन्यत् सममिति । तारिकया समम् । रीं इति योजनीयमित्यर्थः ।   
श्रीं इत्यनुतारिकामन्त्रः ।  
  
तारिकायामिवास्यां च विज्ञेयं वैभवं महत् ।  
इमे शक्ती परे दिव्ये मम तन्वौ पुरन्दर ॥ ५० ॥  
  
यत्किञ्चिदेतया साध्यं साधनीयं तदन्यया ।  
इमे पूर्वापरीभावं व्रजतोऽन्योन्यवाञ्छया ॥  
सम्यक्साधयतश्चैव साधकानामभीप्सितम् ॥ ५१ ॥  
  
इति श्रीपाञ्चरात्रसारे [आ: श्रीपञ्चरात्र; ब्: श्रीपाञ्चरात्रे]   
लक्ष्मीतन्त्रे तारानुताराप्रकाशो [ङ्: तारकानुतारप्रकाशः; ई: ओमित्स् थे   
तित्ले] नाम पञ्चविंशोऽध्यायः ॥ २५ ॥  
प्। ८८)  
  
षड्विंशोऽध्यायः  
  
शक्रः -  
  
परं ब्रह्म परं धाम पद्मस्थे पद्ममालिनि ।  
नमस्ते पद्मजे पद्मे गोविन्दगृहमेघिनि ॥ १ ॥  
  
द्वे एते कथिते देवि तव तन्वौ सनातने [ब्, च्: सनातनि] ।  
विशेषस्त्वस्ति [ड्, ई: विशेषोऽन्वस्ति] वा कश्चिदनयोः सूक्ष्मरूपतः   
॥ २ ॥  
  
श्रीः -  
  
एकमादौ परं तत्त्वं लक्ष्मीनारायणात्मकम् ।  
पूर्णस्तिमितषाड्गुण्यं स्वच्छस्वच्छन्दचिद्धनम् ॥ ३ ॥  
  
तस्याहं परमा शक्तिः सर्वावस्थानुसारिणी ।  
देवी सा [ई: अहन्ता] परमा दिव्या स्थूलसूक्ष्मपराह्वया ॥ ४ ॥  
  
मम तन्वाविमे शक्ती तारिका चानुतारिका ।  
दुहाते सकलान् कामानुभे एते [ई: कामानुगावेते] पुरन्दर ॥ ५ ॥  
  
उभे एते मते दिव्ये उभे निष्ठे परे स्मृते ।  
उभे संस्था मते [आ, ब्, च्: उमे] सर्वा उभे ते विष्णुवल्लभे ॥ ६   
॥  
  
उभे एते विचिन्त्याथ गच्छन्ति परमां गतिम् ।  
तत्त्वं तु परमं सूक्ष्मं गदन्त्या मे निशामय ॥ ७ ॥  
  
परं ब्रह्म ततः शान्तं ततो नाद इति क्रमः ।  
सर्वत्रावस्थिता साहं [आ: भान्ती] निमेषोन्मेषरूपिणी ॥ ८ ॥  
  
आद्यं यत् परमं ब्रह्म सूक्ष्मं स्तिमितशक्तिकम् ।  
तारस्तत्र प्रतिष्ठाय तनोति विततां गतिम् ॥ ९ ॥  
  
भवतो ब्रह्मणो योऽयमुन्मेषः परमात्मनः ।  
भवद्भावात्मके तस्मिंस्तारिका प्रतितिष्ठति ॥ १० ॥  
  
ब्रह्मणस्त्ववरोहो यः शान्तरूपः सिसृक्षया ।  
शान्ताख्ये भावभूयिष्ठे तस्मिन्नास्तेऽनुतारिका ॥ ११ ॥  
  
द्वितीयस्त्ववरोहो यः शक्त्याख्यो भाव ऊर्जितः ।  
वाग्भवादीनि बीजानि तत्र तिष्ठन्ति वासव ॥ १२ ॥  
  
एतावाननयोर्भेदः प्रोक्तस्ते सूक्ष्मधीमयः ।  
वाग्भवादीनि बीजानि गदन्त्या मे निशामय ॥ १३ ॥  
  
त्रैलोक्यैश्वर्यदोपेतमैश्वर्यं वर्णमुद्धरेत् ।  
जगद्योनिरिदं बीजं वाग्भवाख्यमुदाहृतम् ॥ १४ ॥  
  
१४। वाग्भवबीजमाह - त्रैलोक्येत्यादिना । ऐश्वर्यम् ऐकारः । तेन   
सहानुस्वारयोगे ऐं इति बीजमन्त्रः । अस्य जगद्योनित्वमनन्तरं वक्ष्यते ।  
  
सैषा कुण्डलिनी शक्तिर्यस्यां कुण्डलितं जगत् ।  
शब्दशक्तिस्वरूपेण यथा [आ: ज्ञानं] तदवधारय ॥ १५ ॥  
  
१५। यस्यां कुण्डलितं जगदिति कुण्डलिनीशब्दस्य योगव्युत्पत्तिरभिप्रेता ।  
  
ई माया परमा शक्तिर्जगद्योनिर्निरञ्जना ।  
अप्रमेयस्य सा हि श्रीर्गृहिणी गृहमेधिनः ॥ १६ ॥  
  
१६-१८। ऐकारस्य वर्णचतुष्टयसमाहाररूपत्वमाह - ई मायेति । अस्मात्   
पूर्वमिष्टाख्यमिकारं ततः पूर्वमानन्दाख्यमाकारं ततः   
पूर्वमप्रमेयाख्यमकारं च योजयित्वा सन्धौ कृते ऐ इति रूपमिति   भावः   
।  
  
अस्याः पूर्वमिकारं तु योजयेत् सूक्ष्मचक्षुषा ।  
[ड़्: ओमित्स् २ लिनेस् ड़्रोम् हेरे] इत्थं यदिष्टं यद् द्रव्यं यत्तत्तत्र   
प्रतिष्ठितम् [ई: तत्तत्र प्रतितिष्ठिति] ॥ १७ ॥   
  
प्। ८९)  
  
आनन्दमस्य पूर्वं तु चिन्तयेत् सूक्ष्मचक्षुषा ।  
अप्रमेयं ततः पूर्वं योजयेत् सूक्ष्मचक्षुषा [ई: सूक्ष्मया दृशा]   
॥ १८ ॥  
  
[ई: वृद्धिरेषा; आ, च्: ओमित् थिस् लिने] शक्तिरेषा   
जगद्योनिस्त्रैलोक्यैश्वर्यदोज्ज्वला ।  
अप्रमेयादनाद्यन्ताद्व्यापकात् परमात्मनः ॥ १९ ॥  
  
गोपनी सर्वभूतानां शक्तिरानन्दनिर्भरा ।  
इच्छाज्ञानक्रियारूपैरिकारोत्थैः समन्विता ॥ २० ॥  
  
त्रैलोक्यैश्वर्यदा देवी विष्णुपत्नी जगत्प्रसूः ।  
इति वाच्यां जगद्योनिबीजस्याब्जां विचिन्तयेत् ॥ २१ ॥  
  
रतिः [आ, ब्, ई: रमिः] क्रीडाभिधा लोके क्रीडा च स्यात् क्रिया   
मम ।  
इन्धनं दीपनं ज्ञानमिच्छा चेकारदर्शिताः [ब्, ड्, ई:   
दर्शिता] ॥ २२ ॥  
  
२२-२४। बीजाक्षरघटकस्य दीर्घेकारस्यार्थमाह- रतिरिति । रतिरीकारः ।   
इन्धनादयस्तदर्थाः । त्रैलोक्यैश्वर्यदानाम निर्वक्ति - त्रैलोक्यमिति ।   
जीवास्त्रिधेति । बद्धमुक्तनित्या इत्यर्थः । व्योमेशे बिन्दौ ।  
  
त्रैलोक्यं तु त्रयो लोकास्ते च जीवास्त्रिधा स्थिताः [ब्, ड्, ई: मताः]   
।  
तेषामैश्वर्यदानेन त्रैलोक्यैश्वर्यदाह्विका [आ, च्, ई:   
ऐश्वर्यदाम्बिका] ॥ २३ ॥  
  
अप्रमेयादिना लोकान् वितत्य भुवनाध्वना ।  
तस्मिन्नेव परे भूयो व्योमेशे परमात्मनि ॥ २४ ॥  
  
सन्तिष्ठते परेत्येवमुदयास्तमयौ मम ।  
ईदृशीयं महाविद्या जगद्योनिर्गिरां प्रसूः ॥ २५ ॥  
  
पञ्चमी कामसूर्विद्या कामबीजापराह्वया ।  
प्राद्युम्नी [ई: प्रद्युम्नी] परमा शक्तिस्तस्या रूपं निबोध मे ॥ २६ ॥  
  
मध्यमं गुणतत्त्वानां यत् प्रोक्तं पश्चिमाननम् ।  
रञ्जनं सत्त्वतमसोर्भोगेनाल्पेन [आ: सत्त्वमुभयोः-] रञ्जितम् ॥   
२७ ॥  
  
सा परा प्रकृतिः काख्या कल्पयन्ती जगद्विधिम् [ङ्: जगद्धितम्; ई:   
जगत्पुरा] ।  
पुरुषेश्वरयोगेन सा सृष्ट्यै सम्प्रकल्पते ॥ २८ ॥  
  
२८-२९। प्रकृतिं ककारमादाय तेन पुरुषेश्वरं लकारं मायामीकारं   
व्योमेशं बिन्दुं च योजयेत् । ततश्च क्लीं इति कामबीजम् ।  
  
अव्यक्तपुरुषेशाख्यरूपत्रयविभाविनी ।  
माया श्रीः सा पुनर्देवी व्योमेशे प्रतितिष्ठति ॥ २९ ॥  
  
[आ, ब्, च्: ओमित् थिस् लिने] इति रूपप्रभावौ तौ कामबीजस्य   
दर्शितौ ।  
षष्ठीं सारस्वतीं विद्यां गदन्त्या मे निशामय ॥ ३० ॥  
  
३०-३४। सारस्वतबीजमाह - षष्ठीमित्यादिना । प्रज्ञाधार ऊकारः ।   
ततः पूर्वमुदय उकारः । ततः पूर्वमानन्द आकारः । ततः पूर्वमप्रमेयः   
अकारः । अन्ते व्योमेशो बिन्दुः । पुनर्विसर्गः । एषां योगे औः इति भवति ।   
अवयवार्थमाह - अप्रमेयोदितेत्यादिना ।  
  
प्रज्ञाधारो ह्यहं शक्र प्रकृष्टज्ञानजन्मभूः ।  
साहं प्रज्ञाप्रसूर्विष्णोरुदयेन समन्विता ॥ ३१ ॥  
  
आनन्दं योजयेत् तस्याः पुरस्तात् सूक्ष्मया दृशा ।  
अप्रमेयमतः पूर्वं भावयेत् सूक्ष्मया दृशा ॥ ३२ ॥  
  
अप्रमेयोदिता साहं महानन्दमयी शुभा ।  
आधारभूता प्रज्ञाया व्योमेशे संस्थिता पुनः ॥ ३३ ॥  
  
प्। ९०)  
  
पुनर्विसृष्टियोगाय परमेश्वरमागता ।  
षष्ठी समुद्धृता विद्या शब्दतश्चार्थतश्च ते ॥ ३४ ॥  
  
इयं बीजत्रयी विद्या कथिता त्रिपुराह्वया ।  
व्युत्क्रमानुक्रमाभ्यां सा ह्यात्मसाम्यप्रदापि च [आ: आत्मसाद्यसतोऽपि   
च; ब्, च्: आत्मसाम्यसमेऽपि च; ड्, ड़्: समासव्यासतोऽपि च; ई: ह्यन्या सा   
व्यासतोऽपि च] ॥ ३५ ॥  
  
विद्येयं कामधुक् प्रोक्ता जपहोमादिसाधिता ।  
व्यञ्जनस्वरसंयोगात् [आ, ड्: हलः स्वरादि] तस्या भेदान् [च्:   
अस्या भागान्] बहून्विदुः ॥ ३६ ॥  
  
चतुर्णां पुरुषार्थानां हेतून् व्यस्य समस्य च ।  
सप्तमी तु महालक्ष्मीर्विद्या सा सर्वसाधनी ॥ ३७ ॥  
  
परां प्रकृतिमादाय भास्करं तत्र योजयेत् ।  
मर्दनेन समायोज्य योजयेत् कालवह्निना ॥ ३८ ॥  
  
३८-३९। महालक्ष्मीबीजोद्धारमाह - परामित्यादिना । प्रकृतिं   
ककारमादाय तेन भास्करं षकारं मर्दनं मकारं कालवह्निं रेफं   
मायामीकारं व्यापिनं बिन्दुं च योजयेत् । क्ष्म्रीं इति मन्त्रः । तथा च   
तन्त्रराजे - ग्रासो नभो दाहवह्निस्वैर्युक्तः कौलिनीमनुः इति । तत्र ग्रासः   
क्षकारः नभो मकारः दाहवह्निः रेफः स्वमीकारो बिन्दुश्च ।  
  
भूषयेन्मायया पिण्डमन्ते व्यापिनमानयेत् ।  
कथितं ते महालक्ष्मीबीजमेतत् पुरन्दर ॥ ३९ ॥  
  
कर्षण्ती व्याकृतावस्थामहं हि स्वेन तेजसा ।  
प्रधानभूमिकां गत्वा मूर्तित्रयविभाविनी ॥ ४० ॥  
  
निर्माय सकलं भावं व्योमेशे सम्प्रतिष्ठिता ।  
इति भाव्यमिदं बीजं जपता साधकेन तु ॥ ४१ ॥  
  
इत्येते रश्मयो ज्ञेया विद्यायास्तारिकाकृतेः ।  
अनुतारादयो विद्या इतीदं तारिकामयम् ॥ ४२ ॥  
  
तामिमां तारिकां विद्यां भजमानो यथाविधि ।  
ऐहिकामुष्मिकान् भोगानक्षयान् [ड़्: लोकान्-] प्रतिपद्यते ॥ ४३ ॥  
  
४३। सप्त विद्याः - तारः तारिका अनुतारिका वाग्भवः कामबीजं   
सारस्वतबीजं महालक्ष्मीबीजं चेति ।  
  
इति श्रीपाञ्चरात्रसारे [आ: श्रीपञ्चरात्र; ब्, ड़्: श्रीपाञ्चरात्रे]   
लक्ष्मीतन्त्रे सप्तविद्याप्रकाशो नाम षड्विंशोऽध्यायः ॥ २६ ॥  
प्। ९१)  
  
सप्तविंशोऽध्यायः   
  
शक्रः -   
  
नमस्तुभ्यं जगन्नाथे पुण्डरीकाक्षवल्लभे ।  
अशेषजगदीशाने सर्वज्ञे सर्वभाविनी ॥ १ ॥  
  
श्रुतमेतन्मया सम्यग्विद्यानां [ब्, ड़्: विज्ञानं] तत्त्वमुत्तमम्   
।  
भूयश्च तारिकाया मे विधिं व्याख्यातुमर्हसि ॥ २ ॥  
  
श्रीः [ई: श्रीरुवाच] -  
  
आद्यमेकं परं ब्रह्म सर्वज्ञं सच्चिदात्मकम् ।  
स्वशक्तिचरितं [ई: स्वशक्त्या छुरितं] दिव्यं लक्ष्मीनारायणं   
महः ॥ ३ ॥  
  
अहं सा [ई: साहन्ता] परमा शक्तिरहन्ताख्या सनातनी ।  
तद्धर्मधर्मिणी नित्या प्रभा भानोरिवामला ॥ ४ ॥  
  
तदीयानि विधीयन्ते पञ्च कृत्यानि सर्वदा ।  
तदुन्मेषस्वरूपिण्या मयैवादितिनन्दन ॥ ५ ॥  
  
मम दिव्या परा शक्तिर्नित्यं [ब्, ड़्, ई: नित्या]   
मद्धर्मधर्मिणी ।  
हृल्लेखा परमा विद्या मत्स्वरूपा [आ, ड्, ई: मत्स्वरूपम्]   
पुरन्दर ॥ ६ ॥  
  
६। हृल्लेखा पञ्चविंशाध्याये निर्दिष्टतारिकापरनामा ह्रीम्मन्त्रः ।   
अत्राप्यनुपदमेव । मन्त्रस्वरूपं निर्देक्ष्यते ।  
  
अस्या व्याख्यामिमां शश्वत् सावधानेन चेतसा ।  
श्रद्दधानः प्रपन्नस्त्वमुपसन्नो गृहाण मे ॥ ७ ॥  
  
आमनन्ति यमात्मानं जगतस्तस्थुषः परम् ।  
प्रसवस्थितिसंहारकारणं [ड़्: प्रभव-] सूर्यसञ्ज्ञितम्   
[ब्, च्, ड़्: सञ्ज्ञकम्] ॥ ८ ॥  
  
नित्यं [ब्, ड्: नित्य] प्रेरयितारं च प्राणसञ्ज्ञं सनातनम् ।  
तं विद्धि प्रथमं वर्णं हकारं पुरुषोत्तमम् ॥ ९ ॥  
  
यस्तस्य प्रथमोन्मेषः क्रोडीकृतजगत्त्रयः [ङ्: जगत्क्रियः] ।  
अशेषभुवनाधारो ज्वलद्रूपोऽमितोऽन्यतः ॥ १० ॥  
  
रेफं तत्परमं विद्धि तेजोरूपं सनातनम् ।  
उन्मेष एव सम्यक् स [ब्, ड्: सं] व्याप्नुवन् सकलां गतिम् ॥ ११ ॥  
  
व्यापारान् पञ्च बिभ्रच्च बिन्दून् सृष्ट्यादिलक्षणान् ।  
आश्चर्यज्ञानरूपश्च निमेषोन्मेषसन्ततेः ॥ १२ ॥  
  
इच्छाज्ञानक्रियारूपं बिभ्रच्च विततिक्रमम् [ब्: विदितक्रमः; ई: विततिं   
क्रमात्] ।  
इ-ईरूपस्य युग्मस्य स्थितिरेषा सनातनी ॥ १३ ॥  
  
तदेवं [च्: तदेव] परमोन्मेषरूपाहं विततोदया ।  
इच्छाज्ञानक्रियारूपा पञ्चकृत्यकरी विभोः ॥ १४ ॥  
  
नानाविधाश्चर्यमयी चिद्धना सुखरूपिणी ।  
विज्ञेया परमात्मस्था व्यापिनी विष्णुवल्लभा ॥ १५ ॥  
  
विधाय कृत्यमखिलं त्रैलोक्यैश्वर्यदायिनी ।  
तस्मिन्नेव पुनर्देवे व्योमेशे परमात्मनि ॥ १६ ॥  
  
प्। ९२)  
  
आदाय सर्वसम्भारं प्रतितिष्ठामि निष्कला ।  
अस्या रूपाणि पञ्चेह तत्त्वज्ञाः सम्प्रचक्षते ॥ १७ ॥  
  
तानि रूपाणि देवेश गदन्त्या मे निशामय ।  
व्योमेशान्तमिदं रूपमेकं यत्तत्प्रकीर्तितम् ॥ १८ ॥  
  
१८। व्योमेशान्तमिति । बिन्द्वन्तमित्यर्थः ।  
  
व्योमेशात् परतः केचिद्वाञ्छन्ति परमेश्वरम् ।  
व्योमेशमपहायान्ये प्रधानं विनियोज्य तु ॥ १९ ॥  
  
१९। परमेश्वरः विसर्गः । प्रधानो मकारः ।  
  
बिन्दुनादौ च वाञ्छन्ति तदन्ते प्रणवोपमम् ।  
अन्ते प्रधानमेवैकं केचिद्धीराः प्रचक्षते ॥ २० ॥  
  
सृष्टिकर्तारमन्तेऽन्ये वैदिकाः समधीयते ।  
एवं पञ्च स्वरूपाणि तारिकाया विदुर्बुधाः ॥ २१ ॥  
  
२१। सृष्टिकर्ता विसर्गः ।  
  
शान्तस्थायाः सुरेशान रूपाण्येवंविधान्यपि ।  
प्रधानान्ते विसृष्ट्यन्ते व्योमेशान्ते तथैव च ॥ २२ ॥  
  
२२। मन्त्राणामेषां फलतारतम्यमाह - प्रधानान्ते इत्यादिना ।  
  
व्योमेशोर्ध्वविसृष्ट्यन्त इति रूपचतुष्टये ।  
ऐहिकी परमा सिद्धिस्तत्तच्चामुत्रिकी [ड्: तत्र चामुष्मिकी; ई: तत्र चामुत्रिकी]   
परा ॥ २३ ॥  
  
प्रधानबिन्दुनादान्ते मोक्षश्रीरेव केवला ।  
इत्येवमनुसन्धाय तारिकायाः परां स्थितिम् ॥ २४ ॥  
  
शिष्याय साधुशीलाय गुरुब्रह्महितैषिणे ।  
आचार्य आदिशेद्विद्यां परब्रह्मस्वरूपिणीम् ॥ २५ ॥  
  
हस्तदेहाङ्गविन्यासं विधायात्मनि वै पुरा ।  
विन्यस्य शिष्यदेहे च ततश्चोपदिशेन्मनुम् ॥ २६ ॥  
  
स्थापयेद्धृदि शिष्यस्य भावपूर्वं मनुं परम् ।  
पुनश्च स्थापयेत् स्वस्य [ब्, ड़्, ई: स्वस्मिन्] हृदये   
मन्त्रमुत्तमम् ॥ २७ ॥  
  
दीक्षाभिषेकपूर्वं च सर्वमेतत् समाचरेत् ।  
आचार्यादथ सम्प्राप्य विद्यां शिष्यो विचक्षणः ॥ २८ ॥  
  
आत्मानमात्मनश्चैव वित्तं दत्त्वा तु दक्षिणाम् ।  
सकलं त्वर्धमंशं वा येन वा तोष्यते गुरुः ॥ २९ ॥  
  
वैदिके च समाचारे [ब्, ड़्, ई: समयाचारे] लौकिके च व्यवस्थिते ।  
अप्रमाद्यन् सदाचार्ये [ड्: सदाचारे] गुरुषु ब्राह्मणेषु च ॥ ३० ॥  
  
अद्रोहं शीलयन् शश्वद्भूतग्रामे चतुर्विधे ।  
नित्यमात्मगुणोपेतो धर्मलक्षणसेवकः ॥ ३१ ॥  
  
संस्कारैः संस्कृतः शुभ्रैर्देवपित्रतिथिक्रियः ।  
दिव्यशास्त्राण्यधीयानो निगमांश्चैव वैदिकान् ॥ ३२ ॥  
  
अलोलुपेन चित्तेन सिद्धान्ताननुसञ्चरन् ।  
यावदर्थं तु विज्ञानमाददानस्ततस्ततः ॥ ३३ ॥  
  
अदूषयंश्च शास्त्राणि प्रमाणैरनुसञ्चरन् ।  
आह्निकं विधिवत् कुर्वन् शास्त्रार्थं कर्मणां क्रमैः ॥ ३४ ॥  
  
अहरादि त्वहोरात्रं पुना रात्र्यवसानकम् ।  
अबन्ध्यं [ब्, ड़्: अवश्यं] सततं कुर्वंश्चोदितैः कर्मणां   
क्रमैः ॥ ३५ ॥  
  
पञ्चकालरतो [ड्, ए: परो] नित्यं पञ्चयज्ञपरायणः ।  
भूषितो दमदानाभ्यां सत्येनाहिंसनेन च ॥ ३६ ॥  
  
चोदितेन क्रमेणेमां विद्यां संसाध्य यत्नतः ।  
प्रसन्नया [ब्: प्रपन्नया] धिया युक्तो नित्यं स्वार्थपरार्थयोः ॥ ३७ ॥  
  
भूतिमेव परामिच्छन् विभूतिं [ई: अभूतिं] परिवर्जयेत् ।  
पावनः सर्वभूतानां मनसा चक्षुषा गिरा ॥ ३८ ॥  
  
प्। ९३)  
  
चित्तप्रसादनीर्देवीश्चतस्रः परिशीलयन् ।  
मैत्र्याद्याः शान्तिमन्विच्छन् जपयज्ञपरायणः ॥ ३९ ॥  
  
अप्रमाद्यन् स्वकर्मस्थः प्रमादे सति दैवतः ।  
प्रायश्चित्तं चरन् सम्यग्यस्मिन्यस्मिंस्तु [ब्: यस्मिंश्च] यादृशम्   
॥ ४० ॥  
  
कर्मणा मनसा वाचा देवदेवं जनार्दनम् ।  
प्रपन्नः शरणं शश्वन्मां च तद्धर्मधर्मिणीम् ॥ ४१ ॥  
  
उत्तमं पुरुषं स्त्रीं च सन्दृष्ट्वा मामनुस्मरन् ।  
दम्पती पूजयन्नित्यं [आ, ब्, च्, ई: पूजयेत्-]   
दाम्पत्यं चाप्यलोपयन् ॥ ४२ ॥  
  
शब्दस्थमर्थगं वापि पुम्भावं विविधात्मकम् ।  
स्त्रीभावं विद्धि तद्रूपं लक्ष्मीनारायणं स्मरन् [ब्: स्मरेत्] ॥ ४३ ॥  
  
उत्तमां गुणसम्पन्नां रूपयौवनशालिनीम् ।  
अलोलुपेन चित्तेन दृष्ट्वा मामेव चिन्तयन् ॥ ४४ ॥  
  
४४। अलोलुपेनेति । अत्यासक्तिरहितेनेत्यर्थः ।  
  
स्त्रीषु क्षान्तमना नित्यमवदन्नप्रियं सदा ।  
अतिक्रमं [आ, ब्, ड्: अतिकामं] परिहरन् सञ्जातं   
चाप्यतर्कयन् [आ, ब्: अकीर्तयन्] ॥ ४५ ॥  
  
४५। अतिक्रमः प्रमादः ।  
  
क्षालयन् पावनैः स्त्रीणां जायमानं व्यतिक्रमम् ।  
कुब्जां वा विकलां वापि सर्वावस्थां गतां स्त्रियम् ॥ ४६ ॥  
  
४६। पावनैरिति । शुद्धिकर्मभिरित्यर्थः । व्यतिक्रमः प्रमादः ।  
  
अविनिन्दंश्चरंस्त्रीणां प्रियं शास्त्रानुकूलतः ।  
एवंवृत्तः सदाचारो नरो विगतकल्मषः ॥ ४७ ॥  
  
[ड़्: ओमित्स् थ्रेए लिनेस् ड़्रोम् हेरे] मद्भक्तो मत्प्रियकरो मद्याजी   
मत्परायणः ।  
प्राप्नोति परमं धाम तद्विष्णोः परमं पदम् ॥ ४८ ॥  
  
इति ते कथिता शक्र तारिकायाः परा स्थितिः ।  
विद्यानामपि चान्यासां किं भूयः श्रोतुमिच्छसि ॥ ४९ ॥  
  
४९। तारिकाया इति । हृल्लेखापरनाम्न्या इत्यर्थः ।  
  
इति श्रीपाञ्चरात्रसारे [आ: श्रीपञ्चरात्र; ब्, ड्: श्रीपाञ्चरात्रे]   
लक्ष्मीतन्त्रे सदाचारप्रकाशो नाम सप्तविंशोऽध्यायः ॥ २७ ॥  
प्। ९४)  
  
अष्टाविंशोऽध्यायः   
  
शक्रः -  
  
नमस्ते कमलावासे नमस्त्रय्यन्तवासिनि ।  
त्वत्प्रसादेन विधिवच्छ्रुतो मन्त्रः समाधिना ॥ १ ॥  
  
प्रतिपत्तिश्च सकला स्वरूपं च यथास्थितम् ।  
आहोरात्रिकमाचारमिदानीं वक्तुमर्हसि ॥ २ ॥  
  
श्रीः -  
  
एको नारायणः श्रीमाननादिः पुष्करेक्षणः ।  
ज्ञानैश्वर्यमहाशक्तिवीर्यतेजोमहोदधिः ॥ ३ ॥  
  
आत्मा स सर्वभूतानां हंसो नारायणो वशी [च्: हरिः] ।  
तस्य सामर्थ्यरूपाहमेका तद्धर्मधर्मिणी ॥ ४ ॥  
  
साहं सृष्ट्यादिकान् भावान् विदधाना पुनः पुनः ।  
आराधिता सती सर्वांस्तारयामि भवार्णवात् ॥ ५ ॥  
  
ददामि विविधान् भोगान् धर्मेण परितोषिता ।  
सद्धर्मपरसंस्थाना [ड्: परमस्तस्याः; ई: परमस्थाना] मम   
सत्त्वादिका तनुः ॥ ६ ॥  
  
६। विविधानिति । अपवर्गप्रदाप्यानुषङ्गिकानैहिकानामुत्रिकांश्च भोगान्   
ददामीत्यर्थः । सद्धर्मपरेषु संस्थानं यस्या इति बहुव्रीहिः ।  
  
आचाररूपो धर्मोऽसावाचारस्तस्य लक्षणम् [च्: रक्षणम्] ।  
तमाचारं प्रवक्ष्यामि यः सद्भिरनुपाल्यते ॥ ७ ॥  
  
हित्वा योगमयीं निद्रामुत्थायापररात्रतः ।  
प्रपद्येत हृषीकेशं शरण्यं श्रीपतिं हरिम् ॥ ८ ॥  
  
८। योगमयीमिति । अभिगमनादिषु धर्मेषु योगाख्यः पञ्चमो धर्मः   
पूर्वदिनरात्रिमारभ्य परदिनब्राह्ममुहूर्तावधिककालानुष्ठेयः ।  
  
प्रपत्तेश्च स्वरूपं ते पूर्वमुक्तं सुरेश्वर ।  
भूयश्च शृणु वक्ष्यामि सा यथा स्यात् स्थिरा त्वयि [ब्: भुवि] ॥ ९ ॥  
  
आचम्य प्रयतो भूत्वा स्मृत्वास्त्रं ज्वलनाकृति ।  
तत् प्रविश्य विनिष्क्रान्तः पूतो भूत्वास्त्रतेजसा ॥ १० ॥  
  
प्रपत्तिं तां प्रयुञ्जीत स्वाङ्गैः पञ्चभिरन्विताम् ।  
प्रातिकूल्यं परित्यक्तमानुकूल्यं च संश्रितम् ॥ ११ ॥  
  
मया सर्वेषु भूतेषु यथाशक्ति यथामति ।  
अलसस्याल्पशक्तेश्च यथावच्चाविजानतः ॥ १२ ॥  
  
उपायाः क्रियमाणास्ते नैव स्युस्तारका मम ।  
अतोऽहं कृपणो दीनो निर्लेपश्चाप्यकिञ्चनः ॥ १३ ॥  
  
लक्ष्म्या सह हृषीकेशो देव्या कारुण्यरूपया ।  
रक्षकः सर्वसिद्धान्ते [ब्, ङ्: सर्वभूतानां] वेदान्तेऽपि च गीयते ॥   
१४ ॥  
  
१४। महाविश्वासोऽत्र विवक्षितः । सर्वसिद्धान्ते सर्वेषु दिव्यशास्त्रेषु । वेदान्ते   
उपनिषत्सु ।  
  
यन्मेऽस्ति दुस्त्यजं किञ्चित् पुत्रदारक्रियादिकम् ।  
समस्तमात्मना [आ, ब्, च्, ङ्: समन्तात्-] न्यस्तं   
श्रीपते तव पादयोः ॥ १५ ॥  
  
१५। आत्मात्मीयनिक्षेपमाह - यन्मेऽस्तीत्यादिना । आत्मना आत्मना सहेत्यर्थः ।  
  
प्। ९५)  
  
शरणं भव देवेश नाथ लक्ष्मीपते मम ।  
सकृदेवं प्रपन्नस्य कृत्यं नैवान्यदिष्यते ॥ १६ ॥  
  
१६। गोप्तृत्ववरणमाह - शरणमित्यादिना ।  
  
उपायापायमुक्तस्य वर्तमानस्य मध्यतः ।  
नरस्य बुद्धिदौर्बल्यादुपायान्तरमिष्यते ॥ १७ ॥  
  
१७। मध्यतो वर्तमानस्य नैवान्यत् कृत्यमिति पूर्वेणान्वयः ।   
बुद्धिदौर्बल्यादिति । स्वाधिकारमनालोच्य दुष्करे कर्मणि प्रवृत्तिर्हि   
बुद्धिदौर्बल्यप्रयुक्तेति भावः । उपायान्तरमत्र भक्तियोगः । अनेन   
भक्तियोगस्य निन्दा क्रियत इति वा मुमुक्षोर्भक्तियोगः स्वरूपविरुद्ध इति वा न   
मन्तव्यम् । नरस्य बुद्धिदौर्बल्यादिन्दुबिम्बग्रहे स्पृहा इत्युक्ते   
वचनमिदमिन्दुबिम्बं निन्दतीति न कश्चिदपि प्रेक्षावान् ब्रूयात् । किञ्च भक्त्या   
परमया वापि प्रपत्त्या वा महामते इति भक्तेर्वैकल्पिकसाधनत्वोक्तिर्विरुध्येत   
। अशक्तस्य मुमुक्षोः स्वरुपविरुद्ध इति चेत् नात्र कस्यापि विप्रतिपत्तिः ।  
  
अतः परं सदाचारं प्रोच्यमानं निबोध मे ।  
आशंसानः समुत्तिष्ठेत् सर्वभूतसुखोदयम् ॥ १८ ॥  
  
भवन्तु सर्वभूतानि सात्त्विके विमले पथि ।  
भजन्तां श्रीपतिं शश्वद्विशन्तु परमं पदम् ॥ १९ ॥  
  
इत्याशास्य प्रियं सम्यग्भूतेभ्यो मनसा गिरा ।  
शरीरशोधनं कृत्वा धर्मशास्त्रविधानतः [ड़्: विशारदः] ॥ २० ॥  
  
शौचं च विधिवत् कृत्वा भक्षयेद्दन्तधावनम् ।  
अथाचम्य विधानेन पवित्रैः शास्त्रचोदितैः [ब्, ड्: बोधितैः] ॥ २१ ॥  
  
प्लावयित्वाभ्युपासीत सन्ध्यां त्रैलोक्यपावनीम् ।  
मन्मयी त्रिविधा शक्तिः सूर्यसोमाग्निरूपिणी ॥ २२ ॥  
  
शुद्धये सर्वभूतानां सन्ध्या देवी प्रवर्तते ।  
उपस्थाय विवस्वन्तमन्तःस्थं पुरुषोत्तमम् [ब्, ई: अन्तःस्थ] ॥ २३   
॥  
  
२३। विवस्वन्तं विशिष्टदीप्तिमन्तमिति पुरुषोत्तमविशेषणम् । अन्तःस्थम्   
सूर्यमण्डलान्तर्वर्तिनम् । अर्कमण्डलमध्यस्थं सूर्यकोटिसमप्रभम्   
इत्यादिध्यानमत्राभिप्रेतम् ।  
  
कुर्यादग्निविधिं सम्यगुपादानमथाचरेत् [ब्, ड्: दानं   
समाचरेत्] ।  
सति वित्ते न कुर्वीतोपादानं तु विचक्षणः ॥ २४ ॥  
  
२४। उपादानं नाम भगवदाराधनोपयुक्तद्रव्यार्जनम् । तच्च निःस्वस्य   
पञ्चयज्ञपञ्चकालपरायणभागवतोत्तमादयाचितोपनततण्डुलादिस्वी-  
  
sapta vittāgamā dharmyā dāyo lābhaḥ krayo jayaḥ |  
prayogaḥ karmayogaśca satpratigraha eva ca || 25 ||  
  
snānaṃ kṛtvā vidhānena trividhaṃ śāstracoditam |  
bhūtaśuddhiṃ vidhāyātha yāgamāntaramācaret || 26 ||  
  
svayamutpāditaiḥ sphītairlabdhaiḥ [ā: krītaiḥ; B, c: anyaiḥ]   
śiṣyāditastathā [B, F: śiṣyādinā tathā] |  
bhogairyajet māṃ viṣṇumubhau vā śāstrapūrvakam || 27 ||  
  
aṣṭāṅgena vidhānena hyanuyāgāvasānakaiḥ |  
svādhyāyamācaret samyagaparāhne vicakṣaṇaḥ || 28 ||  
  
28. aṣṭāṅgayajanaṃ yathā jayākhye - antaryāgaḥ bhogayāgaḥ   
madhvādiyāgaḥ annayāgaḥ saṃpradānam vahnisaṃtarpaṇam pitṛyāgaḥ   
anuyāgaśceti (22 a0 75-80) |  
  
divyaśāstrāṇyadhīyīta nigamāṃścaiva vaidikān |  
sarvānanucaret samyak siddhāntānātmasiddhaye || 29 ||   
  
29. siddhāntāniti | mantrāgamādi siddhāntabhedānityarthaḥ |  
  
p. 96)  
  
alolupena cittena rāgadveṣavivarjitaḥ |  
na nindenmanasā vācā śāstrāṇyuccāvacānyapi || 30 ||  
  
tāvanmātrārthamādadyād yāvatā hyartha ātmanaḥ |  
bhūtānāṃ śreyase sarve sarvaśāstrāṇi tanvate || 31 ||  
  
tāṃ tāmavasthāṃ saṃprāpya tāni śreyo vitanvate |  
ādau madhye ca sarveṣāṃ śāstrāṇāmantime tathā || 32 ||  
  
śrīmānnārāyaṇaḥ [ā, B, c, ṅ: śrīmannārāyaṇaḥ] prokto   
vidhayaiva tayā tayā |  
ahaṃ nārāyaṇasthāpi sarvajñā sarvadarśinī || 33 ||  
  
33. sarvaśāstrāṇāṃ bhūtahitatvaṃ paratatvaprakāśanena   
tadārādhanapratipādanena cetyabhisaṃdhāyāha - śrīmāniti |  
  
nidānajñā miṣakkalpā tattadgurvādirūpiṇī |  
pravartayāmi śāstrāṇi tāni tāni tathā tathā || 34 ||  
  
adhikārānurūpeṇa pramāṇāni tathā tathā |  
atyantaheyaṃ na kvāpi śāstraṃ kiṃcana vidyate || 35 ||  
  
sarvatra sulabhaṃ śreyaḥ svalpaṃ vā yadi vā bahu |  
tataḥ kāryo na vidveṣo yāvadarthamupāśrayet || 36 ||  
  
samayaṃ na viśettatra naiva dīkṣāṃ kadācana |  
tataḥ saṃdhyāmupāsīta paścimāṃ sārdhabhāskarām || 37 ||  
  
vidhāyāgnyarthakāryaṃ tu yogaṃ yuñjīta vai tataḥ |  
suvivikte śucau deśe niḥśalāke manorame || 38 ||  
  
mṛdvāstaraṇasaṃkīrṇe celājinakuśottare |  
antarbahiśca saṃśuddhe yamādipariśodhitaḥ || 39 ||  
  
āsanaṃ cakramāsthāya padmaṃ svastikameva vā |  
yatra vā ramate buddhirnāḍīmārgān nipīḍayan [ī: apīḍayan] || 40 ||  
  
vijitya pavanagrāmaṃ pratyāhārajitendriyaḥ |  
dhāraṇāsu śramaṃ kṛtvā māṃ dhyāyet susamāhitaḥ || 41 ||  
  
anaupamyāmanirdeśyāmavikalpāṃ nirañjanām |  
sarvatra sulabhāṃ lakṣmīṃ sarvapratyayatāṃ [B, ḍ: pratyakṣatāṃ]   
gatām || 42 ||  
  
sākārāmathavā yogī varābhayakarāṃ parām |  
padmagarbhopamāṃ padmāṃ padmahastāṃ sulakṣaṇām || 43 ||  
  
yadvā nārāyaṇāṅkasthāṃ sāmarasyamupāgatām |  
cidānandamayīṃ devīṃ tādṛśaṃ ca śriyaḥ patim || 44 ||  
  
bahudhā yogamārgāste veditavyāḥ sureśvara |  
teṣvekaṃ dharmamāsthāya bhaktiḥ śraddhā ca yatra te || 45 ||  
  
samyaṅ nidhyānamutpādya samādhiṃ samupāśrayet |  
dhyātā dhyānaṃ tathā dhyeyaṃ trayaṃ yatra vilīyate || 46 ||  
  
46. yogasya parā kāṣṭhocyate - dhyātetyādinā | yatreti | yamyāṃ   
samādhidaśāyāmityarthaḥ |  
  
ekaivāhaṃ tadā bhāse pūrṇāhaṃtā sanātanī |  
aikadhyamanusaṃprāpte [ā, B, c: aikārthyaṃ-] mayi   
saṃvinmahodadhau || 47 ||  
  
47. aikadhyamekabhāvaṃ yogini saṃprāpte sati nānyat kiṃcit prakāśate | kiṃtu   
ahameva bhāsa ityuttareṇānvayaḥ |  
  
nānyat prakāśate kiṃcidahameva tadā parā |  
yogācchrānto japaṃ kuryāttacchrānto yogamācaret || 48 ||  
  
tasya kṣipraṃ prasīdāmi japayogābhiyoginaḥ |  
nītvaivaṃ prathamaṃ yāmaṃ japayogādinā sudhīḥ || 49 ||  
  
49. yoganidrāṃ nirvakti - nītvaivamiti |  
  
yogastha eva taddhīrastato yāmadvayaṃ svapet |  
utthāyāpararātre tu pūrvoktamanusaṃcaret || 50 ||  
  
50. yogo nāma paramātmanyātmanikṣepapuraḥsaraṃ   
paramātmaguṇagaṇānusaṃdhānam | tatkurvāṇa eva svāpamanubhavedityarthaḥ |  
  
iti vyāmiśrakṛtyaṃ tat proktaṃ te balasūdana |  
acchidrān pañcakālāṃstu bhagavatkarmaṇā nayet || 51 ||  
  
51. vyāmiśreti | bahuvidhakarmakalāpasahitaṃ bhagavadārādhanamityarthaḥ |   
acchidrāniti | yanmuhūrtaṃ kṣaṇaṃ vāpi vāsudevo na cintyate | sā   
hānistanmahacchidraṃ sā bhrāntiḥ sā ca vikriyā || (ga0 pu0 pū0 222-  
  
प्। ९७)  
  
दीक्षितः पञ्चकालज्ञो लक्ष्मीमन्त्रपरायणः ।  
अन्तरं नानयोः किञ्चिन्निष्ठायां बलसूदनः ॥ ५२ ॥  
  
उभावेतौ मतौ भक्तौ विशतो मां तनुक्षये ।  
चक्रपद्मधरो नित्यं भवेल्लक्ष्मीपरायणः ॥ ५३ ॥  
  
स्वदारनिरतश्च स्याद् ब्रह्मचारी सदा भवेत् ।  
मन्मन्त्रमभ्यसेन्नित्यं मच्चित्तो मत्परायणः ॥ ५४ ॥  
  
सर्वानुच्चावचाञ्छब्दांस्तद्भावेन विभावयेत् ।  
अग्नीषोमविभागज्ञः क्रियाभूतिविभागवित् ॥ ५५ ॥  
  
स्थूलसूक्ष्मपरत्वानां वेदिता च यथार्थतः ।  
अङ्गोपाङ्गादितन्त्रज्ञो मुद्राभेदविधानवित् ॥ ५६ ॥  
  
अन्तर्यागबहिर्यागजपहोमविचक्षणः ।  
पुरश्चरणभेदज्ञः सिद्धिसाधनतत्त्ववित् [ब्, च्, ड्: सिद्ध-  
  
[ā: yajñamūrti; B: omits this line]   
saṃjñāmūrtividhānajñastatsādhanavidhānavit |  
śārīrādhāratattvajño yogatattvavicakṣaṇaḥ || 58 ||  
  
evaṃ prakāraḥ śāstrarthavedī dhīro vicakṣaṇaḥ |  
ahiṃsro damadānastho māṃ bhajet śriyaṃ naraḥ || 59 ||  
  
iti śrīpāñcarātrasāre [ā: śrīpañcarātra; B: śrīpāñcarātre]   
lakṣmītantre sadācāraprakāśo nāmāṣṭāviṃśo'dhyāyaḥ || 28 ||  
p. 98)  
  
ekonatriṃśo'dhyāyaḥ  
  
śakraḥ -  
  
śuddhāśuddhaṣaḍadhvākhyacitranirmāṇabhittaye |  
namaḥ śrīvatsabhāminyai bhavasaṃtāpaśāntaye || 1 ||  
  
agnīṣomavibhāgaṃ me kriyābhūtividhāmapi |  
brūhi me tattvataḥ padme vidyāyāstārikākṛteḥ || 2 ||  
  
śrīḥ -  
  
vyāpakaṃ yat paraṃ brahma śaktirnārāyaṇī hi yā |  
sā hyahaṃ pariṇāmena bhavāmi praṇavākṛtiḥ || 3 ||  
  
agniṣomavibhāgaṃ me tārikāyā niśāmaya |  
kriyābhūtividhānaṃ ca yathāvat suranandana || 4 ||  
  
unmeṣaḥ paramo viṣṇorādyaḥ ṣāḍguṇyacinmayaḥ |  
sāhaṃ saṃbhṛtasaṃbhārā śaktiste kathitā purā || 5 ||  
  
sṛṣṭavatyā jagat kṛtsnaṃ tasyā me rakṣaṇodyame |  
dvidhā pravartate rūpaṃ [ā, ṅ: kiṃcittejomukhaṃ matam; B: omits four   
quarters from here] mukhenaiśvaryatejasoḥ || 6 ||  
  
6. mukheneti prādhānyenetyarthaḥ |  
  
[ā: omits this line] ṣāḍguṇyameva me rūpaṃ kiṃcittejomukhaṃ matam |  
ṣāḍguṇyameva me rūpaṃ paramaiśvaryasaṃmukham || 7 ||  
  
tejomukhaṃ tu yadrūpaṃ sā kriyāśaktirucyate |  
saivāgnirucyate śaktiḥ sarvopaplavadāhanāt [c: dāhataḥ] || 8 ||  
  
aiśvaryasaṃmukhaṃ rūpaṃ bhūtirlakṣmīritīritā |  
śaktiraiśvaryabhūyiṣṭhā sā me somamayī tanuḥ || 9 ||  
  
śoṣaṇāt [c, ī: ploṣaṇāt] sarvadoṣāṇāmagniśaktiḥ kriyāmayī |  
jagadāpyāyayantyanyā bhūtiḥ soma ihocyate || 10 ||  
  
icchājñānakriyāmayyāste ime vyūhaje mama |  
ṣāḍguṇyavigrahā sāhaṃ vyūhinī parameśvarī || 11 ||  
  
yā sā śaktiḥ kriyākhyā [ā, c, ṅ: kriyānyā; ī: kriyāgnyākhyā]   
me ṣāḍguṇyaṃ tejasojjvalam |  
tasyā āsaṃstrayo vyūhāḥ sūryasomāgniśaktayaḥ || 12 ||  
  
tāsāmādyā parā [B, c, F: tāsāṃ me paramā] divyā sūryākhyā   
śaktirujjvalā |  
nirvahantī jagatkṛtyamaniśaṃ [ā, B, F: īdṛśaṃ] parivartate ||   
13 ||  
  
adhyātmamadhidaivaṃ ca tathā caivādhibhautikam |  
tasyā rūpatrayaṃ viddhi sūryākhyāyāḥ sureśvara || 14 ||  
  
adhyātmasthā tu sūryākhyā piṅgalāmārgagāminī |  
ālokenādhibhūtasthā sūryaśaktiḥ pravartate || 15 ||  
  
sūryamaṇḍalasaṃsthānā śaktiḥ sānyādhidaivikī |  
sūryamaṇḍalasaṃsthānā arciṣo yāḥ prakīrtitāḥ || 16 ||  
  
16. sūryamaṇḍalāntarvartino devasya trayīrūpatvaṃ vaktuṃ prathamatastasya   
ṛgrūpatvamucyate uttarārdhe - sūryetyādinā |  
  
ṛcastā viddhi deveśa tapantīstapanātmikāḥ |  
dīptayo yāstadantaḥsthāstāni sāmāni viddhi me || 17 ||  
  
17. tasya yajuḥsvarūpatvamāha - antaḥstheti | anena ādityo vā eṣa   
etanmaṇḍalaṃ tapati tatra tā ṛcastadṛcāṃ maṇḍalam iti   
taittirīyaśrutirupabṛṃhitā bhavati | viṣṇupurāṇe coktam (2-11-  
  
प्। ९९)  
  
अन्तःस्था या परा शक्तिः पौरुषीं तनुमास्थिता ।  
तां [ब्, च्: तं] विद्धि पुरुषं दिव्यं रमणीयं यजुर्मयम् ॥ १८ ॥  
  
शङ्खचक्रधरं श्रीशं पीनोदारचतुर्भुजम् ।  
प्रसन्नवदनं पद्मविष्टरं पुष्करेक्षणम् ॥ १९ ॥  
  
मूर्धान्तःपुरुषस्यास्य दशहोता निगद्यते ।  
पादपाणि चतुर्होता देवस्यास्य सुरेश्वर ॥ २० ॥  
  
२०। अन्तःस्थस्यास्य पुरुषस्य दशहोता मूर्धा भवति ।   
दशहोत्रादिपदैस्तत्तन्नामानो मन्त्रा विवक्षिताः । चित्तिः स्रुक् इत्यारभ्य   
तैत्तिरीयारण्यके तृतीयप्रपाठके प्रथमानुवाकमन्त्रो दशहोता । तत्रैव   
पृथिवी होता इत्यारभ्य द्वितीयानुवाकपठितश्चतुर्होता ।   
पादपाणीत्येकवद्भावः ।  
  
लोममांसास्थिमज्जासृक् पञ्चहोता सुरेश्वर ।  
स्तनावण्डौ च पुंस्त्वं च षड्ढोतापान एव च ॥ २१ ॥  
  
२१। अग्निर्होता इत्यारभ्य तृतीयानुवाकपठितः पञ्चहोता । सूर्यं ते चक्षुः   
इत्यारभ्य तुरीयानुवाकपठितः षड्ढोता ।  
  
शीर्षण्याः सप्त ये प्राणाः सप्तहोता निगद्यते ।  
शोभास्तु दक्षिणास्तस्य सम्भाराः सन्धयः स्मृताः ॥ २२ ॥  
  
२२। महाहविर्होता इत्यारभ्य पञ्चमानुवाकपठितः सप्तहोता । देवस्य त्वा   
इत्यारभ्य दशमानुवाकपठिता दक्षिणाः । अग्निर्यजुर्भिः   
इत्यारभ्याष्टमानुवाकपठिताः सम्भाराः ।  
  
[च्: ओमित्स् थ्रेए लिनेस् ड़्रोम् हेरे] नाडयो देवपत्न्योऽस्य होतॄणां   
हृदयं मनः ।  
चेतनः पौरुषं सूक्तं शक्तिः श्रीसूक्तमुच्यते ॥ २३ ॥  
  
२३। सेनेन्द्रस्य इत्यारभ्य नवमानुवाकपठिता देवपत्न्यः । सुवर्णं घर्मम्   
इत्यारभ्यैकादशानुवाकपठितो होतृहृदयम् । पुरुषसूक्तश्रीसूक्तमन्त्राः   
प्रसिद्धाः ।  
  
ॐकारः प्रणवस्तारो गुह्यं नाम सनातनम् ।  
यजुंषि रुद्रशुक्राणि स्थूलनामानि [आ: तथा सामानि] तस्य तु ॥ २४ ॥  
  
२४। नमस्ते रुद्र मन्यवे इत्यारभ्य पठिता रुद्रियाः । एवं शुक्रिया अपि   
मन्त्रविशेषाः । अत्र अहिर्बुध्न्यसंहितायाः ५८, ५९ अध्यायावनुसन्धेयौ ।  
  
यजुर्मयमनुं दिव्यमभ्यस्यन् पुरुषं नरः ।  
अनुव्याहृत्यभीचारपापेभ्योऽपि प्रमुच्यते ॥ २५ ॥  
  
२५। यजुर्मयेति सावित्री । अनुव्याहृति व्याहृतिभ्यः पश्चात् । अस्य अभ्यस्यन् इति   
पूर्वेणान्वयः ।  
  
तपत्येवं परा शक्तिस्त्रयी सूर्याख्ययाम्बरे ।  
त्रिविधैषा परा शक्तिः प्रख्याता सूर्यसञ्ज्ञया ॥ २६ ॥  
  
२६। त्रयीति । वेदैरशून्यस्त्रिभिरेति सूर्यः इति श्रुतिरनुसन्धेया ।  
  
सावित्री नाम वेदानां जननी परिवर्तते ।  
त्रिवर्णप्रणवाधारा [आ: त्रिवर्ग-] भूर्भुवःस्वस्त्रिनाडिका ॥ २७ ॥  
  
तदादिवर्णपवना शिरःकल्पितशेखरा ।  
क्षित्यादिपुरुषान्तार्णा प्रकाशानन्दविग्रहा ॥ २८ ॥  
  
२८। तदादिति । तत् इत्यादयो वर्णा इत्यर्थः । शिरः गायत्रीशिरोमन्त्रः । क्षित्यादीति ।   
कादिमान्तवर्णा ।  
  
उदिता ब्रह्मणो भूयो ब्रह्मणि प्रतितिष्ठति ।  
वेदानां जननी सैषा वर्णानां जननी परा ॥ २९ ॥  
  
प्। १००)  
  
अनुलोमविलोमाभ्यां सौम्याग्नेयी निगद्यते ।  
सैषा सूर्यवपुर्दिव्या सावित्री मन्मयी कला ॥ ३० ॥  
  
गायत्री नाम गायन्तं त्रायते महतो भयात् ।  
आदाय जीवनं गोभिर्भूसरित्प्राणिसम्भवम् ॥ ३१ ॥  
  
३१। आदायेति । अत्र याभिरादित्यस्तपति ताभिः पर्जन्यो वर्षति इति श्रुतिरनुसन्धेया ।  
  
पुनर्मुञ्चति मेघेषु [आ, ब्: नवमासहृतं; च्: ओमित्स् एइघ्त् क़ुअर्तेर्स्   
ड़्रोम् हेरे] नवमासधृतं करैः ।  
उक्ता सूर्यमयी शक्तिः शृणु वह्निमयीं पराम् ॥ ३२ ॥  
  
एषापि त्रिविधा शक्र शक्तिर्वह्निमयी मम ।  
दिव्येकाबिन्धना ह्यन्या क्षितौ क्षितिमयेन्धना ॥ ३३ ॥  
  
३३। अबिन्धना विद्युत् दिव्या । काष्ठादिन्धना भौमी । जठरस्था कौष्ठीति   
ज्ञेयम् ।  
  
तथा भुक्तेन्धना कोष्ठे शक्तिर्वह्निमयी त्रिधा ।  
सर्वदेवमयी सैषा देवानां मुखमुच्यते ॥ ३४ ॥  
  
त्रिवर्गस्थैः स्तुता सैषा त्रिष्टुबित्युच्यते बुधैः ।  
दुर्गाणि तारयन्त्यात्मपारायणपरं नरम् ॥ ३५ ॥  
  
शक्तिः सोममयी त्वन्या सापि त्रेधा निगद्यते ।  
दिवि बिम्बात्मना त्वेका तथान्यौषधिरूपिणी ॥ ३६ ॥  
  
३६। सोममय्यपि त्रिधा - आकाशे बिम्बात्मना भूमावोषध्यात्मना   
प्राणिशरीरे इडात्मनेति ।  
  
चरति प्राणिनामन्तरिडयैकामृतात्मिका ।  
अनुष्टुब्भिः स्तूयमाना सैषानुष्टुबुदीरिता ॥ ३७ ॥  
  
मृत्युञ्जय इति प्रोक्ता सा विद्या मृत्युनाशिनी ।  
सूर्यसोमाग्निरूपाणां तासामासां पुरन्दर ॥ ३८ ॥  
  
हविष्कृदुदिता सूर्यात् सोमरूपा हविर्मयी ।  
हविरत्ति तथाग्न्याख्या वह्निविप्रमुखात्मना ॥ ३९ ॥  
  
तिसृभिर्वर्तते कृत्स्नं लोकतन्त्रमहर्निशम् ।  
इति व्यूहत्रयोपेता व्यूहिनी सा क्रियात्मिका ॥ ४० ॥  
  
शक्तिः परमगम्भीरा मम तेजोमुखोद्गता ।  
सूर्येन्दुवह्निकोट्योघनियुतार्बुदभास्वरा [ई: भासुराः] ॥ ४१ ॥  
  
चक्रं सुदर्शनं नाम सा भवत्यरिदारणम् [आ, ब्, च्, ङ्:   
सावित्र्याद्यरि-] ।  
अस्त्रं परमतेजिष्ठमाग्नेयं नाम वैष्णवम् ॥ ४२ ॥  
  
परोद्यमस्वरूपं तत् [ई: स्वरूपत्वात्] प्राणादिप्राणनं परम् ।  
उद्यन्ति सर्वाण्यस्त्राणि तस्मात् सर्वाश्च शक्तयः ॥ ४३ ॥  
  
करणं साधकतमं पञ्चकृत्यविधौ हरेः ।  
न तत् कृत्यं विना तेन यत् स्याद् विष्णोर्महात्मनः ॥ ४४ ॥  
  
सङ्कल्पादिस्वरूपेयं सृष्टौ विष्णोः प्रवर्तते ।  
रक्षणे संहृतौ चैव धत्ते चक्रमयीं तनुम् ॥ ४५ ॥  
  
ममांशजा पराग्नेयी [आ, ड्: ज्ञेया] क्रियाशक्तिर्हि वैष्णवी ।  
आब्रह्मस्तम्बपर्यन्तं षोढा विष्टभ्य तिष्ठति ॥ ४६ ॥  
  
४६। षोढेति । कलातत्त्ववर्णपदमन्त्रभुवनाख्यचक्रैरित्यर्थः ।  
  
तत्र वर्णमयं चक्रं प्रथमं शृणु वासव ।  
तारिकातारकद्वन्द्वमक्षगं [ई: अक्षस्थं] पारमेश्वरम् ॥ ४७ ॥  
  
४७। तारिका ह्रीम्मन्त्रः । तारकः प्रणवः ।  
  
नाभौ सूर्येन्दुभारूपं श्रितं स्वारं [आ, ब्, च्: श्रियास्तारं; ई:   
श्रितद्वारं] द्विरष्टकम् ।  
कादिभान्तं त्रिरष्टारं [आ, ब्, च्, ड्, ई: द्विषट्कारं]   
मादिहान्तं तु नेमिगम् ॥ ४८ ॥  
  
४८। स्वारम् स्वरसमूहः । द्विरष्टकम् षोडशकम् । त्रिरष्टारम्   
चतुर्विंशत्यररूपम् ।  
  
प्रधिः पर्यन्तवह्न्यात्मा वर्गान्तः पिण्डसन्निभः [च्: वर्णान्तं   
पिण्डसन्निभम्] ।  
वर्णचक्रमिदं दिव्यं वर्तते वर्णवर्त्मना ॥ ४९ ॥  
  
प्। १०१)  
  
कलाचक्रमिदं शक्र ज्ञानाक्षं शक्तिनाभिकम् ।  
ऐश्वर्यारं बलाद्येन नेम्याद्यं त्रिगुणेन तु ॥ ५० ॥  
  
तत्त्वं तु वासुदेवाक्षं नाभिः सङ्कर्षणोज्ज्वलः ।  
प्रद्युम्नारं तथा शक्र प्रधिरूपानिरुद्धकम् ॥ ५१ ॥  
  
अक्षनाभ्यरनेमिस्थैस्तुर्याद्यैः पदचक्रकम् ।  
मन्त्रमक्षादिकैर्बीजपिण्डसञ्ज्ञापदात्मभिः ॥ ५२ ॥  
  
कालाक्षं नाभिगाव्यक्तं महदाद्यरपञ्जरम् ।  
मनःश्रोत्रतदर्थादिविकारपरिमण्डलम् ॥ ५३ ॥  
  
लोकलौकिकपर्यन्तं भुवनं चक्रमन्तिमम् ।  
षट्चक्रं दधती हस्तैः पौरुषीं तनुमास्थिता ॥ ५४ ॥  
  
सुदर्शनः क्रियाशक्तिर्वैष्णवी चक्रमध्यगा ।  
बीजं पिण्डं पदं सञ्ज्ञा अस्याः शृणु चतुष्टयम् ॥ ५५ ॥  
  
सोमं प्रथममादाय प्राणमन्ते नियोजयेत् ।  
ततोऽमृतमुपादाय योजयेत् कालपावकम् ॥ ५६ ॥  
  
५६, ५७। सोमः सकारः । प्राणो हकारः । अमृतं सकारः । कालपावकः   
राकारः । अनलः रकारः । माया व्यापि च ईकारः । सहस्रार ईं इति बीजमन्त्रः ।  
  
तत्संस्थमनलं कुर्यान्मायां व्यापिनमन्ततः ।  
एतत् सौदर्शनं बीजं मत्क्रियाशक्तिजृम्भितम् ॥ ५७ ॥  
  
सप्तवर्णात्मकं दिव्यमिदं बीजं महर्द्धिदम् [आ: महद्धितम्; ई:   
महर्द्धिमत्] ।  
एतदेव महत् पिण्डं मायाव्यापिसमुज्झितम् [ई: समन्वितम्] ॥ ५८ ॥  
  
५८। सप्तवर्णात्मकमिति । सोमप्राणामृतकालपावकानलमायाव्यापि-  
sahasrāra iti piṇḍamantraḥ |  
  
kālāgnyarkāyutākārametadvajrāmbudadhvani |  
pañcavarṇaṃ mahāpiṇḍaṃ durdharaṃ devadānavaiḥ || 59 ||  
  
śucinā tu sakṛt smaryamajitendriyaduḥsmaram |  
smṛtvā tu śāntaye smarye bīje me tārikādike || 60 ||  
  
60. smarye smaraṇīye ityarthaḥ |  
  
yo'sau piṇḍordhvabhāgastho varṇaḥ kālānalābhidhaḥ |  
dahyante tena daityendrā lokāścaiva yugakṣaye || 61 ||  
  
dvitīyaśaktisaṃsthena tvagnināgniḥ samidhyate |  
śaktiṃ prāṇayati prāṇaḥ pūrito'mṛtatejasā || 62 ||  
  
iti piṇḍasvarūpaṃ te kathitaṃ surapuṃgava |  
vyāpakaiḥ pañcabhiḥ piṇḍaṃ kalpitaṃ [ā: kīlitaṃ] tvantarāntarā || 63 ||  
  
varmāstrāntaṃ dhruvādyaṃ ca saṃjñāmantratvamṛcchati |  
vyāpakau yojayedante piṇḍādyoḥ somasūryayoḥ || 64 ||  
  
64. pūrvoktameva viśadayati - vyāpakāviti |  
  
ante somāgnikūṭasya hyekaṃ vyāpakamānayet |  
ādyantayostathāntyasya varṇasya vyāpakau smṛtau || 65 ||  
  
varma prāṇorjayorvyoma duṣṭopadravamardanam |  
yaḥ saṃkarṣaṇastu saṃhāraḥ kalpānte'khilagocaraḥ || 66 ||  
  
66. varma kavacam | prāṇorjayorvyoma huṃmantraḥ |  
  
sa phaṭkārastadante cāpyāhlādaḥ śāntikārakaḥ |  
[ā, c, ḍ, F: add here lines 2 to 14 (tasyā vyāptiṃ to   
vāsava) from ch. 30 and omit them there] iti piṇḍavikarṣātmā   
saumyāgneyo manuḥ smṛtaḥ || 67 ||  
  
67. vikarṣaḥ anusyūtiḥ |  
  
p. 102)  
  
svavarṇairaṅgavāneṣa valī saudarśano manuḥ |  
divyāntarikṣabhaumānāṃ bhogānāmāptisādhanam || 68 ||  
  
68. svavarṇairiti | pūrvoktasya ṣaḍakṣaramantrasya ye ṣaṭ varṇāḥ taiḥ   
hṛdayādiṣaḍaṅgakalpanaṃ kāryamityarthaḥ | mantramahimānamāha -   
divyetyādinā |  
  
kalpadrumo manuḥ so'yamāśritānāṃ puraṃdara |  
nārāyaṇāt samudyatyā mama nityaṃ jagaddhite || 69 ||  
  
69. jagaddhite iti nimitte saptamī | jagaddhitanimittamityarthaḥ |  
  
agnīṣomavibhāgaste kathito vṛtrasūdana |  
kriyābhūtivibhedaśca kriyāśaktibhidāpi ca || 70 ||  
  
kriyāśaktiprabhāvaśca bījapiṇḍādibhedataḥ |  
bhūyaḥ śakra kriyāśakte ṛddhimetāvatīṃ śṛṇu || 71 ||  
  
iti śrīpāñcarātrasāre [ā: śrīpañcarātra; B: śrīpāñcarātre]   
lakṣmītantre agnīṣomavibhāgaprakāśo [ī: omits prakāśaḥ]   
nāmaikonatriṃśo'dhyāyaḥ || 29 ||  
p. 103)  
  
triṃśo'dhyāyaḥ   
  
śrīḥ -  
  
eṣā te kathitā śakra mayā śaktiḥ kriyātmikā |  
[ā, c, ḍ, F: īn 13 lines from here are omitted but given in ch.29 vide   
note on p.101] tasyā vyāptimavocaṃ te sūryasomāgnibheditām || 1 ||  
  
vyūhinīmapyavocaṃ te bījapiṇḍābhidhānataḥ |  
padamantrasvarūpaṃ ca tasyāḥ śakra nibodha me || 2 ||  
  
ajitānalasargāṇāṃ saṃyogaḥ piṇḍa ādimaḥ |  
kamalānalasargāṇāṃ yogaḥ piṇḍo dvitīyakaḥ || 3 ||  
  
3. ajito jakāraḥ | analo rephaḥ | sargo visargaḥ | jraḥ | kamalaḥ kakāraḥ | kraḥ |  
  
śvetādyāhlādisaṃyogastṛtīyaḥ piṇḍa ucyate |  
sūryorjavyāpināṃ piṇḍaścaturthastena madhyataḥ || 4 ||  
  
4. śvetaḥ phakāraḥ | āhlādī ṭakāraḥ | phaṭ | sūryo hakāraḥ | ūrja ukāraḥ | vyāpī   
binduḥ | huṃ |  
  
trīṇyastrāṇi tataḥ kālacakrāya hutabhukpriyā |  
tārakeṇānvitaścādau cakro'yaṃ padamantrarāṭ || 5 ||  
  
5. madhye trayaḥ phaṭmantrāḥ | tataḥ svāhā | oṃ jraḥ kraḥ phaṭ huṃ phaṭ 3   
kālacakrāya svāhā |  
  
naiva kiṃcidasādhyaṃ hi mantreṇānena vāsava |  
abhiyuktamanā [ī: abhiyuktā manāvasmin] asminna gacchati parābhavam ||   
6 ||  
  
yastu te kathitaḥ pūrvaṃ triyugārṇo manūttamaḥ |  
prabhāvamakhilaṃ tasya bhūyo vyākhyāmi vāsava || 7 ||  
  
7. triyugārṇaḥ ṣaḍakṣaramantraḥ | sahasrāra huṃ phaṭ iti |  
  
anāmarūpavaccakraṃ ṣāḍguṇyamahimojjvalam |  
dhyāyan sabījamāvartya mantraṃ bandhāt pramucyate || 8 ||  
  
kriyāśaktermadīyāyāstanuḥ sākṣānmahāmanuḥ |  
ṣaḍarṇo'tharvavedāntasaṃsthitaścakrabṛṃhitaḥ || 9 ||  
  
9. atharveti | atrāhirbudhnyasaṃhitāyāṃ viṃśādhyāye 21-24   
vacanānyanusaṃdheyāni |  
  
ṣaḍadhvamayamojasvi cakraṃ saudarśanaṃ param |  
bhāvayedakṣanābhyādivibhaktāvayavojjvalam || 10 ||  
  
amṛtādīn manorarṇānakṣādyaṅgeṣu cintayet |  
akṣe nābhau tathāreṣu nemau praghitadantayoḥ || 11 ||  
  
11. amṛtaṃ sakāraḥ | prakṛtyādītyādinā bhuvanādhvā nirdiśyate |  
  
prakṛtyādiviśeṣāntaistattvaiḥ saṃgrathitaḥ [c: saṃskṛtaḥ] pradhiḥ |  
māyā prasūtistraiguṇyamapi nemiḥ sudarśane || 12 ||  
  
padādhvaracitārāntā mantrā arasahasrakam |  
arānto vyūhamārgastho nābhistatra kalāmayī || 13 ||  
  
13. mantrādhvānamāha - mantrā iti |  
  
varṇādhvā hyakṣaparyanto madhye śaktirahaṃ parā |  
madantaḥ paramaṃ brahma grāhyagrāhakatojjhitam || 14 ||  
  
p. 104)  
  
madhye tu cintayet tāraṃ tārikāṃ tadbahiḥ smaret |  
tadbahiśca kriyābījaṃ tadbahiścādimākṣaram || 15 ||  
  
ityakṣakuhare jñeyaṃ kramādbījacatuṣṭayam |  
ābhyarādau tu sūryādīniti pūrvoktayā diśā || 16 ||  
  
hrasrākārasvarūpo yaḥ sa sahasravidhānvayī |  
sūryakālānaladvandvairaprameyādibheditaiḥ || 17 ||  
  
17. sūryetyādi | hraṃ hraṃ ityādibhirityarthaḥ |  
  
amṛtānalayugmaiśca tāvadbhistādṛśairapi |  
saṃhatya bhedayet kādīnagnīṣomamayaiḥ svaraiḥ || 18 ||  
  
18. amṛtetyādi | sraṃ srāṃ ityādibhirityarthaḥ |  
  
sūryasomānilān hitvā triṃśataṃ caikameva ca |  
aṣṭanyūnasahasraṃ tadakṣarāṇi syurañjasā || 19 ||  
  
19. sūryetyādi | hakāraṃ sakāraṃ yakāraṃ ca varjayitvetyarthaḥ | aṣṭanyūneti |   
31x16x2=992 akṣarāṇi jñeyāni |  
  
bījāṣṭakaṃ tu tārādi hrasrayuktaṃ bhavedatha |  
īśādyanupradeśasthaṃ [ā, c, ḍ: vahninā vyāptirucyate]   
vahnervāyupadāvadhi [ā, c, ḍ: īn verses 43 to 49 and then 34b to 42   
follow on here] || 20 ||  
  
20. pūrvoktaiḥ 992 akṣaraiḥ saha bījāṣṭakayoge sahasramakṣarāṇi | ahirbudhnye tu   
prakārāntareṇa sahasrākṣaratvamuktam (23 a 82, 83) |  
  
dattvā sūtrayugaṃ cārīṃ [ā: astrayugmaṃ cārīṃ ca] caturdhā   
vibhajedbhuvam |  
pañca pañcāśataṃ kuryādarāṇāṃ pratibhūmikam || 21 ||  
  
21. cārī tiryaggatiḥ | pañcabhirguṇitā pañcāśat 250 |  
  
sahasraṃ tānyarāṇi syusteṣu varṇasahasrakam |  
nyaset prāgādi somāntaṃ koṇasūtreṣu vai tataḥ || 22 ||  
  
nyasenmantrādhvavartinyaścatasro'gniguṇāḥ kramāt |  
jayā ca vijāa caiva ajitā cāparājitā || 23 ||  
  
23. vartinyaḥ vartinīrityarthaḥ | mantradevatā ityuttareṇānvayaḥ |  
  
agnyādīśānaparyantasūtrasthā mantradevatāḥ |  
arāṇi pūrayantī sā nemiḥ saudarśanī sthitā || 24 ||  
  
aranemyantarasthāni sarvāstrāṇi ca vāsava |  
pravartakāni purataḥ sarvāstrāṇi puraṃdara || 25 ||  
  
nivartakāni purataḥ śirobhiḥ śastracihnitaiḥ |  
kṛtāñjalīni dṛptāni dhyāyedubhayataḥ samam || 26 ||  
  
nemikṣetre mahālakṣmīḥ pūrvasyāṃ diśi saṃsthitā |  
dakṣiṇasyāṃ mahāmāyā paścimāyāṃ sarasvatī || 27 ||  
  
saumyāyāṃ diśi vijñeyā mahiṣāsuranāśanī |  
tadbahiḥ parito devā brahmādyāstu trimūrtayaḥ || 28 ||  
  
turyādiśaktisaṃyuktā avatārāstataḥ param |  
prakṛtyādiviśeṣāntaṃ caturviṃśatisaṃmitam || 29 ||  
  
29. turyādīti | jāgratsvapnasuṣuptiryākhyetyarthaḥ | avatārāḥ vyūhāḥ |  
  
pradhipūrve sthitaṃ bhāge tattvajātamanukramāt |  
bhavopakaraṇā devā madhyame pariniṣṭhitāḥ || 30 ||  
  
pṛthak caramabhāgasthā bhauvanā bhuvanaiḥ saha |  
brahmāṇḍodarasaṃrūḍhā [ā: saṃrūḍhaṃ] bhūrbhuvaḥsuvarādikāḥ   
[ā: ādikam] || 31 ||  
  
mervādayo'khilāḥ śailā gaṅgādyāḥ saritastathā |  
kṣīrābdhyādyāḥ samudrāśca dvīpā jambvādisaṃjñitāḥ || 32 ||  
  
vaimānikagaṇāḥ sarve grahāḥ sūryādayastathā |  
nakṣatratārakātārābhūtapretādayastathā || 33 ||  
  
tisrastriṃśacca yāḥ koṭyastridaśānāṃ puraṃdara |  
samāśritāḥ pradhiṃ tāstu saraghā iva sāragham || 34 ||  
  
34. tisra ityādi | trayastriṃśadityarthaḥ | saraghāḥ madhumakṣikāḥ | sāraghaṃ   
madhu |  
  
p. 105)  
  
ayute dve sureśāna hyubhayoḥ pradhipārśvayoḥ |  
[ā, c, ḍ: īn verses 35b to 49 are in a different order. Vide note on page   
104] agnayaḥ parivartante pravartakanivartakāḥ || 35 ||  
  
kālānalasahasrābhāḥ sphūrjajjvālākulākulāḥ |  
pravartakānalāstatra daityadānavadāhinaḥ || 36 ||  
  
dhīrāḥ praśāntagambhīrāḥ prasannāstigmatejasaḥ |  
nivartakā mamecchātaḥ śamayanti pravartakān || 37 ||  
  
sudarśanamanorante yattat saṃkarṣaṇodbhavam |  
lāṅgalāstraṃ mahāghoraṃ sarvasaṃhārakārakam || 38 ||  
  
38. lāṅgalāstram phaṭ mantraḥ |  
  
tiryak sthitasya nemyante tasya pūrvārdhasaṃbhavāḥ |  
pravartakāstadūrdhvāṃśasaṃbhavāstu nivartakāḥ || 39 ||  
  
agnīṣomamayā ete pravartakanivartakāḥ |  
agnīṣomamayāstrotthā taduthā cāstrasaṃtatiḥ || 40 ||  
  
dve'yute śṛṇu mūrtīstvaṃ vahnīnāṃ vividhātmanām |  
yāḥ smṛtvā puruṣo ghoramāpadarṇavamuttaret || 41 ||  
  
41. dve ayute iti chedaḥ | sandhirārṣaḥ |  
  
aśeṣabhuvanādhāraścaturgatyūrjabindumān |  
piṇḍo'yaṃ tārakaḥ pūrvaṃvahnīnāṃ vapurucyate [ā:   
vahnervāyupadāvadhi] || 42 ||  
  
42. aśeṣabhuvanādhāraḥ rephaḥ | caturgatiḥ yakāraḥ | ūrjaḥ ūkāraḥ |   
  
amṛtādhāravahnyūrjabindumāṃstārapūrvakaḥ |  
piṇḍo nivartakādīnāṃ divyā tanurudīryate || 43 ||  
  
43. amṛtādhāraḥ vakāraḥ |  
  
pradhiṃ kālapumavyaktavyaktasaptakarūpataḥ |  
vibhajya daśadhā tattadrūpavarṇapurogamaiḥ || 44 ||  
  
prāgbhāgādikrameṇaiva svarapūrvaiḥ svarāntimaiḥ |  
sūryānalayugaiḥ kādyairaṣṭābhirbījanāyakaiḥ || 45 ||  
  
yuktāstāranamo'ntāstāḥ pravartakanūrlikhet |  
amṛtāgniyugaireva nivartakatanūstathā || 46 ||  
  
ekaikāgneḥ śikhāḥ sapta ghorāḥ śāntāśca saṃsmaret |  
āditaḥ sapta yugmādyāḥ svarasaṃbheditāḥ kramāt || 47 ||  
  
sūryāgniyugasaṃbhūtā amṛtāgniyugotthitāḥ |  
vargāntaśca pradhānaśca siddhido vāmanastathā || 48 ||  
  
48. sūryāgniyugaṃ hra iti | amṛtāgniyugaṃ sra iti | vargāntaḥ hakāraḥ |   
pradhānaḥ makāraḥ | siddhidaḥ bhakāraḥ | vāmanaḥ bakāraḥ |  
  
śvetaśca tattvadhāraśca jhaṣaḥ śāśvata eva ca |  
chāndaḥpatistathā cakrī kālādyarṇāḥ sabindukāḥ || 49 ||  
  
49. śvetaḥ phakāraḥ | tattvadhāraḥ ñakāraḥ | jhaṣaḥ jhakāraḥ | śāśvata   
jakāraḥ | chandaḥpatiḥ chakāraḥ | cakrī cakāraḥ | kālaḥ makāraḥ |  
  
nābhyarāntasthasūtrastharūpāścatvāra aiśvarāḥ |  
areṣu parito devāḥ keśavādyā vyavasthitāḥ || 50 ||  
  
svaiḥ svaiścihnaiḥ sarojādyairdhyeyā dāmodarāntimāḥ |  
aranemyantasūtrasthāḥ padmanābhādayo'khilāḥ || 51 ||  
  
sarve samanvitā devāḥ svāmiḥ svāmiśca śaktibhiḥ |  
prāgbhāge kamalā devī dakṣiṇe kīrtirujjvalā || 52 ||  
  
52. śaktayo lakṣmīkīrtyādayaḥ atraiva viṃśādhyāye uktāḥ |  
  
jayā tu paścime bhāge māyā bhāge tathottare |  
pratyekaṃ koṭisaṃkhyābhiḥ śaktibhiḥ parivāritāḥ || 53 ||  
  
adhitiṣṭhanti te'bhīkṣṇaṃ sahasrāraṃ sudarśanam |  
kālacakramanādyantamaṃsya tejaḥ prakīrtitam || 54 ||   
  
p. 106)  
  
saṃvatsarartumāsārdhamāsāhorātrasaṃjñitaiḥ |  
akṣanābhyaranebhyantaiḥ kḷptapañcavibhaktikam || 55 ||  
  
55. vibhaktirvibhāgaḥ |  
  
dhriyante [ā: śrayante] kālacakreṇa pumādyāḥ pañca pañca ca |  
sahasrāreṇa cakreṇa nemyarapradhiśobhinā || 56 ||  
  
56. pañca pañca pañcaviṃśatiḥ | pumāṃsamārabhya pṛthivīparyantā   
mādikāntavarṇadevatāḥ |  
  
dhriyante [ā: vidyante] ca ṣaḍadhvāno varṇatattvakalādayaḥ |  
sarvatattvamayaṃ dehaṃ vaiṣṇavaṃ puruṣottamam || 57 ||  
  
dhāryate bhrāmyate caiva yantrārūḍhamidaṃ param |  
nābhikandasthitenaiva sahasrāreṇa neminā || 58 ||  
  
cakreṇānena hanyante rakṣodaiteyadānavāḥ |  
nānāmantrātmanā tena tadantaḥ susthitena ca || 59 ||  
  
vidhvaṃsayati śatrūṃśca smṛtamātramanantaram |  
abhyasyamānamaniśaṃ sahasrāramidaṃ naraiḥ || 60 ||  
  
kleśakarmāśayān doṣānaśeṣān kṣapayet kṣaṇāt |  
bījaṃ piṇḍaṃ ca saṃjñāṃ ca mūrtiṃ ceti catuṣṭayam || 61 ||  
  
puṣyatyetat sahasrāraṃ cakramādyantavarjitam |  
[ḍ: omits three line from here] sūryenduvahnibhirvyāpya   
viśvametaccarācaram || 62 ||  
  
āgneyī prathamā mūrtiḥ śaktirdivyā kriyāhvayā |  
sahasrārasvarūpeṇa sṛjatyavati hanti ca || 63 ||  
  
sūryendu vahnibhirvyūhairvyūhyeyaṃ hi kriyābhidhā |  
uditā te sureśāna bhūyaścaināṃ nibodha me || 64 ||  
  
ityevaṃ kathito vyūhaḥ sūryasomāgnirūpakaḥ |  
vyūhinīṃ tāmimāmadya kriyāśaktiṃ nibodha me || 65 ||  
  
iti śrīpāñcarātrasāre [ā: śrīpañcarātra; B: śrīpāñcarātre]   
lakṣmītantre kriyāśaktiprakāśo nāma triṃśo'dhyāyaḥ || 30 ||  
p. 107)  
  
ekatriṃśo'dhyāyaḥ   
  
śrīḥ -  
  
yā sā ṣāḍguṇyatejaḥsthā kriyāśaktiḥ prakāśitā |  
āgneyaṃ rūpamāśritya sā dhatte pauruṣaṃ vapuḥ || 1 ||  
  
1. ṣāḍguṇye tatrāpi tejasi pradhānatayāvasthitetyarthaḥ |  
  
sarvāstraśastrasaṃsyūtaṃ [ā, B, c, ṅ: saṃsthaṃ taṃ]   
sūryasomāgnimūlakam |  
mahat sudarśanaṃ nāma nānārūpopaśobhitam [ā, B, c:   
nānāvyūho] || 2 ||  
  
2. sudarśanasya sarvaśastrāstranibiḍatvamahirbudhnyasaṃhitāyāṃ viṃśādhyāye   
uktam | sahasrāretyakṣarasvarūpamabhipretya sūryasomāgnimūlakatvoktiḥ |  
  
tasya madhye sthitā [B: kriyā] śaktiḥ pauruṣīṃ tanumāsthitā [B:   
āśritā] |  
saumyāgneyasvarūpeṇa [ā, B, c, ṅ:   
svasaumyāgneyarūpeṇa] tattatkālavyavasthayā || 3 ||  
  
3. bhaktapripālanaduṣṭaśikṣaṇarūpakāryamanurudhya saumyāgneyasvarūpatvoktiḥ   
|  
  
purastāddarśitastasyā [B, c: tasya] vācakaste caturvidhaḥ |  
tatra saṃjñāmayo mantro bhūyasā balavattaraḥ || 4 ||  
  
4. bījapiṇḍasaṃjñāpadarūpeṇa cāturvidhyam |  
  
tasya vyākhyāmimāṃ śakra gadantyā me niśāmaya |  
yā sā somātmikā śaktirunmeṣaḥ prathamo hareḥ || 5 ||  
  
mūlaśaktirahaṃ śrīḥ sā prathamākṣarasaṃsthitā |  
amṛtā tṛptirūpā ca somātmā cākhileśvarī || 6 ||  
  
6. prathamākṣaraḥ sakāraḥ | tasyāmṛtādirūpatvamāha - amṛtetyādinā |   
tṛptisomāvapi sakāraparau |  
  
amṛtīkaraṇaṃ kuryāt sargasyendukalāsthitā [ā, B, c:   
kalāstathā] |  
śiraḥpadmādayo mantrāḥ parameśvarayuktayā || 7 ||  
  
anayā sṛtayā [B: sūtayā] kuryāttṛptiṃ saṃsiddhimeva ca |  
sṛṣṭikṛtsaṃyutā seyaṃ jīvaśaktiḥ sanātanī || 8 ||  
  
trailokyaiśvaryadopetā vāyuveśmākṣarasthitā |  
tārākārā ripormūrdhni cintyocchedanasiddhaye [ā, B: cintye-] || 9   
||  
  
aprameyopagūḍhāyā agnīṣomamayījuṣaḥ |  
asyāḥ śakteḥ samudbhūtaṃ sūktaṃ pauruṣamujjvalam || 10 ||  
  
10. asyā iti | prathamākṣararūpāyā ityarthaḥ | sakārāt pauruṣaṃ   
sūktamudbhūtamityarthaḥ | tathā cāhirbudhnyasaṃhitā -   
akṣarādādimādasyāḥ sūktaṃ pauruṣamudgatam | dvitīyākṣarasaṃbhūtaṃ   
śrīsūktaṃ nāma yanmune || (18.33) iti |  
  
etadādīni sūktāni sahasramṛṣayo viduḥ |  
nityamāpyāyate mantraḥ so'yamagnijuṣā mayā || 11 ||  
  
tattatkāryajuṣā tattadvarṇaśaktitrayījuṣā |  
anayā yanna sādhyeta na tadasti jagattraye || 12 ||  
  
12. śaktitrayī sūryasomāgniśaktayaḥ |  
  
p. 108)  
  
sute sā sakalāḥ śaktīranujānāti tāḥ punaḥ |  
saṃharantī punaścaitā [B, ḍ: enāḥ] iti ca smaryate tataḥ || 13 ||  
  
svamunmeṣamadhiṣṭhāya paramātmā sa śaktirāṭ |  
udito jagato'rthāya hetidevaḥ sanātanaḥ || 14 ||  
  
14. hetidevaḥ sudarśanaḥ |  
  
sūryaśca bhoktṛtāṃ prāpya prāṇayan prāṇa iṣyate |  
[B: omits four lines from here] ātmānaṃ darśayatyeṣa   
trailokyaiśvaryadānvitaḥ || 15 ||  
  
15. sūryo hakāraḥ | prāṇo'pi sa eva |  
  
hṛtpuṇḍarīkamadhyasthaṃ yaṃ vicinvanti yoginaḥ |  
yathāvad dhyāyato vedhyaṃ mukteṣorvegavattayā || 16 ||  
  
16. muktasyetyādi | ativegenetyarthaḥ |  
  
prakarṣeṇonnayan prāṇān prāṇa ityeṣa [ā, c: eva] śabdyate |  
indumaṇḍalasaṃvīto vyāpimānaprameyavān || 17 ||  
  
17. vyāpī anusvāraḥ |  
  
jihvāmūlasthito dhyāto vākpravṛttiṃ niyacchati |  
aṃmaṇḍale sthito dhyātaḥ sa eva hi sudhāṃ [c: sudhāḥ] sravan || 18 ||  
  
18. jihvāmūleti kaṇṭhasthānam | aṃmaṇḍalamanusvāraḥ |  
  
[ḍ: breaks abruptly here] nirviṣīkaraṇaṃ dhyātaḥ karoti jagatāmapi |  
rāmopagūḍhādasmāddhi [B: tasmāddhi] śriyaḥ sūktaṃ samudgatam || 19   
||  
  
19. rāmopagūḍhāditi | ikārasahitādityarthaḥ |  
  
etadādīni sūktāni sahasramṛṣayo viduḥ |  
tattatkālajuṣā tattadvarṇaśaktitrayījuṣā || 20 ||  
  
anena yanna sādhyeta na tadasti jagattraye |  
hanyate sakalaṃ lokaṃ gamayatyamalaṃ padam || 21 ||  
  
21. hanyata ityādinā hakāranirvacanaṃ kriyate | hana hiṃsāgatyoḥ iti   
dhātvarthamabhipretyāha - gamayatīti |  
  
tyājayatyakhilaṃ kleśaṃ gamyate yogacintakaiḥ |  
hetyevaṃ kathyate sadbhirevaṃ nirvacanasthitaiḥ || 22 ||  
  
aśeṣabhuvanādhārā saṃkalpaprabalīkṛtā |  
pratyabhijñāyate saiva śaktiryā paramātmanaḥ || 23 ||  
  
23. aśeṣabhuvanādhāro rephaḥ |  
  
saratyasyāścalaṃ sarvaṃ sriyate sakalaiḥ sadā |  
pṛthivī saṃsthitā seyaṃ stambhe sṛtyā niyujyate || 24 ||  
  
24. srā ityasya nirvacanamāha - saratīti | sarati gacchatītyarthaḥ | sriyate gamyate   
prāpyata ityarthaḥ | sṛtyāḥ gamanāt stambhe stambhane niścalatva iti yāvat |   
gamanāt nivartya stabdhatayā niyamyata ityarthaḥ |  
  
saho nāma balaṃ tatra ramate tat sahasradhā |  
sahasrati sahasrā syādagnīṣomātmano mama || 25 ||  
  
25. sahasrā iti samudāyasya prakārāntareṇa nirvacanamarthaṃ cāha - saha   
ityādi | sahasśabdāt balārthakādupari ramavātorniṣpannasya ra ityasya saṃyojane   
sahasreti rūpam |  
  
agniṣomamayī sā me śaktiḥ sarvakriyākarī |  
susaṃkalpasamiddhā sā tejasāṃ rāśirūrjitā || 26 ||  
  
26. ra ityasya nirvacanamāha - agnītyādinā | kālapāvakatāṃ repharūpatām |   
kevalīti śaktiviśeṣaṇam |  
  
saṃprāpyaivānalaṃ bhāvaṃ kālapāvakatāṃ gatā |  
retyevaṃ kevalī bhūtvā jvalatyaviratodayā || 27 ||  
  
parameśvarabhūtā sā paramāścaryakāriṇī |  
ra ityeva mahāśaktirmadīyādyā kriyāhvayā || 28 ||  
  
p. 109)  
  
saṃkhyānantyaṃ sahasraṃ syādarānantyaṃ taducyate |  
varmāstrayoḥ svarūpaṃ ca darśitaṃ te puraṃdara || 29 ||  
  
29. nirvacanāntaramāha - saṃkhyetyādinā | sahasrāṇyanantāni arāṇi yasyeti   
samāsaḥ |  
  
dhruvaśca praṇavo'syādiḥ pūrvameva nirūpitaḥ |  
evameva mahāmantraḥ śabdabrahmodgato rasaḥ || 30 ||  
  
30. dhruvaḥ praṇavaḥ |  
  
ātharvaṇī mahāśaktiḥ kriyāśakteḥ priyā [c: mahā] tanuḥ |  
trayīsāro hyatharvākhyā pañcaparvā mahāśrutiḥ || 31 ||  
  
31. pañcaparveti | nakṣatravidhānavidhividhānasaṃhitāśāntirūpapañca-  
  
मन्त्रेण सूयतेऽनेन सारेणेव वनस्पतिः ।  
अस्य त्वङ्गविधानज्ञाः षडङ्गानि प्रचक्षते ॥ ३२ ॥  
  
३२। भूसारेण वृक्ष इवाभिवृद्धेत्यर्थः । षडङ्गानि   
हृदयादिषडङ्गानि ।  
  
गायत्रीमपि चक्राख्यां प्राकारं चाग्निसञ्ज्ञितम् [च्: सञ्ज्ञकम्] ।  
गोपनाद्वरुणोत्सेधात् सोदयादमृतात्तथा ॥ ३३ ॥  
  
३३। गोपन आकारः । वरुणो वकारः । उदय उकारः । अमृतः सकारः । वां सुं   
इति मन्त्रः ।  
  
ऊर्ध्वं चक्राय च स्वाहा हृदादिस्तु शिखावधि ।  
सूर्यज्वालापदाच्चोर्ध्वं महायुक्तात् सुदर्शनात् ॥ ३४ ॥  
  
३४। हृदादिः हृदयशिरः शिखारूपः । मयायुक्तेति । महासुदर्शनायेति   
विवक्षितम् ।  
  
ऊर्ध्वं चक्राय च स्वाहा वर्माद्योऽस्त्रान्तको विधिः ।  
नमश्चक्राय तस्यान्ते विद्महेऽसौ चतुर्युगः ॥ ३५ ॥  
  
३५। वर्माद्य इति । कवचनेत्रास्त्राणि । चतुर्युगः अष्टाक्षरः । नमश्चक्राय   
विद्महे इति ।  
  
ज्वालाय च सहस्रान्ते धीमहीति नवार्णकः ।  
[आ, ब्, च्: ओमित्स् थिस् लिने] तन्नः प्रचोदयान्मध्ये चक्र   
इत्यष्टवर्णकः ॥ ३६ ॥  
  
३६। सहस्रज्वालाय धीमहि । तन्नश्चक्रः प्रचोदयात् इति मन्त्रः ।  
  
मुष्टिं वितर्जनीं कृत्वा तर्जनीं तर्जसंस्थिताम् ।  
परितो भ्रामयेद्वह्निं ध्यायन् प्राकारसंस्थितम् ॥ ३७ ॥  
  
अन्योन्यसम्मुखे पाणितले वै दक्षिणोत्तरे ।  
कनिष्ठाङ्गुष्ठयोरग्रे श्लिष्टे दीर्घास्तथापराः ॥ ३८ ॥  
  
परितो भ्रामयेदेवं चक्रमुद्रेयमीरिता ।  
अङ्गमुद्रास्तु वक्ष्यन्ते शक्तिग्रासमनुं शृणु ॥ ३९ ॥  
  
पवित्रमनलारूढं सव्यापि प्रणवात् परम् ।  
महासुदर्शनेत्येवं चक्रराजं महाध्वगम् ॥ ४० ॥  
  
४०-४३। पवित्रमित्यादि । ॐ प्रं महासुदर्शन चक्रराज महाध्वग अस्तगत   
सर्वदुष्टभयङ्कर छिन्धि छिन्धि भिन्धि भिन्धि विदारय विदारय   
परमन्त्रान् ग्रस ग्रस भक्षय भक्षय भूतानि त्रासय त्रासय इत्यस्यानन्तरं   
कवचमन्त्रमस्त्रमन्त्रं च संयोज्यान्ते स्वाहापदं संयोजयेत् । एष   
शक्तिग्रासमन्त्रः ।  
  
ततोऽस्तगततेत्यस्मात् सर्वदुष्टभयङ्कर ।  
छिन्धी छिन्धीत्यतः पश्चाद्भिन्धि भिन्धि प्रकीर्तयेत् ॥ ४१ ॥  
  
विदारयद्वयं पश्चात् परमन्त्रान् ग्रस ग्रस ।  
द्विर्भक्षयेति भूतानि त्रासयेति द्विरुच्चरेत् ॥ ४२ ॥  
  
वर्मास्त्रवह्निजायाः स्युः शक्तिग्रसनकृन्मनुः ।  
स्वयं सुदर्शनो भूत्वा मन्त्रमुच्चारयन्निमम् ॥ ४३ ॥  
  
शक्तिं मुखहृदादिभ्यः परस्याचूषयेद्धिया ।  
षडक्षरस्य मन्त्रस्य शृणु ध्यानं पुरन्दर ॥ ४४ ॥  
  
प्। ११०)  
  
न्यस्ताङ्गश्चक्रमुद्राभिर्वह्निप्राकारमध्यगः [ब्: न्यस्ताभिः-  
sahasrāramahācakramayutāgnicayotkaṭam || 45 ||  
  
45-51. sudarśanadhyānamāha - nyastāṅga iti | kṛtāṅganyāsa   
ityarthaḥ | cakramudrā cātraivādhyāye aṣṭatriṃśe śloke pratipāditāḥ   
vahniprākāraśca saptatriṃśe śloke | sudarśanavarṇanaṃ sahasrāretyādinā |   
cakramadhye cakrarūpiṇaḥ paramātmanaḥ dhyānaṃ prastauti -   
akṣasthamityādinā | dakṣiṇakaradhṛtāyudhānyāha - cakramityādinā |   
vāmakarasthāyudhānyāha - śaṅkhamityādinā | dakṣiṇaṃ   
samarthamityarthaḥ | aṣṭabhujasudarśanadhyānaṃ vistarato'hirbudhnyasaṃhitāyāṃ   
catuścatvāriṃśādhyāye pratipāditamanusaṃdheyam | udyajjānumiti   
pratyālīḍhākhyā samarodyamāvasthitiḥ vivakṣitā |   
  
ṣaḍadhvamayamudbhrāntaṃ dhyāyenmacchaktijṛmbhitam |  
akṣasthaṃ paramātmānaṃ nārāyaṇamanāmayam || 46 ||  
  
cakrarūpiṇamīśānaṃ dhyāyet kuṅkumasaṃnibham |  
pītāmbaradharaṃ divyaṃ muktālaṃkāramaṇḍitam || 47 ||  
  
enamaṣṭabhujaṃ dhyāyenmahāvyasanasamplave |  
udyajjānumanekāstraṃ sthitaṃ paramaśobhanam || 48 ||  
  
cakraṃ musalamuddāmamaṅkuśaṃ sarasīruham |  
yāmye karacatuṣke'tha vāme bhujacatuṣṭaye || 49 ||  
  
śaṅkhaṃ bāṇayutaṃ cāpaṃ pāśaṃ gurvī gadāmapi |  
dadhānaṃ dakṣiṇaṃ divyaṃ daṃṣṭrābhāsvaritānanam || 50 ||  
  
piṅgākṣaṃ piṅgakeśāḍhyaṃ jvālāmālāpariṣkṛtam |  
atha ṣoḍaśahastaṃ ca dhyāyeddevaṃ sudarśanam || 51 ||  
  
paraiḥ paribhave prāpte pratīkāravivarjite |  
sthitāvanavakḷptāyāmapi nirjitya vairiṇaḥ || 52 ||  
  
bhaye mahati saṃjāte coravyāghradvipādibhiḥ |  
pratyālīḍhasthitaṃ devaṃ vairivargadigunmukham || 53 ||  
  
53-60. pratyālīḍhākhyā sthitiḥ idyajjānumiti pūrvaṃ sūcitā | ṣoḍaśasu   
bhujeṣu dakṣiṇabhujāṣṭakāyudhānyāha - śaktyetyādinā |   
vāmabhujāṣṭakāyudhānyāha - śaṅkhenetyādinā | saṃsyūtatattvayeti |   
caturviṃśatitattvamayyetyarthaḥ | vanamālāsvarūpakathanametat | ata evāsyā   
bhūtamāletyapi vyavahāraḥ | adhvaṣaṭkaṃ varṇādhvādi |  
  
prahārodyogibhiḥ pīnairbhujairūrdhvairalaṃkṛtam |  
śaktyā dīptena khaḍgena vahninā ca śatārciṣā [B, F: hutārciṣā] ||   
54 ||  
  
aṅkuśenātha daṇḍena kuntenātha jvalattviṣā |  
paraśvadhena cakreṇa dakṣiṇādhaḥkaraiḥ kramāt || 55 ||  
  
śaṅkhena cāpamukhyena pāśenātha [B, F: pāśamukhyena   
cāpenātha] halena ca |  
kuliśena gadāstreṇa musalenātha śūlataḥ || 56 ||  
  
ūrdhvādadhaḥ sthitairvābhaiḥ pradīptairāyudhairyutam |  
daṃṣṭrāniṣṭhyūtaghorāgnijvālākolāhalākulam || 57 ||  
  
saṃsyūtatattvayākīrṇaṃ divyayā vanamālayā |  
ghorāṭṭahāsasaṃtrāsadravaddaityendradānavam || 58 ||  
  
jvālākulajvaladdaityamedomedurapāvake [c, F: jvālākulaṃ   
daityamedomeduraṃ pāvake tathā] |  
ayutāyutavahnināmāspade dīptatejasām || 59 ||  
  
adhvaṣaṭkamaye cakre cakriṇaṃ cakramuttamam |  
dhyāyedevaṃvidhaṃ devaṃ bhaye mahati mānavaḥ || 60 ||  
  
p. 111)  
  
evaṃ dhyātvā punardhyāyeccaturbāhuṃ sudarśanam |  
anyathā naiva śāntiḥ syādasti tejastathā hareḥ || 61 ||  
  
61. etasya dhyānena sarvāriṣṭaśāntīrahirbudhnyasaṃhitāyāṃ   
saptacatvāriṃśādhyāye varṇitā draṣṭavyā |   
  
ghoraśāntavibhedena [B: ghoraśāntādi] pauruṣaṃ dhyānamīritam |  
iti te suraśārdūla dhyānamanyacca me śṛṇu || 62 ||  
  
prakārāḥ pauruṣā ye ye dhyāne'smin parivarṇitāḥ |  
tān sarvān manmayāneva [ā, ṅ: tāṃstānnāma-]   
saṃsmarecchīghrasiddhaye || 63 ||  
  
atyadbhutamidaṃ śakra rahasyaṃ te prakīrtitam |  
bhūyo rahasyamanyacca śṛṇu me surapuṃgava || 64 ||  
  
āgneyī yā madīyā te purā śaktiḥ prakīrtitā |  
sūryakoṭyarbudābhāsā vahnikoṭyarbudopamā || 65 ||  
  
indukoṭyarbudābhāsā mama spandamayī tanuḥ |  
amṛtaṃ paramātmānamaśeṣabhuvanādhṛtim || 66 ||  
  
66. spandamayī kriyāmayī | amṛtaṃ sakāraḥ | paramātmā hakāraḥ |   
aśeṣabhuvanādhṛtiḥ rephaḥ |  
  
āsthāya pañcabindvātmā spṛśantī vyāpinaṃ param |  
hitāya sarvabhūtānāmudeti parameśvarāt || 67 ||  
  
67. pañcabinduḥ īkāraḥ | vyāpī anusvāraḥ |  
  
tāmakṣaṃ kalpayecchaktiṃ tatprabhāṃ nābhimaṇḍalam |  
[B: omits two lines from here] arāṇi ṣaṇmanorarṇān sūryoddāmau   
sabindukau || 68 ||  
  
68. arāṇi ṣaḍiti ṣaḍaracakraṃ vivakṣitam | sūryoddārmau hu iti |  
  
susthitau nemigau dhyāyeccheṣaṃ tu pradhimaṇḍalam |  
ātmānaṃ madhyato dhyāyet svaṃ māyāparamātmanoḥ || 69 ||  
  
69. śeṣamiti | phaḍityetadityarthaḥ |  
  
sūryānalāntarasthaṃ ca nirasyan saṃsmarejjanam |  
dhyāyannaniśamevaṃ hi yogī dhyānaparāyaṇaḥ || 70 ||  
  
vidhūya nikhilaṃ doṣaṃ sāṃsārikamaśeṣataḥ |  
mayi bhaktiṃ parāṃ prāpya māmevānte samaśnute || 71 ||  
  
antarā paramātmānamamṛtaṃ ca sthito japan |  
manīṣī manasā nityaṃ pīyūṣāpyāyanaṃ smaret || 72 ||  
  
sudhayāplāvyamāno hi srutayā [B, c: sudhayā] śaktikoṭarāt |  
prāṇena prāṇyamānaśca dagdhadoṣo'nalatviṣā || 73 ||  
  
73. prāṇena hakāreṇa | analo rephaḥ |  
  
pañcabindukriyālābhādaiśvaryaṃ paramāsthitaḥ |  
saṃtatābhyāsayogena vaśī yukto jitendriyaḥ || 74 ||  
  
vihāya sakalaṃ kleśaṃ veṣamāsthāya māmakam |  
dṛpto jātabalo yogī kriyayā sarvato vaśī || 75 ||  
  
īśvaraḥ paramo bhūtvā sarvavyāptimayaḥ sthitaḥ |  
māmeva māmakaṃ dhāma matprasādādupāśnute || 76 ||  
  
yā kriyā sā cidākhyātā yā cittiḥ sā parā kriyā |  
ete saparamānandāstrayaste parikīrtitāḥ || 77 ||  
  
77. svasvarūpasya kriyācidānandarūpatāmāha - yeti |  
  
akhaṇḍaikā parā śaktiścitkriyānandarūpiṇī |  
vaiṣṇavī sā parāhaṃtā sāhaṃ sarvārthapūraṇī || 78 ||  
  
p. 112)  
  
svācchandhyānmama saṃkalpo [F, ṅ: saṃkalpāt] dvidhaivaṃ   
pravijṛmbhate |  
ekā śaktiḥ kriyāhvānā mahābhūtirathāparā || 79 ||  
  
79. dvidheti | kriyāvibhūtibhedenetyarthaḥ |  
  
sāmānyato'nayoḥ śakra sthitāhaṃ parameśvarī |  
eṣā te sakalā śaktiḥ kriyārūpā pradarśitā || 80 ||  
  
sthūlasūkṣmaparatvena tārikāyā niśāmaya |  
nimīlitakriyākārā spaṣṭaiśvaryasvarūpiṇī || 81 ||  
  
81. anantarādhyāyaviṣayabhūtabhūtiśaktivarṇanamavatārayati - nimīliteti |   
bhūtiśaktirūpe kriyāśaktiḥ nimīlitāsta ityarthaḥ | spaṣṭeti | aiśvaryaṃ vispaṣṭaṃ   
bhavatītyarthaḥ |  
  
tanuḥ ṣāḍguṇyarūpā me bhūtiḥ sā tārikāhvayā |  
tasyāḥ sthūlādirūpāṇi yathāvanme niśāmaya |  
ucyamānāni deveśa sāvadhānena cetasā || 82 ||  
  
iti śrīpāñcarātrasāre [ā: śrīpañcarātra; B: śrīpāñcarātre]   
lakṣmītantre sudarśanaprakāśo nāmaikatriṃśo'dhyāyaḥ || 31 ||  
p. 113)  
  
dvātriṃśo'dhyāyaḥ  
  
śrīḥ -  
  
yā hyeṣā paramā vidyā tārikā bhavatāriṇī |  
sthūlaṃ sūkṣmaṃ paraṃ ceti tasyā rūpatrayaṃ śṛṇu || 1 ||  
  
1. vidyā cidrūpetyarthaḥ | bhavatāriṇītyanena tārikāyā anvarthatvamāha |  
  
pañcavarṇaṃ caturvarṇamiti sthūlātmakaṃ vapuḥ |  
trivarṇā sūkṣmasaṃjñā me parā viṣṇumayī sthitā || 2 ||  
  
2. hrīṃ iti bindorupari ghaṇṭānādavat śrūyamāṇaṃ nādaṃ saṃyojya   
pañcavarṇatvaṃ taṃ vihāya caturvarṇatvamupapādanīyam | trivarṇeti |   
īṃrūpetyarthaḥ | pararūpamāha - viṣṇumayīti | kevalekārarūpetyarthaḥ |  
  
imāstisro hyavasthā me pratyekaṃ tu tridhā tridhā |  
sthūle tu yā parāvasthā paramātmāśrayā tu sā || 3 ||  
  
3. pratyekaṃ tridheti | sthūlarūpe sthūlasūkṣmapararūpeṇa sūkṣmarūpe   
sthūlasūkṣmapararūpeṇa pararūpe'pi sthūlasūkṣmapararūpeṇeti traividhyamiti   
bhāvaḥ | sthūle pararūpamāha - sthūle tviti | paramātmā hakāraḥ |  
  
aśeṣabhuvanādhāraviṣṇuvyāpisamāśrayā |  
bhoktṛbhogyātmikā ceyaṃ tasyā rūpaṃ nibodha me || 4 ||  
  
4. aśeṣabhuvanādhāro rephaḥ | viṣṇuḥ īkāraḥ | vyāpī anusvāraḥ | āhatya hrīṃ   
bhavati |  
  
aśeṣabhuvanādhāranilayavyāpijanmanā |  
paramātmādikenaiva lalāṭataṭameyuṣā || 5 ||  
  
5. lalāṭataṭameyuṣetyasya rūpeṇeti śeṣaḥ |  
  
ākramya vaiṣṇavaṃ rūpaṃ sve punaḥ pratitiṣṭhati |  
tārakāraṇanādena śobhamānā haripriyā || 6 ||  
  
6. ākramyeti vaiṣṇavarūpasyānabhivyaktirucyate |  
  
bhoktṛbhogyādikaṃ sarvaṃ bhuvanaṃ bibhratī dhiyā |  
vyāpinaṃ sarvato devī paramātmānamāśritā || 7 ||  
  
tāvattayā sthitā viṣṇurūpā sthūlā gatiḥ parā |  
pañcakṛtyakarī śaktistrividhaiśvaryabṛṃhitā || 8 ||  
  
8. tāvattayeti | bhoktṛbhogyarūpeṇetyarthaḥ | atha sthūle sūkṣmamāha -   
pañcakṛtyetyādi | sargādīni pañca kṛtyāni |  
  
prāṇayantī [ā, B: prāṇayantaṃ] śriyā devaṃ   
jṛmbhamāṇodadhiprabham |  
āśritya hyānalaṃ bhāvamiyaṃ sūkṣmā gatirmatā [c: mama] || 9 ||  
  
sṛṣṭyādikaṃ vidhāyātha vyomasthaṃ paramāsthitā |  
sarvāścaryakarī devī sṛṣṭisthityantakāraṇam || 10 ||  
  
10. sthūle sthūlarūpamāha - sṛṣṭyādikamiti | sarvāścaryetyādi | pūrvaṃ   
sūkṣme jagataḥ sṛṣṭisaṃkalpa uktaḥ | atra tu tasya sṛṣṭirucyata iti dhyeyam |  
  
sūryaṃ samāśritā viṣṇuṃ kalayantī [ā, B, ṅ: kalayantaṃ]   
jagatsthitim |  
kālapāvakatejobhiḥ sthūlā sthūlamayādbhutā || 11 ||  
  
kathitā gatayastisraḥ sthūlāyā mama vāsava |  
sūkṣmāyāstu gatīstisraḥ śṛṇu vṛtraniṣūdana || 12 ||  
  
p. 114)  
  
akālakalanā seyaṃ sūkṣmā tu parameśvarī |  
vyāpinaṃ paramātmānaṃ śrayantī vartate dhruvā || 13 ||  
  
13. sūkṣmarūpasya sādhāraṇaṃ svabhāvamāha - akāleti | anena   
pūrvoktasthūlarūpasya kālakālyatvamabhimanyate |  
  
śuddho vargastathāśuddho dvividhaṃ sṛjyamucyate |  
śuddhetare sthitā sthūlā śuddhe sūkṣmā pratiṣṭhitā || 14 ||  
  
14. viśeṣāntaramāha - śuddha iti |  
  
tisro'pyāsāṃ gatīḥ samyak sthūlāyā iva lakṣayet |  
parā yā me tanuḥ śakra tasyā rūpaṃ niśāmaya || 15 ||  
  
15. prastute trividhe sūkṣmarūpe pūrvoktasthūlagatīratidiśati - tisra iti |   
paramiyān bhedaḥ - pūrvoktasthūlagatiraśuddhaviṣayā iyaṃ tu śuddhaviṣayeti   
|  
  
sarvavyāptimatī divyā niṣkalā sā nirañjanā |  
sā parā manmayī śaktiḥ kathitā viṣṇusaṃjñayā || 16 ||  
  
16. atha parāyāḥ sādhāraṇaṃ rūpamāha - sarvavyāptimatītyādi |  
  
eṣā sā vaiṣṇavī sattā saiṣāhaṃtā harermatā |  
eṣā sā yogināṃ niṣṭhā saiṣā sāṃkhyātmanāṃ gatiḥ || 17 ||  
  
17. sāṃkhyātmanām prakṛtipuruṣavivekādijñānavatāmityarthaḥ |  
  
iyaṃ sā paramā mūrtiriyaṃ sā paramā gatiḥ |  
śaktiḥ kuṇḍalinī cādyā bhramarī yogadāyikā || 18 ||  
  
18. tasyā nāmabhedānāha - śaktirityādinā |  
  
anāhatā hyaghoṣā ca nirmaryādā nadodgatā |  
śabdabrahma tathā śaktirmātṛkāyoniruttamā || 19 ||  
  
19. nadaḥ nādaḥ |   
  
gāyatrī ca kalā gaurī śacī devī sarasvatī |  
vṛṣākapāyī satyā ca prāṇapatnī yaśasvinī || 20 ||  
  
indrapatnī mahādhenuraditirdevanandinī |  
rudrāṇāṃ jananī devī vasūnāṃ tu hitā tathā || 21 ||  
  
ādityānāṃ svasā nābhiramṛtasya dhṛtiḥ parā |  
iḍā ratiḥ priyākārā gurudhātrī mahīyasī || 22 ||  
  
mahī ca viśrutiścaiva trayī gauḥ prāṇavatsalā |  
śaktiśca prakṛtiścaiva mahārājñī payasvinī || 23 ||  
  
tārā sītā [F: hitā] tathā śrīśca kāmavatsā priyavratā |  
taruṇī ca varārohā nīrūpā rūpaśālinī || 24 ||  
  
ambikā sundarī jyeṣṭhā vāmā ghorā manomayī |  
siddhā siddhāntikā yogā yoginī yogabhāvinī || 25 ||  
  
evamādīni nāmāni śāstre śāstre maniṣibhiḥ |  
kathitāni rahasyāni śakteḥ siddhāntapāragaiḥ || 26 ||  
  
saiṣā śaktiḥ parā divyā tridhā rūpairavasthitā |  
sthūlasūkṣmaparatvena traidhametat pradarśyate [B, c: pradṛśyate]   
|| 27 ||  
  
asyāḥ svarūpamī [B, F: avyāptitve amī] proktā sā ca tredhāvatiṣṭhate   
|  
aprameyādirūpeṇa tasyā vyākhyāmimāṃ śṛṇu || 28 ||  
  
28. ī īkāra ityarthaḥ |  
  
ṣāḍguṇyaṃ yat paraṃ brahma vāsudevākhyamavyayam |  
saṃhṛtākhilabhedaṃ tadekameva yadā tadā || 29 ||  
  
29. parāyāḥ pararūpamāha - ṣāḍguṇyamiti | saṃhṛteti | bhedaḥ bhinnaḥ   
prapañcaḥ | pratisaṃcare sakalasyāpi prapañcasya brahmaṇi layāt tathoktiḥ |   
ekameveti | sūkṣmāvasthacidacidviśiṣṭaṃ brahmaikameva tattvamabhavadityarthaḥ |  
  
aprameyākhyayā devastadā yogibhirīryate |  
vyāpyavyāpakabhedo vā sṛjyasṛṣṭividhāpi vā || 30 ||  
  
p. 115)  
  
[B: omits four lines from here] na tadānyaprameyatvaṃ na kiṃcittasya   
vidyate |  
tadā śūnyamivākāraiḥ prasuptamiva sarvataḥ || 31 ||  
  
31. prameyatvaṃ pramāviṣayatvam | śūnyamiveti | sarvavyāpāroparamāt   
asatkalpamityarthaḥ | bāhyābhimataśūnyākhyatattvanirāsāyevaśabdaḥ |  
  
ṣāḍguṇyaṃ brahma tatreyaṃ saṃsthitā viṣṇusaṃjñayā |  
ataraṅgārṇavākārā śaktiśaktimatorgatiḥ || 32 ||  
  
32. atha parāyāḥ sūkṣmarūpamāha - śaktīti | yadetyuttaravākyasthamatrādau   
jñeyam | yadā śakteḥ śaktimataśca vyaktā gatiravagatiḥ tadetyuttaratrānvayaḥ |  
  
tadā yadā punarbrahma vāsudevākhyamavraṇam |  
unmiṣatyātmasaṃkalpāttadā prathama ucyate || 33 ||  
  
33. prathama iti | saṃkalpa iti śeṣaḥ |  
  
prathate hi yadā brahma śuddhāśuddhākhyavartmanā |  
māyā nāma tadā tveṣā brahmasaṃkalparūpiṇī || 34 ||  
  
34. eṣā parā śaktirityarthaḥ |  
  
saṃkarṣaṇādikṣityantastasyā garbhamavasthitaḥ [c, ṅ: garbha iva-  
यदा पुनः परं ब्रह्म स्वेच्छासम्पादितं पृथक् ॥ ३५ ॥  
  
३५। परायाः स्थूलरूपमाह - सङ्कर्षणेति ।  
  
व्याप्यव्यापकभेदेन सद्वितीयमवस्थितम् ।  
पञ्चबिन्दुस्तदा देवी पञ्चकृत्यविधायिनी ॥ ३६ ॥  
  
३६। पञ्चबिन्दुः ईकारः ।  
  
पराया इति ते प्रोक्ता मम तन्वा गतिस्त्रयी ।  
रूपं रूपं विभज्यैषा तत्तत्तत्त्वार्णभेदिनी ॥ ३७ ॥  
  
३७। त्रयी स्थूलसूक्ष्मपररूपेण त्रिविधेत्यर्थः ।  
  
तत्तद्वाचकतां नीता [आ: नीत्वा] स्वकामाज्जगतीतनुः ।  
तेषु तेषु हि तत्त्वेषु स्वात्मभूतावतिष्ठते ॥ ३८ ॥  
  
मदंशः सूक्ष्मरूपो यो गढोऽग्निरिव दारुषु ।  
तत्तद्रूपमनुप्राप्ता [च्: प्राप्य] सेवनी नाम शाश्वती ॥ ३९ ॥  
  
३९। सेवनीति जिह्वादिस्थानेषु वर्णोच्चारणाद्युपयोग्यवयवसङ्घटना-  
  
tattadvarṇoparāgeṇa tattadvyaktivapuḥ svayam |  
adhidaivatabhāvena tatra yoṃ'śaḥ parātmakaḥ || 40 ||  
  
40. yoṃ'śa iti | asya seyamityanantaraślokasthenānvayaḥ |  
  
vaiṣṇavaḥ śaktirūpo me niyacchannavatiṣṭhate |  
tattadvācakatāṃ yāti devī seyamanaśvarī || 41 ||  
  
aśeṣabhuvanādhārā yoginī parameśvarī |  
kevalastattvavarṇastu trailokyaiśvaryadāṃ gataḥ || 42 ||  
  
tattat sthūlamayaṃ tattvaṃ madīyaṃ vaktī [B: śakti] śāśvatam |  
tattadbhāvābhidhānena tanniyantṛtvadarśane || 43 ||  
  
43. sarvamapi sthūlatattvaṃ madīyaśaktyā śāśvataṃ bhavati | anena   
kṣaṇabhaṅgavādanirāso'bhipretaḥ |  
  
iyameveśvarā devī dvidhā saktāvatiṣṭhate |  
kṣādi śāntaṃ purā yatte darśitaṃ brahmapañcakam || 44 ||  
  
44. sakteti | āsaṅgayuktetyarthaḥ | tadevāha - kṣādīti |  
  
kṣa ityādisvarūpeṇa [ā: śidyatyādi-; F: kṛśītyādi-]   
trailokyaiśvaryadāṃ gatā |  
svarūpe niyame caiva dvedhā seyamavasthitā || 45 ||  
  
45. dvedheti | sarveṣāṃ svarūpaṃ niyamanaṃ ca pradarśayantī dvedhāvatiṣṭhata   
ityarthaḥ |  
  
dhāraṇānāṃ catuṣkaṃ yadvādi yāntamudīritam |  
tatra sūkṣmapare bhāve sthiteyaṃ pūrvavad dvidhā || 46 ||  
  
46. vādiyāntacatuṣkaṃ dhāraṇācatuṣkamityuktamityarthaḥ |  
  
p. 116)  
  
traiyavatyo [ā, B: tredhāvastho] makāro'yaṃ [B, c: yaḥ]   
proktaścaitanyavācakaḥ |  
tatrāpi sūkṣmaparayordvedheyaṃ daśayordvayoḥ || 47 ||  
  
47. tryavastha eva traiyavasthaḥ |  
  
māyāprasūtitraiguṇyarūpo yo bhārṇa ucyate |  
ī nāma pūrvavaddevī tatrāpi daśayordvayoḥ || 48 ||  
  
buddhyahaṃkāramanasāṃ yadrūpaṃ bādikaṃ trayam |  
tatrāpi pūrvavad dvedhā devīyaṃ daśayordvayoḥ || 49 ||  
  
49. bādikaṃ baphapāḥ |  
  
nādike ṇādike caiva tathendriyagaṇadvaye |  
daśayoḥ sūkṣmaparayoriyaṃ dvedhāvatiṣṭhate || 50 ||  
  
50. nādikaṃ tavargaḥ | ṇādikaṃ ṭavargaḥ |  
  
ñādike ṅādike caiva sthūlasūkṣmasvarūpake |  
vibhūtipañcake devī daśayoḥ pūrvavat sthitā || 51 ||  
  
51. cavargapañcakaṃ kavargapañcakaṃ ca tanmātrasthūlabhūtarūpatayokta-  
  
सप्तत्या वितता भेदैः शुद्धाशुद्धमयाध्वनि ।  
नटीव स्वयमी शक्तिर्बिभर्ति बहुधा वपुः ॥ ५२ ॥  
  
५२। सप्तत्येति । शुद्धाशुद्धाध्वनोः प्रत्येकं पञ्चत्रिंशदिति आहत्य   
सप्ततिर्भेदाः । ई शक्तिः ईकाररूपा शक्तिरित्यर्थः ।  
  
इयद्विस्तृतिमापन्नामीमिमां [ब्, च्, ड़्: इयं-]   
परमेश्वरीम् ।  
विचिन्त्य परमं याति पदं विष्णोः सनातनम् ॥ ५३ ॥  
  
यत्र यत्र गता सेयं शुद्धाशुद्धे तथाध्वनि ।  
तत्र तत्र त्वजहती विष्णोः सम्बन्धमी स्थिता ॥ ५४ ॥  
  
एकद्वित्र्यादियोगेन स्वरव्यञ्जनरूषिता ।  
शुद्धाशुद्धाध्ववर्गस्था नानाभेदोपपादिता ॥ ५५ ॥  
  
जटोपरागहीनाया अस्या एव पुनस्त्रिधा ।  
ज्ञेयः स्थूलादिरूपेण विभेदस्तत्त्वचिन्तकैः ॥ ५६ ॥  
  
५६। जटेति । जकारटकारादीत्यर्थः । उपलक्षणमेतत् वर्णान्तरोपरागस्यापि ।  
  
सृष्टिकृत्संयुता स्थूला सूक्ष्मा व्योमेशसंयुता ।  
निरञ्जना परा सेयमी इत्येवानुरागिणी ॥ ५७ ॥  
  
५७। ईरूपस्य स्थूलादिभेदमाह - सृष्टीत्यादि । सृष्टिकृत् विसर्गः ।   
व्योमेशः अनुस्वारः ।  
  
निष्कम्पा दीपलेखेव पत्नी विष्णोरियं परा ।  
सर्वेष्वाधारपद्मेषु निश्चलैवावतिष्ठते ॥ ५८ ॥  
  
आबस्तिदेशादामूर्धब्रह्मयानमनुव्रता ।  
एकेयमुज्ज्वला दीप्ता पावना च यशस्विनी ॥ ५९ ॥  
  
५९। बस्तिः नाभेरधोभागः ।  
  
ब्रह्मरन्ध्राद्विनिष्क्रान्ता महापद्ममुपेयुषी ।  
ओतप्रोतात्मिका सेयं परमानन्दवर्त्मनि ॥ ६० ॥  
  
६०। ओतप्रोतेति । सर्वानुस्यूतेत्यर्थः ।  
  
विलाप्य मार्त्यवं रूपममृतं प्लावयेन्नरम् ।  
मन्त्राणां मन्मयानां हि मन्त्रैर्विष्णुमयैः सह ॥ ६१ ॥  
  
६१। मृत्योरिदं मार्त्यवम् मरणधर्मेत्यर्थः ।  
  
सा मे नूनमनूनश्रीरिति सङ्ख्या परा हि या ।  
ते च साङ्ख्याद्वया मन्त्रा जपाद्भोगापवर्गदाः ॥ ६२ ॥  
  
६२। अनूनश्रीः ५०० । साङ्ख्याद्वयाः चिद्रूपिण इत्यर्थः ।  
  
प्। ११७)  
  
अस्या एव परायास्तु [ब्: घनायास्तु] विप्रुषः परिकीर्तिताः ।  
यथा हि किरणव्रातं तेजस्त्वं व्याप्य तिष्ठति ॥ ६३ ॥  
  
६३। तेजस्त्वं भास्वरत्वम् ।  
  
यथा हि पार्थिवान् भावान् व्याप्यस्थैर्यं व्यवस्थितम् [ब्: अव-] ।  
नानाविभवसंस्थानं नानारचनसंस्थितम् ॥ ६४ ॥  
  
बाह्यमाभ्यन्तरं चैव भावं शब्दमयं समम् ।  
व्याप्यैवमी स्थिता [ब्, ड़्: ईप्सिता] देवी विष्णुपत्नी यशस्विनी ॥ ६५ ॥  
  
६५। ईरूपिणी देवी स्थितेत्यन्वयः ।  
  
स्थूलसूक्ष्मादिभेदोऽयं यथावच्छक्र दर्शितः ।  
तारिकाया इदानीं त्वमङ्गादीनि शृणुष्व मे ॥ ६६ ॥  
  
इति श्रीपाञ्चरात्रसारे [आ: श्रीपञ्चरात्र; ब्: श्रीपाञ्चरात्रे]   
लक्ष्मीतन्त्रे स्थूलादिप्रकाशो नाम द्वात्रिंशोऽध्यायः ॥ ३२ ॥  
प्। ११८)  
  
त्रयस्त्रिंशोऽध्यायः  
  
श्रीः [च्: श्रीरुवाच] -  
  
शृणु वत्स सुरेशान विद्यायास्तारिकाकृतेः ।  
अङ्गोपाङ्गानि मन्त्राणि नानामन्त्रमयानि मे ॥ १ ॥  
  
गोपनं पञ्चबिन्दुं च ह्यूर्जमैरावणं तथा ।  
और्वं च पञ्चकं चैते प्रत्येकं व्यापिनान्वितम् ॥ २ ॥  
  
२। गोपनः आकारः । पञ्चबिन्दुः ईकारः । ऊर्जः ऊकारः । ऐरावण ऐकारः ।   
और्वः औकारः । व्यापी अनुस्वारः ।  
  
प्राणानलोपरित्थं तु कृत्वैतत् पिण्डपञ्चकम् ।  
हृदादिनेत्रपर्यन्तमङ्गबीजमिदं स्मरेत् ॥ ३ ॥  
  
३। प्राणः हकारः । अनलः रेफः । पिण्डपञ्चकम् ह्रां ह्रीं ह्रूं ह्रैं   
ह्रौं इति मन्त्रपञ्चकम् । हृदादीति ।   
हृदयशिरःशिखाकवचनेत्राणीत्यर्थः ।  
  
[ईन् थे प्लचे ओड़् थिस् अन्द् थे नेxत् त्wओ लिनेस्, ब्: रेअद्स् थे ड़ोल्लोwइन्ग् :   
परं प्रणवबीजाभ्यां ज्ञानाय च पदं न्यसेत् ।  
हृदयाय नमश्चैवं मनुरेकादशाक्षरः ॥]  
हृद्बीजात् परतो योज्यं ज्ञानायेति पदं ततः ।  
हृदयाय नमश्चैव मन्त्रोऽयं धारणप्रदः ॥ ४ ॥  
  
४। मन्त्रं निर्दिशति - हृदित्यादि । ॐ ह्रां ज्ञानाय हृदयाय नमः ।  
  
प्रणवादिनमोऽन्तोऽयं मन्त्र एकादशाक्षरः ।  
परं प्रणवबीजाभ्यामैश्वर्याय पदं न्यसेत् ॥ ५ ॥  
  
५-१०। ॐ ह्रीं ऐश्वर्याय शिरसे स्वाहा । ॐ ह्रूं शक्तये शिखायै वौषट्   
। ॐ ह्रैं बलाय कवचाय हुं । ॐ ह्रौं तेजसे नेत्राभ्यां वौषट् । ॐ ह्रः   
विर्याय अस्त्राय च फट् ।  
  
शिरसे च तथा [आ, ब्: ततः] स्वाहा ह्येष [ब्: सैष]   
एकादशाक्षरः ।  
परं प्रणवबीजाभ्यां शक्तये च पदं न्यसेत् ॥ ६ ॥  
  
शिखायै वौषडित्येवं शैखोऽयं तु दशाक्षरः ।  
परं प्रणवबीजाभ्यां बलायेति पदं न्यसेत् ॥ ७ ॥  
  
कवचाय हुमित्येवं मन्त्रोऽयं च दशाक्षरः ।  
परं प्रणवबीजाभ्यां तेजसे च पदं न्यसेत् ॥ ८ ॥  
  
नेत्राभ्यां वौषडित्येवं नेत्रमन्त्रो दशाक्षरः ।  
प्राणानलोपरिस्थं तु विन्यसेत् परमेश्वरम् ॥ ९ ॥  
  
तस्मात् प्रणवपूर्वात्तु पदं वीर्याय विन्यसेत् ।  
अस्त्राय च फडित्येवं मन्त्रोऽयं च दशाक्षरः ॥ १० ॥  
  
अङ्गषट्कमिदं प्रोक्तमुपाङ्गत्रियुगं शृणु ।  
तारिकान्ते क्रमाद्दद्यात् पूर्ववत् षड्गुणं पदम् ॥ ११ ॥  
  
११-१२। ॐ ह्रीं ज्ञानाय उदराय नमः । ॐ ह्रीं शक्तये पृष्ठाय   
नमः । ॐ ह्रीं बलाय बाहुभ्यां नमः ।  
  
ज्ञानादितेजःपर्यन्तं तदन्ते च क्रमान्न्यसेत् ।  
उदराय च पृष्ठाय बाहुभ्यामिति वै पदम् ॥ १२ ॥  
  
प्। ११९)  
  
ऊरुभ्यामथ [ब्: इति] जानुभ्यां चरणाभ्यामिति क्रमात् ।  
नमश्च परतो योज्यमुपाङ्गानामयं विधिः ॥ १३ ॥  
  
१३। ॐ ह्रीं ऐश्वर्याय ऊरुभ्यां नमः । ॐ ह्रीं वीर्याय जानुभ्यां नमः ।   
ॐ ह्रीं तेजसे चरणाभ्यां नमः ।  
  
इत्येवमङ्गोपाङ्गानां मन्त्रा द्वादश कीर्तिताः ।  
अलङ्कारास्त्रमन्त्रांस्तु ब्रुवत्या मे निशामय ॥ १४ ॥  
  
कौस्तुभो व्योमसम्भिन्नः परमात्मा ततः परम् ।  
ऊर्ध्वाधोऽनलसम्भिन्न ऊर्जेनापि समन्वितः ॥ १५ ॥  
  
१५-१७। ॐ ठं र्ह्रूः ठं नमः प्रभात्मने कौस्तुभाय स्वाहा ।  
  
सृष्टिकृत्संयुतो मूर्ध्नि कौस्तुभो व्यापिसंयुतः ।  
नमस्कृतिस्ततः पश्चात् ततः पश्चात् प्रभात्मने ॥ १६ ॥  
  
कौस्तुभाय ततः स्वाहा प्रणवाद्यस्तु कौस्तुभः ।  
मन्त्रः षोडशवर्णोऽयं सर्वकर्मप्रसाधकः ॥ १७ ॥  
  
उद्धरेत् प्रथमं तारं [ड़्: धारेशं] धरेशं तत उद्धरेत् ।  
तदधस्तृप्तिसञ्ज्ञं [ब्: सञ्ज्ञः] च वराहं तदधो न्यसेत् ॥ १८ ॥  
  
१८-२०। ॐ ल्स्वीं नमः स्थलजलोद्भूतभूषिते वनमाले स्वाहा ।  
  
मायया भूषयेत् पश्चाद्व्यापिना चाङ्कयेत्ततः ।  
पञ्चात्मा वर्णपिण्डोऽयं नमस्कारं ततः परम् ॥ १९ ॥  
  
ततः स्थलजलोद्भूतभूषितेपदमुद्धरेत् ।  
वनमाले ततः स्वाहा मन्त्रः सर्वार्थसाधकः ॥ २० ॥  
  
एकोनविंशत्यर्णोऽयं वनमालामयो महान् ।  
तारकस्यावसाने तु वामनार्णं समुद्धरेत् ॥ २१ ॥  
  
२१-२३। ॐ ब्सुं नमः श्रीनिवासपद्माय स्वाहा । त्र्यधिकाः दशाक्षराः   
यस्येति बहुव्रीहिः ।  
  
तदधस्तृप्तिमायोज्य भूषयेदुदयेन तु ।  
व्यापिना चाङ्कितः पिण्डश्चतुरर्णो महाद्भुतः ॥ २२ ॥  
  
नमस्कारस्ततः पश्चाच्छ्रीनिवासपदं ततः ।  
पद्माय वह्निजाया च पाद्मोऽयं त्रिदशाक्षरः [आ, ब्, च्:   
द्वादशा] ॥ २३ ॥  
  
आदायादौ तु वैकुण्ठं रेफं तदुपरि न्यसेत् ।  
आनन्देनान्वितं पश्चाद्व्यापिना चाङ्कयेत्ततः ॥ २४ ॥  
  
२४-२५। ॐ र्णां कस्थ कस्थ ठठ वरपाशाय स्वाहा ।  
  
कस्थकस्थपदं [ब्, च्: कस्यकस्य-] दद्यान्नेमिद्वन्द्वमतः   
[ब्, च्: नेमिद्वयमतः] परम् ।  
वरपाशाय वै स्वाहा प्रणवाद्यस्तु पाशराट् ॥ २५ ॥  
  
मन्त्रः पञ्चदशार्णोऽयं कामिनां क्षिप्रसिद्धिकृत् ।  
प्रणवान्ते विराट्सञ्ज्ञं व्यापिना मूर्ध्नि संयुतम् ॥ २६ ॥  
  
२६-२८। ॐ ॡ र्कृं निशितघोणाय अङ्कुशाय स्वाहा ।  
  
द्वयं पिण्डतया योज्यं रेफं कमलमङ्कुशम् ।  
व्यापिना संयुतं मूर्ध्नि तृतीयमिदमक्षरम् ॥ २७ ॥  
  
पदं निशितघोणाय चाङ्कुशाय शिखिप्रिया ।  
इति पञ्चदशार्णोऽयमाङ्कुशः शीघ्रसिद्धिदः ॥ २८ ॥  
  
अलङ्कारास्त्रमन्त्राणामेतत् पञ्चकमीरितम् ।  
आधारासनमन्त्राणां शृणु रूपं पुरन्दर ॥ २९ ॥  
  
२९-३१। ॐ ह्रीं आधारशक्त्यै नमः ।  
  
यद्विना तारिकायास्तु पूरणं नैव जायते ।  
अनलद्वयमध्यस्थः प्राणो मायी स बिन्दुमान् ॥ ३० ॥  
  
तत आधारशक्त्यै च प्रणवादिर्नमोऽन्तिमः ।  
आधारशक्तिमन्त्रोऽयं विज्ञेयस्तु नवाक्षरः ॥ ३१ ॥  
  
अनलद्वयमध्यस्थो बिन्द्वन्तोऽप्यूर्जसंयुतः ।  
ततः कालाग्निकूर्माय नमोऽन्तः प्रणवादिकः ॥ ३२ ॥  
  
३२। अनलद्वयमध्यस्थ इति । प्राण इत्यनुषज्यते । ॐ र्ह्रूं कालाग्निकूर्माय   
नमः ।  
  
प्। १२०)  
  
मन्त्रः कालाग्निकूर्मस्य विज्ञेयोऽयं दशाक्षरः ।  
गोपनेनाङ्कितं प्राणं मूर्ध्नि च व्यापिना युतम् ॥ ३३ ॥  
  
३३-३४। ॐ हां अनन्ताय नमः ।  
  
प्रणवान्ते समुद्धृत्य ह्यनन्ताय नमस्ततः ।  
अष्टाक्षरो ह्ययं मन्त्रो नागराजस्य कीर्तितः ॥ ३४ ॥  
  
कमलं चाग्निरूपं च प्रधानं पुरुषेश्वरम् ।  
पिण्डीकृत्य चतुष्कं तु गोपनव्यापिसंयुतम् ॥ ३५ ॥  
  
३५-३६। ॐ क्ष्म्लां वसुधायै नमः ।  
  
वसुधायै नमः पश्चात् प्रणवादिर्मनुस्त्वयम् ।  
विश्वम्भराया विज्ञेय आधारः परिकल्प्यते ॥ ३६ ॥  
  
अमृतं वरुणं चार्णद्वयं पिण्डीकृतं सह ।  
गोपनव्यापिसंयुक्तं प्रणवान्ते समुद्धरेत् ॥ ३७ ॥  
  
३७। ॐ स्वां क्षीरार्णवाय नमः ।  
  
क्षीरार्णवाय च नभः सोऽयं मन्त्रो नवाक्षरः ।  
पवित्रं सोदयव्यापिसंयुतं प्रणवान्तगम् ॥ ३८ ॥  
  
३८। ॐ पुं आधारपद्माय नमः ।  
  
आधारपद्माय नमः पद्मस्यायं दशाक्षरः ।  
इत्थमाधारषट्कस्य मन्त्रषट्कं प्रकीर्तितम् ॥ ३९ ॥  
  
आधारेशाख्यमन्त्राणां विधिं शृणु पुरन्दर ।  
धर्ताजितोऽमृताधारो विबुधाख्यश्च वासव ॥ ४० ॥  
  
४०-४३। धर्ता धकारः । अजितो जकारः । अमृताधारो वकारः । विबुधो   
लकारः । सत्यः ऋकारः । ॐ धृं ॐ धॄं ॐ धॢं ॐ धॣं इति   
क्रमेण धर्मज्ञानवैराग्यैश्वर्याख्याधारेशबीजमन्त्राः । ॐ जृं ॐ   
जॄं ॐ जॢं ॐ जॣं इति क्रमेण   
अधर्माज्ञानावैराग्यानैश्वर्याख्या-धारेशबीजमन्त्राः । ॐ वृं   
ॐ वॄं ॐ वॢं ॐ वॣं इति   
ऋग्यजुःसामाथर्वाख्याधारेशबीजमन्त्राः । ॐ ऌं ॐ ॡं ॐ लॢं   
ॐ लॣं इति कृतत्रेत्राद्वापरकल्याख्याधारेशबीजमन्त्राः ।  
  
एतांश्चतुर उद्धृत्य वर्णानेषामथोपरि ।  
विन्यसेच्चतुरो वर्णान् सत्यादीन् साधकोत्तमः ॥ ४१ ॥  
  
त्रैलोक्यैश्वर्यदं दद्याच्चत्वार्येतानि वासव ।  
बीजानि प्रणवादीनि धर्मादेः षोडशात्मनः ॥ ४२ ॥  
  
धर्मादिकमधर्माद्यमृगाद्यं च कृतादिकम् ।  
चतुष्टयानि चत्वारि यानि सिद्धानि [ब्: रूढानि] लोकतः ॥ ४३ ॥  
  
चतुश्चतुर्विभागेन सञ्ज्ञाः षोडश विन्यसेत् ।  
बीजोपरि नमश्चान्ते मन्त्राः षोडश ते स्मृताः ॥ ४४ ॥  
  
४४। अथ धर्मादीनां षोडशानां सञ्ज्ञामन्त्रा उच्यन्ते - चतुरित्यादिना ।   
ॐ धृं धर्माय नमः । ॐ धॄं ज्ञानाय नमः । इत्यादिक्रमेण   
ज्ञेयाः ।  
  
सोदयं सामृतं ह्रस्वं प्रणवोपरि विन्यसेत् ।  
अव्यक्तपद्माय नमः स मन्त्रोऽव्यक्तपद्मकः ॥ ४५ ॥  
  
४५। ह्रस्वः बकारः । ॐ ब्सुं व्यक्तपद्माय नमः ।   
  
सूर्येन्द्वग्निपदेभ्यस्तु प्रत्येकं मण्डलाय च ।  
नमोऽन्ते प्रणवश्चादौ ते मन्त्रा मण्डलत्रये ॥ ४६ ॥  
  
४६। ॐ सूर्यमण्डलाय नमः । ॐ इन्दुमण्डलाय नमः । ॐ अग्निमण्डलाय   
नमः । इति मण्डलत्रयमन्त्राः ।  
  
प्। १२१)  
  
प्रत्यगात्मपरामर्शिशब्दः सोमोऽथ सर्गवान् ।  
चिद्भासनाख्यमन्त्रोऽयं [ड़्: चिद्भावना-] त्र्यक्षरः परिकीर्तितः ॥   
४७ ॥  
  
४७। अहं सः । इति चिद्भासनमन्त्रः ।  
  
इत्यासनाख्यमन्त्राणां कथिता त्वेकविंशतिः ।  
इत्ययं पीठपूजान्तो मन्त्रग्रामो मयेरितः ॥ ४८ ॥  
  
४८। एकविंशतिरिति । षोडशाधारेशमन्त्राः । एकः अव्यक्तपद्ममन्त्रः । त्रयो   
मण्डलमन्त्राः । एकः चिद्भासनमन्त्र इति ज्ञेयम् ।  
  
रहस्यं परमं गुह्यमिदानीं परमं शृणु ।  
क्षेत्रेशाद्यं मन्त्रचयं विघ्ननिर्मथनक्षमम् ॥ ४९ ॥  
  
गरुडं कालमनलं पिण्डीकृत्याङ्कयेत् ततः ।  
सव्यापिनादिदेवेन क्षेत्रपालाय वै नमः ॥ ५० ॥  
  
५०। ॐ क्ष्म्रां क्षेत्रपालाय नमः ।  
  
प्रणवाद्यो मनुः सोऽयं क्षेत्रेशस्य नवाक्षरः ।  
अनुतारा श्रियै पश्चान्नमस्त्वादौ च तारकः ॥ ५१ ॥  
  
५१। ॐ श्रीं श्रियै नमः ।  
  
षडक्षरः श्रियो मन्त्रश्चण्डादीनपराञ्शृणु ।  
सचञ्चलानलस्तारः केवलस्त्वादितो भवेत् ॥ ५२ ॥  
  
५२। ॐ च्र्ॐ चण्डाय नमः ।  
  
चण्डाय नम इत्येव सप्तवर्णो मनूत्तमः ।  
सपवित्रानलस्तारः केवलस्त्वादितो भवेत् ॥ ५३ ॥  
  
५३। ॐ प्र्ॐ प्रचण्डाय नमः ।  
  
प्रचण्डाय नमो मन्त्रः प्रचण्डोऽयं चतुर्युगः ।  
सशाश्वतानलस्तारः केवलस्त्वादितो भवेत् ॥ ५४ ॥  
  
५४। ॐ ज्र्ॐ जयाय नमः ।  
  
जयाय नम इत्येवं जयस्य मुनिवर्णकः ।  
वराहानलसंयुक्तस्तारः शुद्धस्तथादिगः ॥ ५५ ॥  
  
५५। ॐ व्र्ॐ विजयाय नमः ।  
  
विजयाय नमः सोऽयं विजयस्य चतुर्युगः ।  
गोविन्दः सानलो मायी व्यापिमान् प्रणवान्तगः ॥ ५६ ॥  
  
५६। ॐ ग्रीं गङ्गायै नमः ।  
  
गङ्गायै नम इत्येवं गङ्गाया मुनिवर्णकः ।  
समायः सानलः सूक्ष्मो व्यापिमान् प्रणवान्तगः ॥ ५७ ॥  
  
५७। ॐ य्रीं यमुनायै नमः ।  
  
[च्: ओमित्स् ड़ोउर् लिनेस् ड़्रोम् हेरे] यमुनायै नमश्चायं [ब्:   
यमुनायाः] यामुनेयश्चतुर्युगः ।  
शङ्करः सानलः सोर्जो व्यापिमान् प्रणवान्तगः ॥ ५८ ॥  
  
५८। ॐ श्रूं शङ्खनिधये नमः ।  
  
ततश्च शङ्खनिधये नमः सोऽयं नवाक्षरः ।  
पवित्रः सानलः सोर्जो व्यापिमान् प्रणवान्तगः ॥ ५९ ॥  
  
५९। ॐ प्रूं पद्मनिधये नमः ।  
  
ततश्च पद्मनिधये नमः सोऽयं नवाक्षरः ।  
क्षेत्रेशात् पद्मनिध्यन्तं मन्त्राणां दशकं त्विदम् ॥ ६० ॥  
  
गणेशाद्यादिसिद्धान्तमथ मन्त्रगणं शृणु ।  
ऊर्जव्यापिसमायुक्तो गोविन्दः प्रणवान्तगः ॥ ६१ ॥  
  
६१-६२। गणेशादीति । गणेशमारभ्य आदिसिद्धपर्यन्तानां मन्त्रा इत्यर्थः   
। ॐ गूं गणपतये नमः ।  
  
ततो गोविन्दवैकुण्ठौ पवित्रः स्रग्धरस्तथा ।  
जगद्योनिगतः शङ्खो नरः कालो विसर्गवान् ॥ ६२ ॥  
  
नवाक्षरो ह्ययं मन्त्रो गाणपत्यः प्रकीर्तितः ।  
षोढा संयोज्य गोविन्दं युग्माद्यैर्गोपनादिभिः ॥ ६३ ॥  
  
६३। ॐ गां हृदयाय नमः । इत्यादि ज्ञेयम् ।  
  
अङ्गकॢप्तिरमुष्य स्यान्नमःस्वाहादिसंयुता [ड़्: संयुतम्] ।  
आद्यन्तानलसंयुक्तं मायाव्यापिसमन्वितम् ॥ ६४ ॥  
  
६४-६८। ॐ क्ष्रीं ह्रीं स्र्यां स्त्र्यां अ-क्ष (अकारादिक्षकारान्ता   
वर्णाः) वागीश्वर्यै नमः ।  
  
प्। १२२)  
  
गरुडं तारकस्यान्ते तदन्ते तारिकां स्मरेत् ।  
रेफशङ्खादिदेवाढ्यं सोमं [ब्, च्: सोम] व्यापिसमन्वितम् ॥   
६५ ॥  
  
चतुर्थं संस्मरेद्बीजं तदिदं बलसूदन ।  
वैराजानलशङ्खाढ्यं गोपनं व्यापिसंयुतम् ॥ ६६ ॥  
  
सोमवर्णं स्मरेच्छक्र पञ्चमं परमाद्भुतम् ।  
अप्रमेयादिदेवादि यावद्गरुडवर्णकम् ॥ ६७ ॥  
  
यथापाठं समुच्चार्य वागीश्वर्यै ततो नमः ।  
एकषष्ट्यर्णको मन्त्रो [आ: षष्ट्यर्णको महामन्त्रः] वागीश्वर्या   
अयं स्मृतः ॥ ६८ ॥  
  
कुर्याच्चतुर्थबीजेन गोपनादिविभेदिना ।  
अन्तर्जातियुतां सम्यगङ्गकॢप्तिं विचक्षणः ॥ ६९ ॥  
  
६९। ॐ स्र्यां हृदयाय नमः इत्यादयोऽङ्गमन्त्राः । जातिरित्यङ्गमुच्यते ।  
  
गोपनादिविभिन्नस्य बीजस्याद्यन्तयोर्न्यसेत् ।  
प्रणवं च नमश्चैव ततो जातिं प्रकल्पयेत् ॥ ७० ॥  
  
प्रणवत्रितयं व्यापिसंयुतः सोदयश्च गः ।  
गुरवेऽथ नमः सोऽयं प्रथितो गुरुपूजने ॥ ७१ ॥  
  
७१-७३। ॐ ॐ ॐ गुं गुरवे नमः । ॐ ॐ ॐ पं परमगुरवे नमः ।   
ॐ ॐ ॐ पां परमेष्ठिने नमः ।  
  
प्रणवत्रितयस्यान्ते पवित्रो व्यापिसंयुतः ।  
परमगुरवे नमः प्रथितस्तु गुरोर्गुरुः ॥ ७२ ॥  
  
प्रणवत्रितयस्यान्ते व्याप्यानन्दयुतस्तु पः ।  
परमेष्ठिनेऽथ च नमो मन्त्रो गुरुगुरोर्गुरुः ॥ ७३ ॥  
  
तारपञ्चकमाह्लादं व्योम प्राणोपरि न्यसेत् ।  
कालानलौ तु तदधः सर्वलोकेश्वरोपरि ॥ ७४ ॥  
  
७४-७५। ॐ ॐ ॐ ॐ ॐ ठ्म्रूं स्वधा पितृभ्यो नमः ।   
  
यथाक्रमोदितैर्वर्णैः पिण्डं कृत्वा ततः स्वधा ।  
पितृभ्योऽथ नमः सोऽयं पितृसङ्घस्य मन्त्रराट् ॥ ७५ ॥  
  
षट् तारा आदिदेवोऽथ व्योमवान् केवलोऽथ सः ।  
रामवान् दमनश्चाथ सिद्धेभ्योऽथ ततो नमः ॥ ७६ ॥  
  
७६-७७। ॐ ॐ ॐ ॐ ॐ ॐ आं आदिसिद्धेभ्यो नमः ।  
  
मन्त्रोऽयमादिसिद्धानां भगवद्भावितात्मनाम् ।  
क्षेत्रेशाद्यादिसिद्धान्तान् विघ्ननिर्मथनक्षमान् ॥ ७७ ॥  
  
[ड़्: ओमित्स् थ्रेए लिनेस् ड़्रोम् हेरे] प्रागेव पूजयेन्मन्त्री [ब्:   
मन्त्रं] समाराधनकालतः ।  
अथ लोकेशमन्त्राणां लक्षणं शृणु वासव ॥ ७८ ॥  
  
प्राणं धरेशमानन्दं पिण्डीकृत्य क्रमस्थितान् ।  
मूर्ध्नि व्योमयुतं कृत्वा तत इन्द्राय वै नमः ॥ ७९ ॥  
  
७९। ॐ ह्रां इन्द्राय नमः ।  
  
ऐन्द्रोऽयमीरितो मन्त्रः पावकादीन्निबोध मे ।  
कुर्यात् प्राणानलानन्दैर्व्यापिनापि च पिण्डकम् ॥ ८० ॥  
  
८०-८१। ॐ ह्रां अग्नये नमः । ॐ ह्यां यमाय नमः ।  
  
प्राणकालादिदेवैश्च व्यापिनापि च पिण्डकम् ।  
अग्नये नम इत्येवं यमाय नम इत्यपि ॥ ८१ ॥  
  
नरः स भगवान् व्यापी पिण्डो निर्-ऋतये नमः ।  
यातुधानेशमन्त्रोऽयं जलेशस्यावधारय ॥ ८२ ॥  
  
८२। ॐ नॢं निर्-ऋतये नमः ।  
  
प्राणं वरुणमानन्दं व्यापिनं पिण्डयेद् बुधः ।  
वरुणाय नमः पश्चाद्वारुणोऽयं मनूत्तमः ॥ ८३ ॥  
  
८३। ॐ ह्वां वरुणाय नमः ।  
  
प्राणं सूक्ष्मं तथानन्दं व्यापिनं पिण्डयेद् बुधः ।  
वायवे नम इत्येवं वायवीयो मनूत्तमः ॥ ८४ ॥  
  
८४। आं ह्यां वायवे नमः ।  
  
प्। १२३)  
  
घर्मांशुवरुणानन्दान् व्यापिना सह पिण्डयेत् ।  
सोमाय नम इत्येवं सौम्यो मनुरुदाहृतः ॥ ८५ ॥  
  
८५। ॐ घ्वां सोमाय नमः ।  
  
सूर्यमूर्जं तथा व्योम चक्रिणं पिण्डयेत् क्रमात् ।  
ईशानाय नमः पश्चादीशानस्य मनूत्तमः ॥ ८६ ॥  
  
८६। ॐ ह्चूं ईशानाय नमः ।  
  
प्राणं वैकुण्ठमानन्दं व्यापिना पिण्डयेत् क्रमात् ।  
अनन्ताय नमः पश्चान्नागराजमनुस्त्वयम् ॥ ८७ ॥  
  
८७। ओम् ह्णां अनन्ताय नमः ।  
  
प्राणं खर्वं तथानन्दं व्यापिना पिण्डयेत् क्रमात् ।  
ब्रह्मणे नम इत्येवं ब्रह्मणो मनुरुत्तमः ॥ ८८ ॥  
  
८८। ॐ ह्रवां ब्रह्मणे नमः ।  
  
सर्वेषां प्रणवः पूर्वमायुधानामथो शृणु ।  
अनलं जन्महन्तारं प्रधानमनलोर्जकौ ॥ ८९ ॥  
  
८९। ॐ र्ज्म्रूः कुलिशाय नमः ।  
  
सर्गेण पिण्डयेत् सञ्ज्ञां नमः कुलिशमन्त्रराट् ।  
ऊर्जं विहाय तत्स्थाने मायया परिभूषितम् ॥ ९० ॥  
  
९०। ॐ ज्म्रीः शक्तये नमः ।  
  
तदेव पिण्डं सञ्ज्ञा च नमः शक्तिमनुस्त्वयम् ।  
अखण्डविक्रमं कालं लोकेशं परमेश्वरम् ॥ ९१ ॥  
  
९१। ॐ ड्मूः दण्डाय नमः ।  
  
पिण्डीकृत्य ततः [ब्, च्, ड़्: मनुं] सञ्ज्ञा नमो   
दण्डमनुस्त्वयम् ।  
विश्वाप्यायकरं कालं लोकेशं परमेश्वरम् ॥ ९२ ॥  
  
९२। ॐ ट्म्रूः खड्गाय नमः ।  
  
पिण्डीकृत्य ततः [ड़्: मनुः] सञ्ज्ञा नमः खड्गमनुस्त्वयम् ।  
चन्द्रीशान्तादिदेवौ च सृष्टिकृत् पिण्डिता इमे ॥ ९३ ॥  
  
९३। ॐ ट्शाः पाशाय नमः ।  
  
पाशाय नम इत्येवं पाशमन्त्रोऽयमद्भुतः ।  
अजितो वरुणानन्दौ सृष्टिकृत् पिण्डिता इमे ॥ ९४ ॥  
  
९४। ॐ ज्वाः ध्वजाय नमः ।  
  
ध्वजाय नम इत्येवं ध्वजमन्त्र उदीरितः ।  
परमात्मानलोद्दामान् पिण्डयेत् सृष्टिकृद्युतान् ॥ ९५ ॥  
  
९५। ॐ ह्रूः मुसलाय नमः ।  
  
मुसलाय नमः पश्चान्मौसलोऽयं मनूत्तमः ।  
अनलं जन्महन्तारमुदयं सृष्टिकृद्युतम् ॥ ९६ ॥  
  
९६। ॐ र्जुः शूलाय नमः ।  
  
पिण्डीकृत्य ततः सञ्ज्ञा नमः शूलमनुस्त्वयम् ।  
करालमनलारूढमोदनं सृष्टिकृद्युतम् ॥ ९७ ॥  
  
९७। ॐ क्रोः सीराय नमः ।  
  
पिण्डीकृत्य ततः सञ्ज्ञा नमः सीरमनुस्त्वयम् ।  
[ड़्: ओमित्स् त्wओ लिनेस् ड़्रोम् हेरे] वरुणं च नरं चैव गोपनं   
सृष्टिकृद्युतम् ॥ ९८ ॥  
  
९८। ॐ व्नाः पद्माय नमः ।  
  
[च्: ओमित्स् ड़िवे लिनेस् ड़्रोम् हेरे] पिण्डीकृत्य ततः सञ्ज्ञा नमः   
पद्ममनुस्त्वयम् ।  
सर्वेषां प्रणवः पूर्वो विष्वक्सेनमनुं शृणु ॥ ९९ ॥  
  
अनलप्राणलोकेशान् व्यापिना पिण्डयेत् क्रमात् ।  
वरुणं भूधरं चैव व्यापिना पिण्डयेत् क्रमात् ॥ १०० ॥  
  
१००। ॐ र्हूं वौं ज्ञानदाय नमः ।  
  
पिण्डोऽयं ज्ञानदः पश्चाद्विष्वक्सेनस्य मन्त्रराट् ।  
प्रणवादिस्त्वयं मन्त्रः सर्वार्थकृदुदीरितः ॥ १०१ ॥  
  
ऊर्जहीनं तु यत् पूर्वं तेनानन्दादियोगिना ।  
अङ्गकॢप्तिरमुष्य स्याज्जातिमुद्रासमन्विता ॥ १०२ ॥  
  
१०२। ॐ र्ह्रां हृदयाय नमः इत्यादि ।  
  
प्। १२४)  
  
सोमं वरुणमीकारं व्यापिना पिण्डयेत् क्रमात् ।  
सुरभ्यै नम इत्येवं तारपूर्वो मनुस्त्वयम् ॥ १०३ ॥  
  
१०३। ॐ स्वीं सुरभ्यै नमः ।  
  
सुरभ्याः कथितः सर्वभोगसम्पूरणार्थकः ।  
प्रणवद्वितयस्यान्ते तारिकाद्वयमुद्धरेत् ॥ १०४ ॥  
  
१०४-१०६। ॐ ॐ ह्रीं ह्रीं परमधामावस्थिते मदनुग्रहाभियोगोद्यते   
इहावतरेहाभिमतसिद्धिदे मन्त्रशरीरे ॐ ह्रीं नमो नमः ।   
इत्यावाहनमन्त्रः ।  
  
ततः परमधामा चावस्थिते मदनुग्रहा ।  
अभियोगोद्यते चेह तथैवावतरेति च ॥ १०५ ॥  
  
इहाभिमतशब्दं च सिद्धिदे इति च त्रयम् ।  
ततो मन्त्रशरीरे च तारस्तारा नमो नमः । १०६ ॥  
  
पञ्चचत्वारिंशदर्णो मन्त्र आवाहनार्थकः ।  
प्रणवस्तारिका प्राणास्त्रयः सव्यापिनस्ततः ॥ १०७ ॥  
  
१०७-१०८। ॐ ह्नीं हं हं हं ह्नीं ह्नीं ह्नीं इदमिदमिदमर्घ्यं   
गृहाण स्वाहा इत्यादि ।  
  
तिस्रश्च तारिकाः पश्चादिदं शब्दं त्रिरुच्चरेत् ।  
गृहाण वह्निजाया च भोगदानमनुस्त्वयम् ॥ १०८ ॥  
  
ॐकारमुद्धरेत् पूर्वं विष्णुं व्योमान्वितं ततः ।  
तारिकामुद्धरेत् पश्चाद्भूयो विष्णुं तथाविधम् ॥ १०९ ॥  
  
१०९-११० । ॐ ईं ह्नीं ईं हंसपरे परमेशे प्रसीद ॐ ह्नीं नमः । इति   
प्रसादनमन्त्रः ।  
  
ततो व्योमान्वितं प्राणं सोमनामसमन्वितम् ।  
परे च परमेशे च प्रसीद प्रणवं ततः ॥ ११० ॥  
  
तारिका च नमश्चान्ते प्रसादनमनुस्त्वयम् ।  
प्रणवस्तारिका चैव ततो भगवतीति च ॥ १११ ॥  
  
१११-११२। ॐ ह्नीं भगवति मन्त्रमूर्ते स्वपदं समासादय समासादय   
क्षमस्व क्षमस्व ॐ ह्नीं नमो नमः । इति विसर्जनमन्त्रः ।  
  
मन्त्रमूर्तेऽथ स्वपदं समासादय तद्द्वयम् ।  
क्षमस्वेति द्विरुच्चार्य तारस्तारा नमो नमः ॥ ११२ ॥  
  
वैसर्जनमनुः सोऽयमित्येते मन्त्रनायकाः ।  
कथिताः सुरशार्दूल सर्वपापमलापहाः ॥ ११३ ॥  
  
अभक्तानां च ये नैव प्रदेयाः क्रूरकर्मणाम् ।  
नास्तिकानामसाधूनां धूर्तानां वञ्चनाजुषाम् ॥ ११४ ॥  
  
भक्तानामास्तिकानां च श्रद्धासंयमसेविनाम् ।  
मदीयक्रमसक्तानां [ड़्: मदीयकर्म-] संस्कृतानां विशेषतः   
॥ ११५ ॥  
  
तत्त्वतश्चोपसन्नानां दृढश्रद्धावलम्बिनाम् ।  
वैष्णवानामिदं वाच्यमवाच्यमितरेषु तु [च्: तत्] ॥ ११६ ॥  
  
अन्यथा वक्ति यो मोहाल्लोभात् कामादथापि वा ।  
अज्ञानाद्बालभावाद्वा [च्: भावाच्च] स याति नरकान् बहून् [आ:   
क्रमात्] ॥ ११७ ॥  
  
तस्मादालक्ष्य वै सर्वं गुणजातं यथोदितम् ।  
प्रब्रूयादुपसन्नाय धर्मेण न्यायतस्तथा ॥ ११८ ॥  
  
प्। १२५)  
  
प्रब्रूयाद्यो ह्यधर्मेण यो वाधर्मेण पृच्छति ।  
तावुभौ नरकं घोरमृच्छतः कालमक्षयम् ॥ ११९ ॥  
  
११९। अत्र अधर्मेण च यः प्राह यश्चाधर्मेण पृच्छति । तयोरन्यतरः प्रैति   
विद्वेषं वाधिगच्छति ॥ (२।१११) इति मनुवचनमवधेयम् ।  
  
पृथिवीं रत्नसम्पूर्णां दद्याद्यद्यपि वासव ।  
नैव देयं ह्यभक्ताय नापरीक्षितशीलिने ॥ १२० ॥  
  
इति ते भवतो भक्तिर्मयि शक्रः महीयसी ।  
तत्त्वतश्चोपसन्नस्य मयेह प्रीयमाणया ॥ १२१ ॥  
  
अङ्गोपाङ्गादिमन्त्राणां मन्त्रकोशः प्रकाशितः ।  
मुद्राकोशमिदानीं त्वं गदन्त्या मे निशामय ॥ १२२ ॥  
  
इति श्रीपाञ्चरात्रसारे [आ: श्रीपञ्चरात्र; ब्: श्रीपाञ्चरात्रे]   
लक्ष्मीतन्त्रे अङ्गोपाङ्गादिमन्त्रप्रकाशो नाम त्रयस्त्रिंशोऽध्यायः ॥ ३३ ॥  
प्। १२६)  
  
चतुस्त्रिंशोऽध्यायः   
  
श्रीः -  
  
मुद्राकोशं प्रवक्ष्यामि मन्त्रकोशस्य वासव ।  
येन विज्ञातमात्रेण मन्त्रसिद्धिर्महीयसी ॥ १ ॥  
  
मुद्रां वै बन्धयेन्मन्त्री स्नानकाले जलान्तरे ।  
आत्मनो न्यासकाले च पूजान्ते मण्डलविधौ [आ, ब्: मण्डलावधौ]   
॥ २ ॥  
  
अर्चायां मन्त्रविन्यासे ह्यर्घ्यपात्रेषु भोजने ।  
पूर्णाहुत्यवसाने च मन्त्रे ह्यभ्यन्तरस्थिते [ब्: वा-] ॥ ३ ॥  
  
हिंसकानां विघाताय सर्वविघ्नोपशान्तये ।  
सम्मुखौ तु करौ कृत्वा सुश्लिष्ठौ सुप्रसारितौ ॥ ४ ॥  
  
सम्मुखं मध्यमायुग्मनिक्षिप्ताङ्गुलयः पराः ।  
अन्योन्यामिमुखाश्चैव भुजबृन्देन कल्पिताः ॥ ५ ॥  
  
महाश्रीरिति विख्याता सर्वसौभाग्यदायिका ।  
मोचनी सर्वदोषाणां शीघ्रसिद्धिप्रदायिनी ॥ ६ ॥  
  
जडभूतस्य वै जन्तोर्बोधनाभ्युदयात्मिका [ब्: जन्तोर्वेदना-] ।  
प्रसार्य वाममुत्तानमङ्गुल्यो [ब्: वाममुत्तानाः] विरलाः स्थिताः   
[ब्, ङ्: विरलायिताः] ॥ ७ ॥  
  
कार्यास्त्वाकुञ्चितप्रान्ता अङ्गुष्ठं सेतुवद्भवेत् ।  
सम्मुखं तासु संलग्नं करशाखासु मध्यमाम् ॥ ८ ॥  
  
हृत्सम्मुखं [ब्, च्, ड़्: असम्मुखां] तु   
बध्नीयाच्छक्तिमुद्रां सुखप्रदाम् ।  
इमे मुद्रे महाभागे योगिबृन्दोपवन्दिते ॥ ९ ॥  
  
परसूक्ष्मपदस्थे तु मम प्रीतिप्रदायिके ।  
मम स्थूलपदस्थाया योनिमुद्रां निशामय ॥ १० ॥  
  
सम्मुखौ तु करौ कृत्वा सुश्लिष्टौ [च्: संश्लिष्टौ] सुप्रसारितौ ।  
मध्यतो मूलतः पृष्ठे विपर्यस्ते ह्यनामिके ॥ ११ ॥  
  
तर्जनीमूलयोर्न्यस्य ताभ्यामग्रे निगूहयेत् ।  
मध्ययोः शेषयोरग्रे कनिष्ठायुगलं पुरः ॥ १२ ॥  
  
अन्योन्यं पृष्ठतो लग्नं तलमध्योन्नतं भवेत् ।  
अङ्गुष्ठाग्रद्वयं कुर्यान्मध्ययोरग्रपर्वगम् ॥ १३ ॥  
  
महायोनिरिति ख्याता मुद्रा सर्ववशङ्करी ।  
त्रिविधा त्रिविधाया मे मुद्रैषा सम्प्रदर्शिता ॥ १४ ॥  
  
सूक्ष्माख्या [ब्, च्: सूक्ष्माद्या] शक्तिमुद्रा या विकारस्तत्र   
[ब्: तस्य] वर्ण्यते ।  
प्रदेशिन्यादितोऽङ्गुष्ठमैकैकश्येन सेतुवत् ॥ १५ ॥  
  
विन्यस्याङ्गुलिषु [ब्: विना सा-] ज्ञेयाश्चतस्रो मुद्रिका इमाः ।  
शक्तीनां तु मदीयानां लक्ष्म्यादीनां पुरन्दरः ॥ १६ ॥  
  
लक्ष्मीः कीर्तिर्जया माया देव्यो मच्छक्तयो हि ताः ।  
दक्षिणेन तु हस्तेन मुष्टिबन्धं प्रकल्पयेत् ॥ १७ ॥  
  
अन्तःस्थमुन्नतं कृत्वा वामाङ्गुष्ठं सुरोत्तम ।  
सम्मुखं हृदि हार्दैषा मुद्रा बुद्धिविवर्धनी ॥ १८ ॥  
  
प्रसृता अङ्गुलीः [ब्: प्रसृताङ्गुलयः] सर्वा अङ्गुष्ठेन तु   
संस्पृशेत् ।  
शैरस्येषा भवेन्मुद्रा मन्त्रसन्निधिकारिणी ॥ १९ ॥  
  
मुष्टिं वितर्जनीं कृत्वा तर्जनी ह्यूर्ध्वसंस्थिता ।  
शिखामुद्रेति विख्याता सर्वदुष्टभयङ्करी ॥ २० ॥  
  
प्। १२७)  
  
दोषविघ्नविनाशाय सदा ह्येतां प्रदर्शयेत् ।  
आदौ तस्मात् प्रयत्नेन यागवेश्मनि दर्शयेत् ॥ २१ ॥  
  
उत्सादं सर्वविघ्नानां कुरुते मन्त्रसंयुता [ड़्: संयुतम्] ।  
उभयोरग्रतः शाखाः संस्थास्तु [ब्: संस्था तु] करयोर्द्वयोः ॥ २२ ॥  
  
ताभ्यां मध्यमसंलग्नं करबन्धादितो भवेत् ।  
वार्मण्येषा भवेन्मुद्रा द्वावंसावनया स्पृशेत् ॥ २३ ॥  
  
अभेद्या दुष्टसङ्घेन भूतवेतालयोगिभिः ।  
कर्मकाले निबध्यैषा मन्त्रिणा च प्रयत्नतः ॥ २४ ॥  
  
करयोर्ग्रथिताङ्गुल्यः संवृताः पाणिपृष्ठगाः ।  
तर्जन्यौ प्रान्तसंलग्ने सुषिरे चोच्छ्रिते तयोः ॥ २५ ॥  
  
अङ्गुष्ठौ मूलसंलग्नौ विपर्यस्तौ परस्परम् ।  
चाक्षुष्येषा भवेन्मुद्रा निबध्या चक्षुरन्तिके ॥ २६ ॥  
  
तर्जनीं स्फोटयेद्दिक्षु दशस्वङ्गुष्ठकेन तु ।  
द्रतं करद्वयेनैव चक्षुर्भ्यां सन्निरीक्षयेत् ॥ २७ ॥  
  
अस्त्रमुद्रेति विख्याता त्रासनी देवविद्विषाम् ।  
अङ्गानामियमुद्दिष्टा षण्मुद्री सर्वसाधनी ॥ २८ ॥  
  
उपाङ्गत्रियुगस्याथ मुद्रा एता निशामय ।  
अङ्गुलीः श्लेषयेत् सर्वाश्चतस्रो दक्षिणस्थिताः ॥ २९ ॥  
  
तासां मूले तथाङ्गुष्ठं तिर्यञ्चं विनिवेशयेत् ।  
उपाङ्गानामियं मुद्रा तया तत्तत् स्पृशेत् पदम् ॥ ३० ॥  
  
अलङ्कारास्त्रमन्त्राणां मुद्रा [ब्, च्: मुद्राम्] अथ निशामय ।  
कनिष्ठानामिकामध्या मुष्टिवत् पाणिमध्यगाः ॥ ३१ ॥  
  
उभयोर्हस्तयोः पश्चात्तौ मुष्टी श्लेषयेन्मिथः [आ, ङ्: बुधः] ।  
प्रसार्य तर्जनीद्वन्द्वं श्लेषयेदग्रतस्ततः [ब्: तथा] ॥ ३२ ॥  
  
अङ्गुष्ठाग्रे विपर्यस्य तर्जन्योर्मध्यतो न्यसेत् ।  
मुद्रैषा कौस्तुभी नाम मालामुद्रामिमां शृणु ॥ ३३ ॥  
  
कण्ठादापादतः स्वांसौ [ब्, ड़्: स्वांसात्] तर्जनीभ्यां   
परिभ्रमन् ।  
कुर्याद्युगपदेवैषा [ब्: कुर्याच्च्युतपदे सैषा] वनमालामयी शुभा ॥   
३४ ॥  
  
व्यङ्गुष्ठा अङ्गुलीरष्टौ ग्रथयेदग्रतो मिथः ।  
लम्बं बाहुद्वयं कुर्यादेषा वा वनमालिका ॥ ३५ ॥  
  
अङ्गुष्ठौ पार्श्वतो लग्नावङ्गुल्यो विरलाः स्थिताः [ब्: कृताः] ।  
एषा पाङ्केरुही मुद्रा पुष्टिसौभाग्यवर्धिनी [ब्: वर्धनी] ॥ ३६ ॥  
  
उत्ताने दक्षिणे पाणावग्रेऽङ्गुष्ठकनिष्ठयोः ।  
मेलयेत् सेतुवच्छिष्टं सुसंश्लिष्टं लतात्रयम् ॥ ३७ ॥  
  
आकुञ्चितफणाकारा मुद्रा पाशा भवेदियम् ।  
मुष्टिं पृष्ठस्थिताङ्गुष्ठं पाण्योर्मुष्टिद्वयं पुरा ॥ ३८ ॥  
  
कुर्यादधोमुखं वामं तत्पृष्ठे दक्षिणं तथा ।  
अथाधारादिशक्तेः स्यान्मुद्रोक्ता कूर्मवह्निजा ॥ ३९ ॥  
  
अधोमुखस्य वामस्य ह्यनामातर्जनीद्वयम् ।  
आकुञ्च्य [आ, ङ्: आमुच्य] मध्यमापृष्ठे विन्यसेत्तु   
सुसंस्थितम् ॥ ४० ॥  
  
ऋजूमधोमुखीं कुर्यान्मध्यमामङ्गुलीं तथा ।  
ततः कनिष्ठिकाङ्गुष्ठौ वलवत्तु प्रसारयेत् ॥ ४१ ॥  
  
अनन्तासनमुद्रेयमनन्तोऽयं यथोत्थितः ।  
इयमासनमुद्राणां प्रधाना परिकीर्तिता ॥ ४२ ॥  
  
अविभागा परा शक्तिराधाराधारसञ्ज्ञिता ।  
कूर्ममुद्रा तदुन्मेषा नादात्मानन्तमुद्रिका [च्: नामिकानन्त-] ॥   
४३ ॥  
  
भावनीयमिदं शश्वदित्थमासनकर्मणि ।  
करद्वयेन बध्नीयाल्लग्नमुष्टिद्वयं पुरः ॥ ४४ ॥  
  
प्। १२८)  
  
अङ्गुलीत्रितयेनैव अङ्गुष्ठौ तर्जनीद्वयम् ।  
प्रान्तलग्नं तु तत् कुर्यात्तद्युगं मेलयेत् पुनः ॥ ४५ ॥  
  
एषा सा पार्थिवी मुद्रा सर्व भूतविधारिणी ।  
मणिबन्धौ तु संलग्नौ नखाग्राणि करद्वये ॥ ४६ ॥  
  
कार्याणि साङ्गुलीकानि परस्परमुखानि तु ।  
अङ्गुष्ठाग्रे निराधारे तन्मध्ये चालयेद् द्रुतम् ॥ ४७ ॥  
  
मध्ये कुर्याच्च करयोरगाधं [आ, ब्, च्: अमाम्यं]   
सुषिरोपमम् ।  
क्षीरार्णवस्य मुद्रैषा पाद्मी पूर्वं प्रदर्शिता ॥ ४८ ॥  
  
करद्वयमसंलग्नं कृत्वा तदनु योजयेत् ।  
मुखे मुखं तु तर्जन्योरेवं मध्यमयोः क्रमात् ॥ ४९ ॥  
  
अनामयोस्ततः पश्चाद्वक्त्रे वक्त्रं कनिष्ठयोः ।  
अङ्गुष्ठयुगलं तत्तदङ्गुलीमुखयोर्न्यसेत् ॥ ५० ॥  
  
एतन्मुद्राचतुष्कं तु धर्माद्ये तु चतुष्टये ।  
अधर्मादिचतुष्काणां तद्वन्मुद्राचतुष्टयम् ॥ ५१ ॥  
  
तदूर्ध्वस्थस्य पद्मस्य मुद्रा पाद्मी [ड़्: पाद्मा] पुरोदिता ।  
दक्षिणस्य तु हस्तस्य तर्जन्यङ्गुष्ठमेलनम् ॥ ५२ ॥  
  
कृत्वा तदनु तद्बन्धं विकास्य च शनैः शनैः ।  
समुत्तानं पुनः कुर्याच्छाखासङ्घं पृथक् पृथक् ॥ ५३ ॥  
  
धामत्रयस्य मुद्रैषा चिद्भासनगतां शृणु ।  
स्फुटौ प्रसारितौ हस्तौ कुर्यदञ्जलिरूपकौ ॥ ५४ ॥  
  
चिद्भासनस्य मुद्रैषा शुद्धसत्त्वमयी परा ।  
द्वात्रिंशदिति मुद्राणां सर्वदोषविनाशिनी ॥ ५५ ॥  
  
भूषणास्त्रासनादीनां तव शक्र प्रदर्शिता ।  
क्षेत्रेश्वरादिमुद्राणामिदानीं दशकं शृणु ॥ ५६ ॥  
  
ग्रस्तमङ्गुलिसङ्घातं कृत्वा पाणिद्वयेन तु ।  
बलात्सम्पीडयेत् कुर्वन्नङ्गुष्ठद्वयमुच्छ्रितम् ॥ ५७ ॥  
  
मुद्रेयं क्षेत्रपालस्य सर्वदुष्टनिबर्हणी ।  
उत्तानौ तु करौ कृत्वा निकटस्थौ पुरन्दर ॥ ५८ ॥  
  
अङ्गुलीनां गणं सर्वं कुञ्चितं मध्यसंस्थितम् ।  
अङ्गुष्ठौ पतितौ कृत्वा क्रमशः स्फुटतां [आ, ब्, च्:   
स्पष्टतां] नयेत् ॥ ५९ ॥  
  
श्रीबीजस्य तु मुद्रैषा प्रथमं कथिता तव ।  
समुत्थाप्य कराद्वामात्तर्जनीं चण्डबीजजाम् ॥ ६० ॥  
  
तामेव दक्षिणाद्धस्तात् प्रचण्डस्य निदर्शयेत् ।  
मध्यमां वामहस्ताद्वै समुत्थाप्य जयस्य सा ॥ ६१ ॥  
  
दक्षिणाद् विजयाख्यस्य बीजस्य परिकीर्तिता ।  
वामाच्चानामिकां प्राग्वत्कृत्वा गाङ्गस्य विद्धि ताम् ॥ ६२ ॥  
  
दक्षिणाद्यामुनस्योक्ता मुद्रा बीजस्य वासव ।  
मुद्रा शङ्खनिधेः प्रोक्ता वामहस्तात् कनिष्ठिका ॥ ६३ ॥  
  
तथा पद्मनिधेर्हस्ताद् दक्षिणात् सा कनिष्ठिका ।  
दक्षिणेन तु हस्तेन साङ्गुष्ठेन तु मुष्टिना ॥ ६४ ॥  
  
प्रदेशिनीमनामां च वामहस्तस्य पीडयेत् ।  
प्रयत्नीकृतशाखानां पृष्ठे योज्याथ मध्यमा ॥ ६५ ॥  
  
लम्बमानकराकारा यथा सन्दृश्यते च सा ।  
मुष्टेर्नातिसमीपस्थां वामहस्तात् कनिष्ठिकाम् ॥ ६६ ॥  
  
दक्षिणाङ्गुष्ठपार्श्वेन [आ: भावेन] दंष्ट्रावत् परिभावयेत् ।  
ईषत्तिर्यग्गतिस्पष्टौ वामोऽङ्गुष्ठस्तथा परः ॥ ६७ ॥  
  
यथा तौ परिदृश्येते गजकर्णोपमौ शुभौ ।  
गणेश्वरस्य मुद्रैषा सर्वविघ्नक्षयङ्करी ॥ ६८ ॥  
  
संश्लिष्टौ मणिबन्धौ तु कृत्वा पाणिद्वये पुरा ।  
संलग्नमग्रदेशात्तु प्रोन्नतं मध्यमायुगम् ॥ ६९ ॥  
  
प्रदेशिनीयुगं तद्वत्तथैवानामिकाद्वयम् ।  
अङ्गुष्ठं द्विगुणीकृत्य नमयेत्तदधोमुखम् ॥ ७० ॥  
  
प्। १२९)  
  
शनैः शनैः स्पृशेद्यावत् स्वं स्वं पाणिद्वयीतलम् [ब्, च्:   
पाण्योर्द्वयोस्तथा; ड़्: पाणिद्वयोस्तलम्] ।  
स्फुटं सुविरलं [च्: स्वाभिमुखं] कुर्यादङ्गुष्ठद्वितयं तथा ॥   
७१ ॥  
  
कनिष्ठिकाद्वयं चैव समेन धरणेन तु ।  
इयं वागीश्वरी मुद्रा वाणीविभवदायिनी ॥ ७२ ॥  
  
सम्मुखौ सम्पुटीकृत्य द्वौ हस्तौ सम्प्रसारितौ ।  
विनियोज्यौ ललाटाग्रे शिरसावनतेन तु ॥ ७३ ॥  
  
गुर्वादित्रितयस्यैषा मुद्रा चेतःप्रसादिनी ।  
प्रोत्तानं दक्षिणं पाणिं कृत्वाङ्गुलिगणं ततः ॥ ७४ ॥   
  
संलग्नं कुञ्चयेत् किञ्चिदङ्गुष्ठं सम्प्रसार्य च ।  
तिर्यक् शनैः शनैः किञ्चित् कुर्याच्चाधोमुखं ततः ॥ ७५ ॥  
  
मुद्रा पितृगणस्यैषा नित्यतृप्तिकरी स्मृता ।  
इयं श्राद्धसहस्रेभ्यः पितृप्रीतिकरी सदा ॥ ७६ ॥  
  
दर्शनीया प्रयत्नेन पितॄणां पूजने सदा ।  
करद्वयं समुत्तानं नाभिदेशे नियोजयेत् ॥ ७७ ॥  
  
वामस्य दक्षिणं पृष्ठे मुद्रैषा सिद्धसंसदः ।  
सुस्पृष्टं दक्षिणं हस्तमात्मनस्तु पराङ्मुखम् ॥ ७८ ॥  
  
पराङ्मुखं लम्बमानं वामपाणिं प्रकल्पयेत् ।  
वराभयदमुद्रे द्वे लोकेशानामिमे स्मृते ॥ ७९ ॥  
  
एकैकेन तु मन्त्रेण वज्राद्येव क्रमाद्युतम् ।  
अस्त्राख्यां शक्तिसंयुक्तां प्रागुक्तां सम्प्रदर्शयेत् ॥ ८० ॥  
  
लोकपालायुधानां तु पूजितानां क्रमादिह ।  
वामहस्तकनिष्ठाद्यास्तिस्रः स्वतलमध्यगाः ॥ ८१ ॥  
  
तासामङ्गुष्ठतः पृष्ठे तर्जनी प्रोन्नता भवेत् ।  
नासावंशप्रदेशस्था ततो दक्षिणपाणिना ॥ ८२ ॥  
  
अङ्गुलीत्रितयेनैव मुष्टिं बद्धा तु पूर्ववत् ।  
तर्जनीं द्विगुणीकृत्य त्वङ्गुष्ठाग्रे नियोजयेत् ॥ ८३ ॥  
  
प्रोद्यतो दक्षिणो बाहुश्चक्रक्षेपे यथोद्यतः ।  
विष्वक्सेनस्य मुद्रेयं विश्वबन्धनकृन्तनी [ब्, च्: कर्तनी] ॥ ८४ ॥  
  
किञ्चिदाकुञ्चयेद्धस्तं दक्षिणं हृदयोपगम् ।  
अङ्गुष्ठौ विरलौ स्पष्टौ मुद्रा ह्यावाहने स्मृता ॥ ८५ ॥  
  
खड्गधारासमाकारौ विरलाङ्गुलिकावुभौ ।  
अङ्गुष्ठौ दण्डवत् कृत्वा मुष्टिबन्धं शनैः शनैः ॥ ८६ ॥  
  
कुर्यात् कनिष्ठिकादिभ्यो मुद्रैषा स्याद्विसर्जने ।  
प्रसृतौ द्वौ करौ कृत्वा सुश्लिष्टौ चाप्यधोमुखौ ॥ ८७ ॥  
  
कनीयस्यौ तथाङ्गुष्ठौ सुश्लिष्टौ च नियोज्य च ।  
मध्यमाङ्गुलियुग्मं चाप्यन्योन्यकरपृष्ठगम् ॥ ८८ ॥  
  
प्रक्षिप्यानामिकायुग्मं तर्जनीयुगलं तथा ।  
मुद्रैषा कामधेन्वाख्या सर्वेच्छापरिपूरणी ॥ ८९ ॥  
  
द्विप्रकारं तु मुद्राणां प्रयोगं विद्धि वासव ।  
अध्यात्मं संविदाकारं बाह्यं वाक्कर्मचित्तजम् ॥ ९० ॥  
  
अनेन विधिना मुद्रां यो बध्नाति विधानवित् ।  
तेनेदं मुद्रितं सर्वमपुनर्भवसिद्धये ॥ ९१ ॥  
  
इति मुद्रागणः सर्वस्तवोद्दिष्टः पुरन्दर ।  
आराधनाधिकारार्थं शृणु स्नानविधिं परम् ॥ ९२ ॥  
  
अन्तर्बहिर्मलोपेतमलक्ष्मीः प्रतिपद्यते ।  
तस्या निवारणार्थाय स्नानं सर्वत्र शिष्यते [आ, च्: चेष्यते] ॥ ९३ ॥  
  
तत् पुनस्त्रिविधं स्नानं जलमन्त्रस्मृतिक्रमात् ।  
त्रिविधं पुरुहूतैतत् स्मृतं शतगुणोत्तरम् ॥ ९४ ॥  
  
पुष्करादिषु तीर्थेषु यत् स्नानं जलजं स्मृतम् [ब्: मतम्] ।  
ततः शतगुणं स्नानं भगवच्छास्त्रचोदितम् ॥ ९५ ॥  
  
तस्माच्छतगुणं मान्त्रं मन्त्राङ्गन्याससम्भवम् ।  
तस्माच्छतगुणं ध्यानं शुद्धसंविन्मयं परम् ॥ ९६ ॥  
  
प्। १३०)  
  
आदौ सामान्यविधिना जलस्नानं समाचरेत् ।  
विशेषविधिना पश्चाद्विशेषस्य विधिस्त्वयम् ॥ ९७ ॥  
  
पूर्वं स्नात्वा मृदाम्भोभिः पश्चाद्गन्धादिलेपनम् ।  
स्नानं स्यात्तन्मलध्वं प्राणायामैः समाचरेत् ॥ ९८ ॥  
  
द्वादशावृत्तया कुर्यात् पूरणं तारया पुरा ।  
धारयेत् षोडशावृत्त्या द्विषट्केन पुनस्त्यजेत् ॥ ९९ ॥  
  
सव्यदक्षिणपर्यायै रेचनान्तमरुत्क्रमैः ।  
मलान् क्षपयति प्राणनाडीस्थान् पूर्वसञ्चितान् ॥ १०० ॥  
  
ततस्तत्त्वमयो भूत्वा मलिनं भूतपिण्डकम् ।  
षाट्कोशिकमसारं च शोधयेद्धारणावशात् [च्: बलात्] ॥ १०१ ॥  
  
पृथिव्यादीनि सर्वाणि तत्त्वानि स्वस्वकारणे [ब्, ड़्: तत्त्वानि कारणानि   
स्वकारणे] ।  
धारणामिर्नयेदस्तमव्यक्तान्तानि वै क्रमात् ॥ १०२ ॥  
  
क्षीरे क्षीरमिवात्मानं मयि सम्मिश्रयेत्ततः ।  
भूत्वा लक्ष्मीमयः पश्चाद्भवेन्नारायणात्मकः ॥ १०३ ॥  
  
धारणाबन्धमासाद्य शुद्धसत्त्वेन चेतसा ।  
परमात्मात्मकत्त्वं यत् सा शक्तिः परमा मता ॥ १०४ ॥  
  
तत्स्थ एव स्वकं पिण्डं सन्दहेद्धारणाग्निना ।  
चिदाशुशुक्षणेस्तेजः पुञ्जमर्चिःकणालयम् ॥ १०५ ॥  
  
पतन्तं संस्मरेन्मूर्ध्नि पिण्डं प्रज्वलितं ततः ।  
शान्तमन्तःस्थसत्सत्त्वं भस्मीभूतरजस्तमम् ॥ १०६ ॥  
  
रजस्तमोमयं भस्म त्वपोह्योद्बोधवायुना ।  
चिदानन्दमहाम्भोधेरतरङ्गगुणाकरात् ॥ १०७ ॥  
  
प्रसृतं सृष्टिमार्गेण संस्मरेदमृतोदकम् ।  
तेनाप्यायितमन्तःस्थं तत्सत्त्वं देहतां नयेत् ॥ १०८ ॥  
  
शुद्धं तत्सृष्टिमार्गेण संश्रयेद्भौतिकं वपुः ।  
अन्तःशुद्धिरियं प्रोक्ता बाह्यशुद्धिमथो शृणु ॥ १०९ ॥  
  
वक्ष्यमाणक्रमैरङ्गैर्मन्त्रन्यासं समाचरेत् ।  
[ब्, ड़्: ओमित्स् थिस् लिने] बहिः शुद्धिर्भवेदेवं तदा स्नानं   
समाचरेत् ॥ ११० ॥  
  
पवित्रपाणिरादाय मृत्कलां मन्त्रमन्त्रिताम् ।  
तां त्रिधा वामहस्ताग्रे मूलमध्याग्रतो न्यसेत् ॥ १११ ॥  
  
बोधशक्त्यात्मना पूर्वं तीर्थशुद्धिं समाचरेत् ।  
तीर्थं तत् त्रिविधं प्रोक्तं स्थूलसूक्ष्मपरात्मना ॥ ११२ ॥  
  
तर्पयत्यखिलं स्थूलं स्थूलरूपेण तज्जगत् ।  
सत्त्वात्मना तु सूक्ष्मेण ससुरांस्तर्पयेत्पितॄन् ॥ ११३ ॥  
  
परेणानन्दरूपेण नयेन्मत्कर्मयोग्यताम् ।  
तस्माच्छुद्धिः पुरा कार्या तीर्थे शास्त्रदृशा स्वयम् ॥ ११४ ॥  
  
ज्ञानधारणयाकृष्य तीर्थसत्तां तु वैष्णवीम् [ब्, च्: सत्त्वं तु   
वैष्णवम्] ।  
[ड़्: ओमित्स् थ्रेए लिनेस् ड़्रोम् हेरे] मयि शक्तौ लयं नीत्वा   
चिदानन्दमहास्पदे ॥ ११५ ॥  
  
स्थूलं ज्ञानाग्निना दग्ध्वा ब्रह्मानन्देन पूरयेत् ।  
ज्ञानशक्त्यावरोप्याथ तीर्थे सत्त्वं तु वैष्णवम् ॥ ११६ ॥  
  
प्रथमे मध्यमेऽथान्ते मृद्भागे क्रमशः सुधीः ।  
अस्त्रं च मूलमन्त्रं चाप्यङ्गमन्त्रं च संस्मरेत् ॥ ११७ ॥  
  
दश दिक्षु क्षिपेदस्त्रं सर्वविघ्नोपशान्तये ।  
मूलमन्त्रान्वितं भागं तीर्थमध्ये विनिक्षिपेत् ॥ ११८ ॥  
  
[ब्: ओमित्स् ड़ोउर् लिनेस् ड़्रोम् हेरे] सन्निधानं भवेत्तेन मन्त्रमूर्तेर्मम   
क्षणात् ।  
मृद्भागमाङ्गमन्त्रं यत्तेनाङ्गानि विलेपयेत् ॥ ११९ ॥  
  
जलमध्यं समाविश्य निमज्ज्योन्मज्ज्य वै पुनः ।  
कराभ्यामस्त्रजप्ताम्भः पूर्वं मूर्ध्नि विनिक्षिपेत् ॥ १२० ॥  
  
द्वितीयं मूलमन्त्रेण तृतीयं चाङ्गमन्त्रकैः ।  
ततस्तीरं समासाद्य सम्यगाचम्य वै ततः ॥ १२१ ॥  
  
स्नानं समाचरेन्मन्त्रैर्यथावन्न्यासकर्मणा ।  
ध्यानस्नानं ततः कुर्यात् सावधानेन चेतसा ॥ १२२ ॥  
  
प्। १३१)  
  
स्वस्थितं पुण्डरीकाक्षं स्मृत्वा लक्ष्मीधरं परम् ।  
तत्पादोदकजां धारां संस्मरेच्छिरसि च्युताम् ॥ १२३ ॥  
  
तया सम्प्लावयेदन्तर्बहिश्च सकलं वपुः ।  
एकैकशो द्विशो वापि त्रिशो वापि समाहितः ॥ १२४ ॥  
  
यथाशक्ति यथाकालं त्रिविधं स्नानमाचरेत् ।  
प्रणवाद्यैर्नमोऽन्तैश्च नामभिर्मन्मयान् सुरान् ॥ १२५ ॥  
  
ऋषींश्च तर्पयित्वाथ स्वधान्ते तर्पयेत् पितॄन् ।  
एवं स्नानं विधायाथ तीर्थस्थं मन्त्रनायकम् ॥ १२६ ॥  
  
आकृष्य पूरकेणाथ संस्मरेद्धृदयान्तरे ।  
आकृष्य मनसास्त्रं च दिग्विदिक्स्थापितं पुरा ॥ १२७ ॥  
  
यागाङ्गानि समादाय प्रयायाद्यागमन्दिरम् ।  
स्वयं सिद्धमथार्षं वा सिद्धैर्वा परिकल्पितम् ॥ १२८ ॥  
  
मनुष्यैः कल्पितं वाथ मन्मयैर्भावितान्तरैः ।  
सर्वलक्षणसम्पूर्णं विमानं पाञ्चरात्रिकम् ॥ १२९ ॥  
  
शुभं कमलिनीतीरं विजनं वा मनोहरम् ।  
यद्वा विविक्तमुद्यानं पुण्यवृक्षोपशोभितम् ॥ १३० ॥  
  
पुलिनं रमणीयं वा सिकतोपरि विस्तृतम् ।  
अवातमजनस्पर्शमसमीपस्थदोषवत् ॥ १३१ ॥  
  
यत्र वा रोचते चित्तं तत्र यायान्मनोवशात् ।  
हृन्मध्यस्थे परे मन्त्रे प्रबुद्धानन्दविग्रहे ॥ १३२ ॥  
  
दिगन्तरमपश्यन् वै मौनी संरोधितानिलः ।  
प्राप्य स्थानं शुभं तत्र नासाग्रेण विरेचयेत् ॥ १३३ ॥  
  
मन्मन्त्रं परमात्मानं प्रदीप्तानलविग्रहम् ।  
बहिरस्त्रं च विन्यस्य चरणेनाहनेत् क्षितिम् ॥ १३४ ॥  
  
स्मरन् मन्त्रमयीं लक्ष्मीं मामेकां परमेश्वरीम् ।  
एकान्तदेशमासाद्य बध्नीयाद्रुचिरासनम् ॥ १३५ ॥  
  
दर्भे चर्मणि वस्त्रे वा फलके यज्ञकाष्ठजे ।  
अभिवन्द्य हरिं मां च भक्त्यैव [ब्: एवं] गुरुसन्ततिम् ॥ १३६ ॥  
  
गृहीत्वा मानसीमाज्ञां तेभ्यस्तु शिरसा नतः ।  
मानसीं निर्वपेत् सर्वां क्रियां [ब्, ड़्: सर्वाः क्रियाः]   
ज्ञानसमाधिना ॥ १३७ ॥  
  
ज्ञानेन क्रियते यद्यत् कर्म ब्रह्मसमाधिना ।  
शुद्धसत्त्वमयं तत्तदक्षयं भवति ध्रुवम् ॥ १३८ ॥  
  
बाह्यद्रव्याश्रिता यस्माद् दोषा राजसतामसाः ।  
ततस्तच्छोधनमपि कर्मणा मनसा गिरा ॥ १३९ ॥  
  
तस्मादेकान्तनिर्दोषं भावनावासितं [ब्, ङ्: भावितं] तथा ।  
तस्माज्ज्ञानं समास्थाय शुद्धं संवित्समुद्भवम् ॥ १४० ॥  
  
ज्ञानभावनया कर्म कुर्याद्वै पारमार्थिकम् ।  
इति स्नानविधिः सम्यक् कीर्तितस्ते सुरेश्वर ।  
अङ्गन्यासादिकं स्थानं तव वक्ष्याम्यतः परम् ॥ १४१ ॥  
  
इति श्रीपाञ्चरात्रसारे [आ: श्रीपञ्चरात्र; ब्: श्रीपाञ्चरात्रे]   
लक्ष्मीतन्त्रे स्नानविधिप्रकाशो नाम चतुस्त्रिंशोऽध्यायः ॥ ३४ ।  
प्। १३२)  
  
पञ्चत्रिंशोऽध्यायः   
  
श्रीः -  
  
अन्तर्यागादिसिद्ध्यर्थं भूतशुद्धिं निशामय ।  
कथ्यमानं मया शक्र सावधानेन चेतसा ॥ १ ॥  
  
१। भूतशुद्धिर्नाम साधकस्य प्राकृतदेहस्थानां मांसमेदोऽस्थि-  
layacintanapūrvakaṃ bhagavati samarpaṇaṃ kṛtvā punastatsakāśāt   
bhagavanmayāprākṛtabhūtāvirbhāvapūrvakaṃ tadārabdhadehāvasthiti-  
स्वस्वतन्त्रेषु प्रतिपादिता दृश्यते ।  
  
[ड़्: ओमित्स् वेर्सेस् २ तो २३] प्रकृत्यन्तस्य पृथ्व्यादेः [आ:   
कादिहान्त] कादिभान्ततयैव च ।  
मन्मयीकरणं बुद्ध्या भूतशुद्धिरिहोच्यते ॥ २ ॥  
  
२। कादि भान्तमिति । ककारेण पृथिवी भकारेण प्रकृतिश्च गृह्यते ।  
  
पृथिव्यादि प्रकृत्यन्तं यत् प्रकृत्यष्टकं स्थितम् ।  
स्थूलसूक्ष्मविभेदेन तत्र रूपद्वयं विदुः ॥ ३ ॥  
  
चक्षुर्गोचरसंस्थानं स्थूलरूपं तु वर्ण्यते ।  
कारणाकारता यत्र तत्तु तन्मात्रमुच्यते ॥ ४ ॥  
  
स्थूलसूक्ष्मविभेदेन तत्त्वमेतद् द्विरष्टकम् ।  
विषयेन्द्रियवृत्तीश्च तत्र तत्र निवेशयेत् ॥ ५ ॥  
  
घ्राणादि पायूपस्थादि गन्धादीति त्रयं त्रयम् ।  
तन्मात्रवर्गे पृथ्व्यादौ प्रातिलोम्याच्छमं नयेत् ॥ ६ ॥  
  
तरङ्गा जलधौ यद्वदस्तं यान्ति समीरणात् ।  
विषयेन्द्रियकल्लोला महाभूतमहोदधौ ॥ ७ ॥  
  
७। पूर्वोक्तं लयं निदर्शनमुखेनाह - तरङ्गा इति ।  
  
सुसमीचीनया बुद्ध्या तद्वदस्तं नयेद् बुधः ।  
[ङ्: ओमित्स् थिस् लिने] मनोऽभिमान इत्येतावहङ्कारे शमं नयेत् ॥ ८ ॥  
  
प्राणमध्यवसायं च बुद्धितत्त्वे निबर्हयेत् [आ: निगूहयेत्] ।  
सत्त्वं रजस्तमश्चैव त्रैगुण्यं प्रकृतौ नयेत् ॥ ९ ॥  
  
यत्तत् त्रैगुण्यमव्यक्तं कारणं महदादिके ।  
त्रैगुण्यं च प्रसूतिश्च मायेत्येतत् त्रिधा तु तत् ॥ १० ॥  
  
१०। त्रैगुण्यमिति । एषां क्रमेण प्रधानमव्यक्तं तम इत्यौपनिषदो   
व्यवहारः ।  
  
एवं तत्त्वविदां [ब्: तत्र विधा] ज्ञेया एताः प्रकृतयोः दश ।  
स्थूलसूक्ष्मविभेदेन ताः पुनर्विंशतिः स्मृताः ॥ ११ ॥  
  
स्थूलानां प्रकृतीनां तु दश मन्त्रा इमे स्मृताः ।  
तत्तत्सञ्ज्ञा हुम्फडन्तास्तारिकाद्या ध्रुवादिकाः ॥ १२ ॥  
  
१२। तत्तत्सञ्ज्ञा इति । आदौ प्रणवः ततस्तारिका ततो भूतसञ्ज्ञाः ततो हुं फट्   
। आहत्य ॐ ह्रीं पृथिव्यै हुं फट् इति मन्त्रः । जयाख्ये तु (१०-  
  
p. 133)  
  
māṃsaṃ medastathā smṛtvā raso vyomākṣaratrayam [c: vyomākṣaraṃ   
punaḥ] |  
parāt paradvayaṃ caiva bindunādavibhūṣitam || 13 ||  
  
daśānāṃ sūkṣmarūpāṇāṃ śaktyādyāstā nava smṛtāḥ |  
deheṣu jīvabhūtā yāḥ śaktayaḥ parasaṃjñitāḥ || 14 ||  
  
māyāvyomayutānetān śaktyādīṃstadanu smaret |  
nivṛttiśca pratiṣṭhā ca vidyā śāntistathaiva ca || 15 ||  
  
15. jīvaśaktīnāṃ nāmānyāha - nivṛttirityādi |  
  
śāntyatītābhimānā ca prāṇā guṇavatī tathā |  
guṇasūkṣmā nirguṇā ca etāḥ saṃjñāḥ kramāt smṛtāḥ || 16 ||  
  
bījānāṃ daśake tasmin [ā, B: daśa śakte'smin]   
vahniviṣṇvardhacandrakān [ā, B, c: candramāḥ] |  
saṃyojya mantrān jānīyādadhiṣṭhātrīgatānimān || 17 ||  
  
17. vahnītyādi | rīṃ ityetat saṃyojyetyarthaḥ |  
  
gandhaśrīśca rasaśrīśca rūpaśrīḥ sparśapūrvikā |  
śabdaśrīrabhimānaśrīḥ prāṇaśrīrguṇapūrvikā || 18 ||  
  
18. gandhaśrīrityādīni śaktināmāni |   
  
tathaiva guṇasūkṣmaśrīrmāyāśrīriti saṃjñayā |  
adhiṣṭhātryo'pi [B, c: hi] vartante śaktayo daśake mama || 19 ||  
  
evaṃ parikaraṃ buddhvā bhūtaśuddhiṃ samācaret |  
sthānaśuddhiṃ purā kuryādyathā tadavadhāraya || 20 ||  
  
20. pureti | bhūtaśuddheḥ pūrvamityarthaḥ |  
  
kālāgnyarkasahasrābhāṃ nirdhūmāṅgārasaṃnibhām |  
māṃ smṛtvā manmukhotthena vahninā nirdahedbhuvam || 21 ||  
  
somāyutābhamadvaktrajenāsiñcedathāmbunā |  
sthānaśuddhirbhavedevaṃ bhūtaśuddhimatho śṛṇu || 22 ||  
  
22. evaṃ nirdagdhasya sthānasya punarujjīvanamāha - sometyādi |  
  
caturaśrāṃ samāṃ pītāṃ vajracihnāṃ vasuṃdharām |  
mantreṇākṛṣya dehāntaḥ svasthānasthāṃ layaṃ nayet || 23 ||  
  
23. mantreṇeti | atra mantraḥ ślāṃ iti jayākhye uktaḥ (10-17) |  
  
gandhamātre tatastacca svabījenāstamānayet |  
mayyadhiṣṭhānabhūtāyāṃ māṃ ca bāhyāmbhasi kṣipet || 24 ||  
  
mantreṇārdhendusaṃkāśaṃ padmāṅkaṃ tacca daivatam |  
svasthāne vilayaṃ nītvā rasamātre svamantrataḥ || 25 ||  
  
mantreṇa taṃ pratiṣṭhāpya tacca mayyānayellayam |  
māṃ ca bāhye kṣipedvahnāvāmāyaṃ tatkramastvayam || 26 ||  
  
26. mantreṇeti | ṣvāṃ iti jayākhye mantra uktaḥ | āmāyamiti |   
māyāparyantamityarthaḥ |  
  
sarvatra naikaṃ budhyeta macchaktevilayaṃ budhaḥ |  
yathā hi sarpirāsiñcet kṣīre tanmathanodbhavam || 27 ||  
  
27. naikamiti | layaṃ sarvatraikavidhaṃ na buddhyetetyanvayaḥ | tadeva   
nidarśanamukhenāha - yathā hīti | tanmathanodbhavamiti sarpirviśeṣaṇam |  
  
sarpiranyatra ca kṣīre tatsarpiṣyapi [B, ṅ: sarpirapi] cānyakam |  
evamā prakṛteḥ śaktiradhiṣṭhātrīḥ smared budhaḥ || 28 ||  
  
evaṃ [B, c: tāṃ] māṃ paramāṃ śaktiṃ navaśaktisamanvitām |  
nirguṇāntavidhāṃ dhyātāṃ [ā, B: nirguṇāṃ tu vidhāmetāṃ]   
māyādhiṣṭhānakāriṇīm || 29 ||  
  
daśamīṃ tatparaṃ nītvā śaktimekādaśīṃ sthitām |  
mahākṣobhamayīṃ lakṣmīṃ vyūhābhyudayarūpiṇīm || 30 ||  
  
p. 134)  
  
ekādaśī ca tāṃ nītvā dvādaśī paramātmikām |  
anirdeśyāmanaupamyāṃ dvādaśīṃ tāṃ mayi kṣipet || 31 ||  
  
evaṃ tāṃ paramāṃ śaktiṃ dvādaśaīmakhilātmikām |  
dvādaśāntāntamunniya varṇamayyāṃ mayi smaret [c: anusmaret] || 32 ||  
  
32. dvādaśānteti | mūrdhna upari māyāto dvādaśāṅgulādūrdhvaṃ sthānaṃ   
dvādaśāntamiti sāṃpradāyiko vyavahāraḥ |  
  
agnīṣomārkakoṭyābhā [B: koṭyāśca] sarvato'kṣiśiromukhī |  
dhārāsaṃtānarūpā me sūkṣmā varṇamayī tanuḥ || 33 ||  
  
33. varṇamayīṃ tanuṃ viśiniṣṭi - agnītyādi | dhārāsaṃtāneti |   
amṛtadhārāsaṃtānarūpetyarthaḥ |  
  
sarvajīvopakārāya sarvasaṃbhārasaṃbhṛtā |  
uditā sā purā [B: parā] viṣṇormeghādvidyudivojjvalā || 34 ||  
  
śakraḥ -   
  
kāni sthānāni dehe'smin yatra kāryo layaḥ kramāt |  
kīdṛśāni ca bimbāni bhūmyādīnāṃ vadāmbuje || 35 ||  
  
śrīḥ -  
  
ā jānuto bhuvaḥ sthānamā kaṭyāḥ payasaḥ smṛtam |  
ā nābhestejasaḥ sthānaṃ vāyoḥ sthānaṃ tadā hṛdaḥ || 36 ||  
  
ā karṇānnabhasaḥ sthānamā bilāccāpyahaṃkṛteḥ |  
ā bhruvormahataḥ sthānamākāśe tu [ā: ākāśebhyaḥ] paraṃ smṛtam ||   
37 ||  
  
tataḥ prādeśamātrāgre mūrdhataścaturaṅgule |  
sthāne prakṛtyāḥ śeṣaṃ tadaṅgulīnāṃ dviraṣṭakam || 38 ||  
  
38. prakṛtyāḥ sthānamākāśe āha - tata iti |   
mūrdhnaścaturaṅgulerdhvabhāge prakṛtyā avasthānam | tataḥ   
ṣoḍaśāṅgulopari bhāge avyaktasyāvasthānam |  
  
ekādaśyāṃ dviṣaṭkāyāṃ sthānaṃ tattvakṣaraśriyaḥ |  
caturaśraṃ bhavedbimbaṃ vajrāṅkaṃ pārthivaṃ mahat || 39 ||  
  
39. tata ekādaśāṅgulopari bhāge māyāsthānam | tato dvādaśāṅgulopari bhāge   
śabdabrahmasthānamiti vivekaḥ | idameva dvādaśāntamityucyate |  
  
ardhendusadṛśaṃ śuklaṃ padmāṅkaṃ payasaḥ smṛtam |  
trikoṇaṃ svastikāṅkaṃ ca raktaṃ taijasamucyate || 40 ||  
  
[c: omits this line] dhūmraṃ ṣaḍbindusaṃyuktaṃ [F:   
piṇḍasaṃyuktaṃ] vṛttaṃ vāyavyamucyate |  
añjanābhaṃ tathākāśaṃ bimbamātraṃ smṛtaṃ param || 41 ||  
  
41. bimbamātramiti | pradhānādīnāṃ bimbamātrameva | na varṇādikamityarthaḥ |  
  
evaṃ tattvopasaṃhāre kṛte hṛtkuharodgatam |  
jñānarajjvavalambaṃ ca suṣumnāmadhyamānugam || 42 ||  
  
ūrdhvamājānumunnīya śaktisopānapaṅktibhiḥ |  
dvādaśāntāntarājīvaṃ madhyasthāyāṃ mayi kṣipet || 43 ||  
  
43. mayi kṣipediti | dehasya dahanacintane tadantaḥsthajīvasyāpi   
dahanacintanaprasaktau tannivāraṇāya jīvasya devyāṃ nikṣepa ucyate |  
  
tadante ca [ā, c: tu] mahāpadmaṃ sahasradalasaṃyutam |  
sūryakoṭisahasrābhamindukoṭyayutaprabham || 44 ||  
  
44. tadante dvādaśānte | mahāpadmamiti | astīti śeṣaḥ |  
  
agnīṣomamayāntaḥsthā mahānandamayī tanuḥ |  
anirdeśyopamā saṃvinmayī sā māmikā parā || 45 ||  
  
p. 135)  
  
aṃśataḥ prasarantyasyā jīvānandā saridvarā |  
svānandamenamānīya mahānandamayīṃ nayet || 46 ||  
  
46. asyāḥ mama tanvāḥ |  
  
tato lavaṇakūṭābhaṃ piṇḍamasmanmukhodgataiḥ |  
mahājvālairmahāvegaiścinmayaiḥ parito dahet || 47 ||  
  
47. jīve dehānnirgamayya dvādaśāntaṃ prāpite sati dehasya dahanacintanamucyate   
- tata ityādinā | lavaṇakūṭābhamiti nirgamitajīvasya dehasya nirdeśaḥ |  
  
yuktaḥ sarasakaḥ ṣaṣṭho bindumān dāhapāvakaḥ |  
tārikānatimadhyastho vijñeyaḥ śāstracakṣuṣā || 48 ||  
  
48. dāhakāgnimantra ucyate | hrīṃ rthūṃ nama iti |  
  
somamayyā mamāsyotthaiḥ pīyuṣaiḥ plāvayettataḥ |  
candrī sūkṣmastu savyomā piṇḍasyāpyāyane smṛtaḥ || 49 ||  
  
49. punaḥ aprākṛtadehasaṃpatticintanamāha - somamayyā iti | tatra mantraḥ   
- ṭyaṃ iti | jayākhye tu vsaṃ ityuktaḥ (10-78) |  
  
sisṛkṣayā mayodyatyā saṃvitprāṇopagūḍhayā |  
preritāstāḥ smarecchaktirvarṇamayyāṃ mayi sthitāḥ || 50 ||  
  
tatastābhiḥ svaśaktibhiścodanādvārapūrvakam [ā, B: pūrvataḥ] |  
māyādi kṣitiparyantaṃ nirmitaṃ saṃsmaret kramāt || 51 ||  
  
51. māyā pradhānasya susūkṣmāvasthā yāṃ tama ityaupaniṣadā vadanti |  
  
tataḥ piṇḍasamutpattiṃ karaṇavyañjanojjvalām |  
evaṃ piṇḍaṃ samutpādya śuddhalakṣmīmayaṃ mahat || 52 ||  
  
pūrvoktamārgeṇa [B: pūrvoktena ca mārgeṇa] tato hṛdayaṃ   
jīvamānayet |  
piṇḍabhūtāstrayo varṇā analaḥ somacandriṇau || 53 ||  
  
53. jīvamantramāha - piṇḍabhūtā iti | rṭsa iti jātaḥ | jayākhye'pyevamevoktaḥ |  
  
tārikānatimadhyasthā jīvamantra udāhṛtaḥ |  
viśuddhavigrahastvevaṃ mantranyāsaṃ samācaret || 54 ||  
  
adhikārāya pūjāyāṃ pūjakānāṃ mude'pi ca |  
[B: omits this lines] nibarhaṇāya daityādevighnānāṃ vijayāya ca || 55 ||  
  
kṣitāvupari vinyastaṃ yat purā phalakādikam |  
svena svena tu mantreṇa taṃ mantrī [B: tanmantraṃ] pañcadhā smaret || 56   
||  
  
ādhāraśaktikūrmorvīdugdhābdhyambujarūpataḥ |  
tārkṣyaṃ tatra sthitaṃ dhyāyet kharvabījātmanā sthitam || 57 ||  
  
57. kharvabījamiti | khamityākārakamityarthaḥ |  
  
tatropaviśya lakṣmīśaṃ rūpaṃ svamanucintya ca |  
diśo nibadhya cāstreṇa punarevaṃ muhurmuhuḥ || 58 ||  
  
58. svaṃ rūpamiti ātmeti tūpagacchanti ityuktarītyā svātmakamityarthaḥ |  
  
śarajālopamaṃ kṛtvā prākāraṃ cāsanādbahiḥ |  
saprākāraṃ [B, c: satprakāraṃ] tu tat sthānaṃ kavacenāvakuṇṭhayet   
|| 59 ||  
  
59. astreṇa astramantreṇa vīryāyāstrāya phaḍityanena | evaṃ kavacena   
kavacamantreṇa balāya kavacāya humityanena |  
  
gaganasthairadṛśyaṃ syādyathā nyāsaṃ samācaret |  
karanyāsaṃ purā kṛtvā dehanyāsaṃ samācaret || 60 ||  
  
aṅguṣṭhe tārikāṃ nyasyettacchaktīraṅgulīṣu tu |  
tarjanyāṃ tu nyasellakṣmīṃ madhyāyāṃ kīrtimapyatha || 61 ||  
  
p. 136)  
  
anāmāyāṃ jayāṃ māyāṃ kaniṣṭhāyāṃ tato nyaset |  
satāratārikāsaṃjñānatyantastanmanukramaḥ || 62 ||  
  
62. satāretyādi | oṃ hrīṃ lakṣmyai tarjanībhyāṃ namaḥ ityādi prakāreṇetyarthaḥ |  
  
kaniṣṭhikādyāsu tato hṛdayādīnyanukramāt |  
aṅgāni pañca vinyasya netramaṅgeṣu saṃsmaret || 63 ||  
  
kaustubhaṃ dakṣiṇatale vanamālāṃ tathāpare |  
dakṣiṇe madhyataḥ padmaṃ nyasedvāmatale'pi ca || 64 ||  
  
64. atha karanyāsaḥ - kaustubhamityādinā | madhyataḥ tala ityarthaḥ |  
  
aṅkuśaṃ dakṣiṇe nyasyet pāśaṃ vāmatale tathā |  
anena vidhinā pūrvaṃ hastanyāsaṃ samācaret || 65 ||  
  
tatastu vigrahanyāsaṃ yathā kuryāttathā śṛṇu |  
ā mūrdhnaścaraṇāntaṃ cācaraṇācca śiro'vadhi || 66 ||   
  
66. mūrdhānamārabhya caraṇaparyantaṃ caraṇamārabhya mūrdhaparyantaṃ ca   
dehanyāsamāha - ā mūrdhna iti |  
  
[B: omits five lines from here; c: omits four lines from here] tārakaṃ   
tārikāṃ caiva tau ca candrātapopamau |  
vāmaskandhe tato lakṣmīṃ nyaset kīrtiṃ ca dakṣiṇe || 67 ||  
  
jayāṃ dakṣiṇapāṇisthāṃ māyāṃ vāmakarasthitām |  
nāsāntare ca hṛnmantraṃ śiromantraṃ ca mūrdhani || 68 ||  
  
śikhāṃ caiva śikhāsthāne skandhayoḥ kavacaṃ tataḥ |  
vinyasya netrayonetramastraṃ pāṇitaladvaye || 69 ||  
  
nābhau pṛṣṭhe karadvandvaṃ ūrujānupadeṣu ca |  
nyaset samyagupāṅgāni triyugaṃ mantravittamaḥ || 70 ||  
  
vakṣaḥsthaṃ kaustubhaṃ madhye kuṇṭhe ca vanamālikām |  
paṅkaje karayornyasya mantramāvartayan dvidhā || 71 ||  
  
vāmahaste tataḥ pāśamaṅkuśaṃ dakṣiṇe kare |  
pādayostārikāṃ sthūlāṃ sūkṣmāṃ caivopasaṃdhike || 72 ||  
  
caramāṃ brahmarandhre tu mantrāṇāṃ nāyikā hi sā |  
candrikātapasaṃkāśaṃ nyāse nyāse manuṃ smaret || 73 ||  
  
manasā bhāvayenmudrāstatra tatra ca sādhakaḥ |  
tārikā yā parā devī tayā vyāptānanusmaret || 74 ||  
  
vinyastān sakalān mantrān sarvataḥ saṃplutodavat |  
evaṃ kṛte'nusaṃdhāne mantrāṇāṃ bhinnavartmanām || 75 ||  
  
apāmivodadhisthānāmekīkāraḥ [B: ekākāraḥ] prajāyate |  
evaṃ nyāse kṛte mantrī sākṣāllakṣmīmayo bhavet || 76 ||  
  
sarvādhikārabhāgī syādāśritya dhyānajaṃ balam |  
dhyāyinaḥ sarvasiddhīnāmāvirbhāvaśca jāyate || 77 ||  
  
nyastāṅgo nirbhayastiṣṭheddeśe duṣṭasamākule |  
vijayetāpamṛtyūṃśca sarvāścaivaupasargikān || 78 ||  
  
nyastāṅgo vidhivanmantrī yathāśāstreṇa cetasā |  
tanuṃ mantramayīṃ tāṃ tu māṃ dhyāyet parameśvarīm || 79 ||  
  
ahaṃ sa bhagavān viṣṇurahaṃ lakṣmīḥ sanātanī |  
ityevaṃbhāvavān yogī bhūyo naiva prajāyate || 80 ||  
  
itīyaṃ bhūtaśuddhiste yathāvacchakra varṇitā |  
antaryāgamatho vakṣye tattvatastanniśāmaya || 81 ||  
  
iti śrīpāñcarātrasāre [ā: śrīpañcarātra; B: śrīpāñcarātre]   
lakṣmītantre bhūtaśuddhiprakāśo nāma pañcatriṃśo'dhyāyaḥ || 35 |  
p. 137)  
  
ṣaṭtriṃśo'dhyāyaḥ   
  
śrīḥ -  
  
brahmānandamayī śakra bhogairyat pāramārthikaiḥ |  
ijyeyaṃ hṛdayāntaḥsthā so'ntaryāga iti smṛtaḥ || 1 ||  
  
padmaṃ vā svastikaṃ vāpi baddhvā yonyāsanaṃ tu vā |  
nābhimeḍhrāntare dhyāyecchaktimādhārarūpiṇīm || 2 ||  
  
2. ādhāraśaktisthānamucyate - nābhītyādinā |  
  
devīṃ kenāpyanādheyāṃ nīrūpāṃ jyotirātmikām |  
tadūrdhve kālakūrmaṃ tu vimalaṃ dīptavigraham || 3 ||  
  
3. tadūrdhve iti | ādhāraśakterūrdhvabhāga ityarthaḥ |  
  
kūrmākāraṃ paraṃ devaṃ śaṅkhacakragadādharam |  
tasya copari nāgendra pūrṇacandranibhānanam || 4 ||  
  
4. tasyeti | kūrmasyoparītyarthaḥ |  
  
phaṇāsahasrasaṃpūrṇaṃ madāghūrṇitalocanam |  
cakralāṅgalahastaṃ ca praṃamettaṃ parāt param || 5 ||  
  
tadūrdhvaṃ vasudhāṃ [c: vasudhā] devīṃ kuṅkumakṣodasaṃnibhām |  
hemaratnavicitrāṅgīṃ prasannavadanekṣaṇām || 6 ||  
  
6. tadūrdhvamiti | nāgendrāsanādūrdhvamityarthaḥ |  
  
baddhāñjaliṃ śirodeśe saṃsmarantīṃ vibhuṃ smaret |  
caturdhā bhājite kṣetre nābhimeḍhrāntarasthite || 7 ||  
  
7. saṃsmarantīmiti | dhyāyantīmityarthaḥ |  
  
evamādhāraśaktyādidevatāḥ saṃsmaredimāḥ [ā, ṅ: śaktyādīḥ   
saṃsmareddevatā imāḥ] |  
nābhau kṣīrārṇavaṃ dhyāyet kundendudhavalākṛtim || 8 ||  
  
srotoraśmibhirākīrṇaṃ pūrṇacandranibhānanam |  
gambhīravigrahaṃ dhyāyedrupavantamarūpiṇam || 9 ||  
  
tataḥ samutthitaṃ padmaṃ dhyāyet kṣīrārṇavodarāt |  
praśāntapāvakākāramudayādityavarcasam || 10 ||  
  
lambodaraṃ hasantaṃ ca sitadantaṃ śubhānanam |  
dvibhujaṃ veṣṭitaṃ śaśvacchubhairvividhaṣaṭpadaiḥ || 11 ||  
  
sahasradalasaṃpannaṃ [ā, B, ṅ: paryantaṃ]   
sahasrakiraṇāvṛtam |  
sahasraraśmisaṃkāśaṃ tatpṛṣṭhe cāsanaṃ nyaset || 12 ||  
  
12. tatpṛṣṭha iti | padmapṛṣṭha ityarthaḥ | nyaset nyastaṃ dhyāyedityarthaḥ |  
  
dharmaṃ jñānaṃ ca vairāgyamaiśvaryaṃ ca kramādimān |  
āsanasya smaret pādānāgneyādividiggatān [c: diśaḥ kramāt] || 13 ||  
  
13. āsanasya pādāḥ dharmajñānādayaḥ āgneyādividikṣu jñeyāḥ |  
  
[B, c: omit five lines from here] puruṣākṛtayaḥ sarve sitāḥ   
siṃhānanā ime |  
mahotsāhā mahāvīryā maddhāraṇakṛtodyamāḥ || 14 ||  
  
pūrvādidiggatā jñeyā dharmādīnāṃ viparyayāḥ |  
adharmaṃ ca tathājñānamavairāgyamanaiśvaram || 15 ||  
  
15. viparyayāḥ adharmājñānādayaḥ prāgādidikṣu |  
  
puruṣākṛtayaśceme bandhūkakusumopamāḥ |  
prāgīśānadiśormadhye prāgāgneyadigantare || 16 ||  
  
p. 138)  
  
vātavīvāruṇīmadhye pāśivāyudigantare |  
[F: omits three lines from here] ṛgvedādyaṃ catuṣkaṃ ca pītaṃ   
hayanarākṛti || 17 ||  
  
17. yātavī nir-ṛtidik | pāśī varuṇaḥ |   
  
īśānasomadiṅmadhye vahnyantakadigantare |  
rākṣasāntakadiṅmadhye vāyusomadigantare || 18 ||  
  
kṛtādyaṃ yugavṛndaṃ tu kṛṣṇaṃ vṛṣanarākṛti |  
sarve caturbhūjā ete dvābhyāṃ pīṭhadhṛtastathā || 19 ||  
  
dvābhyāmañjalibaddhābhyāṃ praṇamantyāsanasthitām |  
teṣāmupari saṃcintyaṃ pīṭhaṃ buddhimayaṃ param || 20 ||  
  
20. dvābhyāmiti | bhujābhyāmiti śeṣaḥ | añjalibaddhābhyāmiti |   
baddhāñjalibhyāmityarthaḥ |  
  
avyaktamambujaṃ śvetaṃ tadūrdhve'ṣṭadalaṃ smaret |  
tadūrdhve sūryabimbaṃ tu sūryakoṭisamaprabham [ṅ: sūryakoṭyayuta] ||   
21 ||  
  
tadūrdhve candrabimbaṃ tu candrakoṭisamaprabham |  
tadūrdhve vahnibimbaṃ tu vahnikoṭyayutaprabham || 22 ||  
  
tamo rajaśca sattvaṃ ca guṇānetān kramāt smaret |  
praṇavasya nateścaiva tattatsaṃjñāstu madhyagāḥ || 23 ||  
  
23. sūryenduvahnibimbāni kramāt tamorajaḥ - sattvamayāni jānīyāt | oṃ   
sūryabimbāya namaḥ ityādayo mantrāḥ |  
  
buddhyādisattvaparyantatattvamantragaṇāḥ smṛtāḥ |  
tataścidāsanaṃ dadyāt parāhaṃtāsvarūpakam || 24 ||  
  
ā nābherhṛdayāntāttu pañcadhā bhājite pade |  
samudrādyāsanāntaṃ tu caturbhiḥ kalpayet [B, c: kalpitaiḥ] padaiḥ ||   
25 ||  
  
25. nābhimārabhya hṛdayaparyantaṃ bhāgaṃ pañcadhā vibhajya tatrādau caturṣu   
bhāgeṣu kṣīrārṇavādyāsanāntaṃ bhāvayet |  
  
ekena pañcamenaiva padmādyāsanakalpanam |  
bhūtānyādhāraśaktau tu kūrme tanmātrakaṃ gaṇam || 26 ||  
  
26. pañcame tu bhāge avyaktapadmaṃ bhāvayet | ukteṣu sthāneṣu   
padārthānāmavasthitimāha - bhūtānīti | sthūlāni pañca bhūtānītyarthaḥ |  
  
vāgādikaṃ tathānante bhuvi śrotrādipañcakam |  
manaḥ kṣīrārṇave dhyāyedahaṃkāraṃ tato'mbuje || 27 ||  
  
dviraṣṭakaṃ ca dharmādyamāsanaṃ cāpi dhīḥ smṛtā |  
avyaktaṃ ca tadūrdhvasthamavadātaṃ sarorūham || 28 ||  
  
28. avadātaṃ saroruham avyaktapadmamityarthaḥ |  
  
tamaḥprabhṛtayaścoktā guṇā hyabjatrayātmakāḥ |  
eke kālaṃ vadantyetad bhūtāditritayātmakam || 29 ||  
  
29. etat avyaktapadmamityarthaḥ | pārameśvare (5-14)   
kālacakramityasya vyavahāraḥ |  
  
cidāsanamanantākhyaṃ [ā, F: ahaṃtākhyaṃ] pumāṃsamapare jaguḥ   
[B, F: viduḥ] |  
eke cidāsanādūrdhvaṃ garuḍaṃ paricakṣate || 30 ||  
  
kharvavyomānvitaṃ paścāt [ā: khagāsana] khagānananamoyutam |  
mantramāhuḥ sureśāna tanmantraṃ navamaṃ budhāḥ || 31 ||  
  
31. khaṃ khagānanāya namaḥ |  
  
itthaṃ bahuvidhairmantrairāsane vihite kramāt |  
viṣṇuṃ viśvātmakaṃ devaṃ nārāyaṇamanāmayam || 32 ||  
  
bhāvayet paramātmānaṃ śaṅkhacakragadādharam |  
caturbhujaṃ pītavastraṃ puṇḍarīkanibhekṣaṇam || 33 ||  
  
33. tasya yathā kapyāsaṃ puṇḍarīkamevamakṣiṇī iti śrutyarthopabṛṃhaṇamatra |  
  
uditaṃ saṃsmareddevaṃ svaśakteḥ spandanātmanaḥ |  
samyag dhyeyaṃ yathaitatte tathā bhūyo nibodha me || 34 ||  
  
p. 139)  
  
susamyaṅ nyastamantrāṅgaḥ [ā: sarvāṅga] susaṃkḷptāntarāsanaḥ |  
darśitāśeṣamudraśca saṃsmarenmantravaibhavam || 35 ||  
  
paraṃ brahma paraṃ dhāma yat pāre tamasaḥ sthitam |  
śaktimacchaktibhāvena lakṣmīnārāyaṇaṃ mahaḥ || 36 ||  
  
sarvaṃ sarvātigaṃ sarvasaṃsthitaṃ sarvayantṛ [F: dhartṛ] ca |  
[B: omits four lines from here] cidānandaghanaṃ   
pūrṇaṣāḍguṇyāmṛtavigraham || 37 ||  
  
37. sarvāntarātmatvāt sarvaniyantṛtvācca sarvarūpiṇamityarthaḥ |  
  
bhāvānāṃ cidacidrūpabhāvābhāvādibhedinām |  
antarātmatayā tattadahaṃkārapadāspadam || 38 ||  
  
38. tadevocyate - antarātmatayetyādinā |  
  
acintyānanuyojyena hetunā yena kenacit |  
śaktimacchaktibhāvena tad dvidhā vyavatiṣṭhate || 39 ||  
  
ahamityeva yaḥ proktaḥ padapratyayayordvayoḥ |  
nārāyaṇaḥ sa bhavitā tasyāhaṃtā tu yā parā || 40 ||  
  
taddharmadharmiṇī lakṣmīḥ śaktiḥ sā bhāvarūpiṇī |  
sarvakāryakarī saiva śaktirvitanute jagat || 41 ||  
  
śaktimantamadhiṣṭhāya jyotsneva himadīdhitim |  
sā vitistīrṣamāṇā hi śabdabrahmātmanā purā || 42 ||  
  
42. devyā jagadvyāpārakartṛtvaṃ bhagavantamāśrityaiva na svātantryeṇetyanena   
jagajjanmādikāraṇatvasya bhagavadasādhāraṇalakṣaṇasya nānupapatīrityuktaṃ   
bhavati | prayojakakartā sarveśvaraḥ prayojyakartrī devītyuktaṃ bhavati | anenāsya   
pāñcarātrasiddhāntasya śāktamatapraveśaśaṅkāyā nāvakāśaḥ |  
  
vitatyātmānamatha sā vitanotyarthavartmanā |  
śabdabrahmamayaḥ pūrvo yo nāma prathamodayaḥ || 43 ||  
  
akalaṅkaḥ [ā: kalaṅkātmā; B: kalātmāsau] kalādhvātmā   
yogasthairanubhūyate |  
dhārāsaṃtānavarṇātmā varṇamārgaḥ sa śabdyate || 44 ||  
  
44. kalādhvātmā jñānaśaktyādiguṇātmā | dhārāsaṃtāneti varṇādhvanirdeśaḥ   
|  
  
kalādhvānamadhiṣṭhāya sa punarmantravartmanā |  
udeti sakalaṃ śakticakramādāya vaiṣṇavam || 45 ||  
  
45. śakticakraṃ lakṣmyādikam |  
  
parātmanā paraṃ jyotirmayamānandalakṣaṇaṃ |  
trividhenaiva rūpeṇa yathā te varṇitaṃ purā || 46 ||  
  
rūpaṃ paraṃ tadevātha vartate sūkṣmavartmanā |  
mantraprasararūpeṇa tacca te darśayiṣyate || 47 ||  
  
sūkṣmaṃ tat trividhaṃ bhūyo vartate sthūlavartmanā |  
sthūlā cāditanuryeyamaṅgopāṅgavibhedinī || 48 ||  
  
lakṣmīnārāyaṇasyaiṣā mūrtiḥ ṣāḍguṇyabṛṃhitā |  
cetanācetanaṃ viśvamanusaṃdheyamatra tu || 49 ||  
  
49. atra tu mantrātmakasthūlamūrtāvityarthaḥ |  
  
tattadaiśvaryadatvaṃ [F: tattadaiśvaryadaṃ tattvam]   
tadadhiṣṭhātṛtvameva ca |  
mantrasya vaiṣṇavaṃ rūpaṃ tadvijñeyaṃ vipaścitā || 50 ||  
  
50. mantramūrtau sarvatattvāvasthitimāha - tattadityādinā |  
  
tattatkāryakarī tasya yā śaktiḥ sāhamambujā |  
mantrasya yaddhi caitanyaṃ pumāṃsaṃ taṃ pracakṣate || 51 ||  
  
phalaprasavasāmarthyaṃ prākṛtaṃ rūpamucyate |  
[B: omits six lines from here] yad dṛḍhavyavasāyitvaṃ mahato   
[ā, c, ṅ: mantrato] yo guṇastu saḥ || 52 ||  
  
52. mahataḥ mahattatvasya |  
  
p. 140)  
  
mantrāṇāṃ yadahaṃyutvamahaṃkāraguṇastu saḥ |  
mantrāṇāṃ mānasaṃ rūpamaindriyajñānahetutā || 53 ||  
  
yacchabdarūpatā mantre sā jñeyā nabhasi sthitā |  
kampo mantrasamāveśe vāyavyaṃ rūpamucyate || 54 ||  
  
[c: omits three lines from here] prakāśakaratā dhyāne māntrī yā   
taijasātmikā |  
yā tṛptirmantrasadbhāve [F: taddhyāne] parijñeyāmbhasī tu sā || 55 ||  
  
yo hi mantrasthito bhāvaḥ sa bhaumo guṇa ucyate |  
ityevaṃ sarvagāṃ vyāptiṃ mantrī māntrīṃ susaṃsmaret || 56 ||  
  
acirānmantrasāmarthyāttena bhāvena jāyate |  
itthaṃ saṃvittisāmarthyāttārikāśaktimātatām || 57 ||  
  
57. tena bhāveneti | tattaddharmeṇetyarthaḥ |  
  
spandamānāṃ purā paśyedvyomni saudāminīmiva |  
hṛdambujaguhāmadhye pūrvokte citprabhāsane || 58 ||  
  
58. pūrvokta iti | ādhāraśaktyādinirūpaṇāvasarokta ityarthaḥ |  
  
sphurantyāṃ tārikāmūrtau śabdabrahmaṇi saṃsmaret |  
mithunaṃ śāśvataṃ divyaṃ yathāvadavadhāraya [ā, B, c: yathā   
tat-] || 59 ||  
  
59. anena tārikāyāḥ śabdabrahmarūpatvamuktaṃ bhavati |  
  
sūryānalāṃśasaṃsthānaṃ nārāyaṇamanāmayam |  
smareccidāsanāsīnaṃ puṇḍarīkāyatekṣaṇam || 60 ||  
  
60. nārāyaṇākhyapuruṣottamasya mānasīṃ pūjāṃ vaktuṃ tadrūpamāha -   
sūryetyādinā |  
  
pītāmbaramudārāṅgaṃ kāñcīnūpuraśobhitam |  
hārakuṇḍalakeyūrakirīṭakaṭakojjvalam || 61 ||  
  
yugānusārikāntiṃ [ā, ṅ: yugānusāra-] vā nīlāmbaranibhaṃ tu   
vā |  
śaṅkhacakradharaṃ devaṃ varadābhayadāyinam || 62 ||  
  
prabhayeva maṇiṃ pūrṇaṃ gāmbhīryeṇeva sāgaram |  
prabhayeva vivasvantaṃ jyotsnayeva niśākaram || 63 ||  
  
purādhyātvā hṛṣīkeśaṃ prasannamukhapaṅkajaṃ |  
purāṣṭādaśabhirbhogairarcayet puruṣottamam || 64 ||  
  
sūktena pauruṣeṇātha praṇavena ca vāsava |  
dviṣaṭcatustrikārṇaiśca tathaiva ca jitaṃtayā || 65 ||  
  
65. dviṣaḍityādi | ṣaḍakṣarāṣṭākṣaradvādaśākṣaramantrairityarthaḥ | jitaṃtayā   
jitaṃ te puṇḍarīkākṣa ityādiślokarūpamantreṇetyarthaḥ |  
  
arcayitvātha deveśaṃ lakṣmīṃ sarvāṅgagāṃ smaret |  
layātmanārcayitvātha lakṣmīmāvāhayettataḥ || 66 ||  
  
vāmotsaṅge niṣaṇṇāṃ tāmatha devasya śārṅgiṇaḥ |  
arcayedvividhairbhogairyathāvacchāstracoditaiḥ || 67 ||  
  
śakraḥ -  
  
devapriye devadevi namaste paṅkajekṣaṇe |  
vidhiṃ puruṣasūktasya tārādīnāṃ ca me vada || 68 ||  
  
śrīḥ -  
  
eko nārāyaṇo devaḥ śrīmān kamalalocanaḥ |  
ekāhaṃ paramā śaktiḥ sarvakāryakarī hareḥ || 69 ||  
  
tāvāvāṃ parame vyomni kṣemāya sakalātmanām |  
āsīnau sakaleśānau sūribhiḥ sevitau sadā || 70 ||  
  
tayornau hṛdi saṃkalpaḥ kaścidāvirbabhūva ha |  
uttāraṇāya jīvānāmupāyo'nviṣyatāmiti || 71 ||  
  
p. 141)  
  
āvābhyāmutthitaṃ [B: mathitaṃ] tejaḥ śabdabrahmamahodadhiḥ |  
mathyamānāttatastasmādabhūt sūktadvayāmṛtam || 72 ||  
  
puruṣasya hareḥ sūktaṃ mama sūktaṃ tathaiva ca |  
anyonyaśaktisaṃpṛktamanyonyārṇapariṣkṛtam || 73 ||  
  
73. mama sūktamiti | śrīsūktamityarthaḥ |  
  
nārāyaṇārṣamavyaktaṃ pauruṣaṃ sūktamiṣyate |  
anyanmadārṣakaṃ sūktaṃ śrīsūktaṃ yat pracakṣate || 74 ||  
  
74. nārāyaṇaḥ puruṣasūktasya ṛṣirityarthaḥ | madārṣakamiti |   
śrīrahamṛṣirityarthaḥ |  
  
praṇavādyāḥ purā mantrāḥ pañca samyak pradarśitāḥ |  
idānīṃ śṛṇu saṃkṣepātteṣāmārādhanakramam || 75 ||  
  
75. pañceti | tārānutārāṣaḍakṣarāṣṭākṣaradvādaśākṣarā ityarthaḥ |  
  
aṣṭādaśa ṛcaḥ proktāḥ pauruṣe sūktasattame |  
tābhistu praṇavādyābhirbhogānaṣṭādaśottamān || 76 ||  
  
kuryādāvāhanādyāṃśca ta ete'ṣṭādaśa smṛtāḥ |  
āvāhanāsane sārghyaṃ pādyamācamanaṃ tathā || 77 ||  
  
snānaṃ ca paridhānaṃ ca sottarīyopavītakam |  
gandhaḥ sumanaso dīpo dhūpaśca madhuparkakaḥ || 78 ||  
  
prāpaṇaṃ sendu [F: svādu] tāmbūlaṃ pādayoḥ kusumāñjaliḥ |  
ātmārādhanadānaṃ ca yatheṣṭasthānacintanam || 79 ||  
  
79. prāpaṇaṃ annādikaṃ naivedyam | induḥ ghanasāraḥ |  
  
sarvalakṣaṇasaṃpannā sarvādhāramayī parā |  
nityā saṃpūrṇaṣāḍguṇyā yā viṣṇormūrtirujjvalā || 80 ||  
  
saiveyaṃ kathyate mūrtirmāntrī mantraiścidātmakaiḥ |  
svīkārayati tāṃ mantrī [B, F: tanmantrī] devaṃ yat svena tejasā || 81 ||  
  
tadāvāhanamityuktaṃ mantravijñānapāragaiḥ |  
svastikṛtyai svabhāvena cetanācetanaṃ hariḥ || 82 ||  
  
82. āvāhayati svīkārayati mantratanūmiti yaugikārthaḥ |  
  
adhitiṣṭhati yadviśvamāsanaṃ tadanu kriyā |  
mamānandamayī śaktirdevastvāpyāyate yayā || 83 ||  
  
[ṭhe printed edition and all ṃṣṣ except F and ī add worngly cidānandamayī śakti   
before this line] saivārghyācamanīyādirūpetyarghyādicintanam |  
ammayāḥ sakalā lokā jīvāścaiva tadāśrayāḥ [ā, B, F:   
samāśrayā] || 84 ||  
  
84. saiveti | ānandamayī śaktirevetyarthaḥ | ammayāḥ apāṃ pariṇāmabhūtāḥ apa   
eva sasarjādau iti sarvalokānāṃ tadupādānakatvokteḥ | tadāśrayāḥ   
adbhirjīvanadhāriṇaḥ | jīvānāmappariṇāmatvābhāvāt tadāśrayatvoktiḥ |  
  
taccheṣā ubhaye'pīti [ā: ubhayoḥ prītiḥ] dyotyate pādyadānataḥ |  
ṣoḍhā vibhajya rūpaṃ svaṃ tarpayāmi sanātanam || 85 ||  
  
85. śabdādirūpeṇāhameva bhagavantamārādhayāmītyarthaḥ |  
  
śabdādyaiḥ pañcabhirbhāvairantaścāpyabhimānataḥ |  
samāveśitasadbhāvairbhogaiḥ sāṃdṛṣṭikādikaiḥ || 86 ||  
  
ārādhayejjagannāthaṃ sāvadhānena cetasā |  
dṛṣṭyaiva janyate prītiryeṣāṃ [c: yaiste] sāṃdṛṣṭikā matāḥ || 87 ||  
  
87. bhogān sāṃdṛṣṭikābhyavahārika sāṃsparśikābhimānikabhedena caturdhā   
vibhajya varṇayati - dṛṣṭyaivetyādinā |  
  
p. 142)  
  
śubhā rūpolyaṇāste ca dīpapravahaṇādayaḥ |  
bhogāḥ śubhakarāḥ śaśvattarpayanti rasairhi ye || 88 ||  
  
prāpaṇācamanīyādyāste syurābhyavahārikāḥ |  
sukhā ramyā [F: sukharamya] mṛdusparśāḥ sparśairye tarpayantyajam ||   
89 ||  
  
bhogāḥ sāṃsparśikāste syuḥ pādyārghyāsanapūrvakāḥ |  
gandhāḥ sāṃsparśike kecit kecidābhyavahārike || 90 ||  
  
niviṣṭā anilādyāḥ [ṅ: anulomāḥ] syurantyāḥ pākajagandhinaḥ   
[ā, B. F: paṅkajagandhinaḥ] |  
stutivāditragītādyā bhogāḥ śabdamayā hi ye || 91 ||  
  
dainyāñjalīpuṭādyāśca te smṛtā ābhimānikāḥ |  
itthaṃ caturvidhairbhogaiḥ śāstradṛṣṭena vartmanā || 92 ||  
  
ṛgbhiḥ sapraṇavādyāmistoṣayet puruṣottamam |  
mantrānte bhoganirdeśaḥ prītiśca tadanantaram || 93 ||  
  
oṃkṛtyarcamathoccārya praṇavādīni pañca ca |  
āvāhayāmi lakṣmīśaṃ paramātmānamavyayam || 94 ||  
  
94. praṇavādīni pañceti | tārānutārikāṣaḍakṣarāṣṭākṣaradvādaśākṣara-  
  
आतिष्ठतामिमां मूर्तिं मदनुग्रहकाम्यया ।  
श्रिया सार्धं जगन्नाथो दिव्यो नारायणः पुमान् ॥ ९५ ॥  
  
इत्यञ्जलिप्रसूनस्थं स्वमूर्ताववतार्य च ।  
प्रणम्य स्वागतं पृष्ट्वा क्षामयेदनया धिया ॥ ९६ ॥  
  
९६। स्वमूर्तौ स्वपरिकल्पितायां मूर्तौ ।  
  
प्रणम्य [ब्, ड़्, ङ्: प्रणव्य] भगवन् पश्चादासनेनार्चयामि   
च ।  
उक्त्वा मन्त्रानथोच्चार्य त्रिर्निर्दिश्येदमित्यतः ॥ ९७ ॥  
  
पश्चात् सनाम निर्दिश्य प्रीतिं पश्चात् समाचरेत् ।  
प्रीयतां भगवान् पश्चाद्वासुदेवस्ततः परम् ॥ ९८ ॥  
  
९८। सनामेति । इदमिदमिदं पाद्यमित्यादिरीत्या भोगनामनिर्देशपूर्वक-  
  
arghyaṃ niḥsrāvayedvedyāmayaṃ bhogavidhikramaḥ |  
āsanārghyādi bhogeṣu yathāliṅgaṃ vinirdiśet || 99 ||  
  
ādyayāvāhanaṃ kuryādāsanaṃ ca dvitīyayā |  
arghyaṃ tṛtīyayā deyaṃ mūrdhnyāpaḥ kusumoddhṛtāḥ || 100 ||  
  
100. puruṣasūkta ṛcāṃ bhogapradāne viniyogamāha - ādyayetyādinā |  
  
pādyaṃ deyaṃ caturthyā tu pañcamyācamanīyakam |  
ṣaṣṭhyā snānavidhiḥ kāryaḥ saptamyā paridhānakam || 101 ||  
  
aṣṭamyottaravāsaśca navamyā gandhalepanam |  
daśamyā sragalaṃkārā [c: alaṃkāraḥ] ekādaśyā tu dīpakaḥ || 102 ||  
  
dvādaśyā surabhirdhūpaḥ parayā madhuparkakaḥ |  
prāpaṇaṃ tu caturdaśyā pañcadaśyānuvāsanam || 103 ||  
  
103. anuvāsanaṃ nāma bhojanānantaradeyaṃ sugandhi tāmbulādi |  
  
ṣoḍaśyā tu namaskāraḥ parayā kusumāñjaliḥ |  
aṣṭādaśyā pradānaṃ ca samārādhanakarmaṇaḥ || 104 ||  
  
snānavāsaḥ pradīpeṣu dadyādācamanakriyām |  
purastādarhaṇaṃ kāryaṃ madhuparkānnadānataḥ || 105 ||  
  
105. arhaṇam āpośanam |  
  
tarpaṇācamane [B: darpaṇā-] paścāt praṇavadvitayena tu |  
itthaṃ snānādibhogeṣu deśakālādyapekṣayā || 106 ||  
  
kuryādrājavadācāraṃ tattanmantreṇa sādhakaḥ |  
saṃkalpaśca pradānaṃ ca prītiśceti trayaṃ trayam || 107 ||  
  
p. 143)  
  
kuryāt sarveṣu bhogeṣu deśakālādyapekṣayā |  
samāhito'ñjaliṃ kṛtvā tata oṃ bhagavanniti || 108 ||  
  
āsanenārcayiṣyāmītyuktvā dadyādathāsanam |  
mantramuccārya nirdiśyedidamāsanamityataḥ || 109 ||  
  
omoṃ prīyatāṃ bhagavān vāsudeva iti bruvan |  
arghyādijalamādāya sthāpayeddevasaṃnidhau || 110 ||  
  
ābhirarghyābhirityevamābhiḥ pādyābhirityapi |  
ābhirācamanīyābhirarhaṇīyābhirityapi || 111 ||  
  
111. ābhirarghyābhirityādīnāmadbhiriti viśeṣyamuttaravākyādanuṣañjanīyam |  
  
tarpaṇīyābhiradbhiśca snānīyābhiritīdṛśam |  
prītisaṃkalpayorvācyamimā arghyā itīdṛśam || 112 ||  
  
vācyaṃ pradānavelāyāṃ yathāliṅgamiti kramaḥ |  
arghyādikalpanaṃ cāgre bahiryāge vidhāsyate || 113 ||  
  
iti sragādibhiḥ ṣaḍbhirdevadevaṃ janārdanam |  
pañcabhirvā caturbhirvā tribhirdvabhyāmathāpi vā || 114 ||  
  
114. srak dīpaḥ dhūpaḥ madhuparkaḥ prāpaṇam anuvāsanamiti ṣaḍbhirityarthaḥ |  
  
ekena vā samārādhya deśakālānukūlataḥ |  
mayaiva pūjitaṃ dhyātvā devadevaṃ janārdanam || 115 ||  
  
candrodaya ivāmbhodhiṃ sarvāṅgaparibṛṃhitam |  
anirdeśyāmanaupamyāmanantāṃ bhāvinīṃ sadā || 116 ||  
  
116. anaupamyāmiti | anupamāmityarthaḥ | upamaivaupamyam | svārthe   
ṣyañpratyayaḥ |  
  
āmodamiva puṣpasthaṃ dīpasthāmiva ca prabhām |  
viniṣkraṣṭumaśakyāṃ [ā, B, c: viniṣkartuṃ] māmananyāṃ   
puruṣottamāt || 117 ||  
  
117. viniṣkraṣṭum viniṣkramayitumityarthaḥ |  
  
bhāvayan vidhivanmantrī layayāgena māṃ yajet |  
tārikāvidhimanviṣya tayā māṃ tārikāṃ yajet || 118 ||  
  
atha meghādivodyantīṃ vidyutaṃ puruṣottamāt |  
samudyantīṃ tadicchāto vibhāvya manasā sudhīḥ || 119 ||  
  
vāmotsaṅge [B, F: utsaṅga] niṣaṇṇāṃ māṃ devadevasya cintayet |  
aikadhyamāvayorjñātvā svabhāvaṃ ca suśītalam || 120 ||  
  
120. aikadhyam ekavidhatvam |  
  
ṛgbhyāṃ hiraṇyapūrvābhyāṃ prapadyeta janārdanam |  
sāntvayecca parābhyāṃ tāṃ māṃ tāvadapṛthakkṛtām || 121 ||  
  
121. ṛgbhyāmiti | hiraṇyavarṇām tāṃ ma āvaheti dvābhyāmityarthaḥ |  
  
pañcamyā ca prapadyeta prasannāṃ bhāvayan dhiyā |  
jñātvā pūrvoktasāmarthyaṃ tārikāyā yathārthataḥ || 122 ||  
  
mudrāsamanvito mantro ya āvāhanasaṃjñitaḥ |  
pūrakeṇa sureśāna manasā samudīrayan || 123 ||  
  
māmathāvāhayeddevādutsaṅge paramātmanaḥ |  
prasannavadanāṃ śaśvat sarvalakṣaṇalakṣitām || 124 ||  
  
padmagarbhanibhāṃ kāntāmasitāyatalocanām |  
sphuratkaṭakakeyūrahārakuṇḍalamaṇḍitām || 125 ||  
  
gambhīranābhiṃ [B, F: nābhi] trivalīvibhūṣitatanūdarām |  
sukarkaśadṛḍhottuṅgapīnavṛttaghanastanīm || 126 ||  
  
caladvirephapaṭalasamākrāntālakāvalim |  
āraktādharabimbāṃ ca vaṃśamuktāphaladvijām || 127 ||  
  
127. dvijāḥ dantāḥ |  
  
ardhacandralalāṭastharājamānalalāṭikām |  
sarvalakṣaṇasaṃpannāṃ kṛṣṇakuñcitamūrdhajām || 128 ||  
  
128. lalāṭikā tilakam | alaṃkāre kan |  
  
varadāṃ paṅkajakarāṃ padmamālāvibhūṣitām |  
viṣṇuvāmabhujāśliṣṭāṃ tadaṃsasthakarāmbujām || 129 ||  
  
p. 144)  
  
vāmena bāhunā divyāṃ vahantīṃ puṣpamañjarīm |  
varadābhayapāṇiṃ vā pāśāṅkuśakarāṃ tu vā || 130 ||  
  
ardhasvastikasaṃlīnāṃ sphuranmaulivirājitām |  
dhyātvā māṃ saṃmukhīṃ kuryānmantramūrtiṃ sanātanīm || 131 ||  
  
131. svastikam āsanaviśeṣaḥ |  
  
mūlamantrādikairbhūyo mantraiḥ sarvaiśca pūrvavat |  
[ṅ: omits this line] karanyāsaṃ vinā dehanyāsaṃ mayi samācaret || 132 ||  
  
puṣpamarghyaṃ tathā dīpaṃ dhūpaṃ mālyaṃ vilepanam |  
cetasā sādareṇaiva pādyamācamanaṃ tataḥ [B: tathā] || 133 ||  
  
praṇāmamathavāṣṭāṅgaṃ jayaśabdāṃśca mānasān |  
pradarśayettato mudrā yāste pūrvaṃ pradarśitāḥ || 134 ||  
  
svāgataṃ tava padmākṣi saṃnidhiṃ bhaja me'mbuje |  
gṛhāṇa mānasīṃ pūjāṃ yathārthaparibhāvitām || 135 ||  
  
labdhvānujñāṃ tato matto mānasaṃ yāgamācaret |  
saṃkalpajanitairbhogaiḥ pavitraiḥ pāramārthikaiḥ || 136 ||  
  
bāhyaprakriyayā śaśvat parastādvakṣyamāṇayā |  
māṃ yajet suniṣṇāto bhogaiḥ sāṃsparśikādikaiḥ || 137 ||  
  
prāpaṇāntaṃ vidhāyānte [c: vidhāyātha] kāriṇaṃ saṃsmared gurum |  
jīvantamathavātītaṃ tasmai dadyāttato'khilam || 138 ||  
  
vittaṃ saṃvibhajeccaiva prāpaṇāṃśena mantravit |  
jīvato'pyathavātītānyathārthenaiva cetasā || 139 ||  
  
parivārān smaret sarvān vakṣyamāṇān viśeṣataḥ |  
kāraṇe mayi saṃlīnān dhānāsthāniva bhūruhān || 140 ||  
  
tattanmantraprayogeṇa layaprakriyayā yajet |  
kuryānmahānase homaṃ mokṣalakṣmīpradaṃ śubham || 141 ||  
  
triguṇādhāramadhyasthe trikoṇe triguṇe'nale |  
dhyānāraṇiṃ tu nirmathya cidagnimavatārya ca || 142 ||  
  
saṃskāraiḥ saṃskṛtaṃ kṛtvā vakṣyamāṇadhiyā sudhīḥ |  
trilakṣaṇādhāragate vaiṣṇave jātavedasi || 143 ||  
  
143. saṃskārairiti | vaiṣṇavīkaraṇaprakriyayetyarthaḥ |  
  
nādāvasānagaganāttārikāyāḥ parisrutam [B, c: drutam] |  
brahma havirgṛhītvātha brahmarandhreṇa saṃviśet || 144 ||  
  
tato vahnigṛhaṃ gatvā sarpiḥ [ā, B, c: saṃgṛhya]   
saṃskṛtya śāstrataḥ |  
kurvīta sakalaṃ kṛtyaṃ tejājyena yathāvidhi || 145 ||  
  
tato homāvasāne tatsaṃkalpaḥ karma mānasam |  
saṃnyasenmayi bhāvena vakṣyamāṇadhiyā sudhīḥ || 146 ||  
  
yaḥ kramo'bhihito [B, E: vihito] bāhye sa sarvo mānase'tra tu |  
avadhānena vā kāryo manmayairdravyasaṃcayaiḥ || 147 ||  
  
sarvopasargaśamanaḥ so'yaṃ sarvaphalapradaḥ |  
kathito mānaso yāgaḥ kārya ādehapātanāt || 148 ||  
  
148. ādehapātanāditi | anena pāñcakālikadharmaniratasya paramaikāntinaḥ   
pratipuruṣaṃ pratyahaṃ ca bhagavadārādhanamavaśyakartavyaṃ nityakarmetyuktaṃ   
bhavati |  
  
atha dravyāṇi sarvāṇi manmayīkṛtya yatnataḥ |  
bāhyotthavāsanāśāntyai [B, F: bāhyārtha-]   
bāhyayāgamathācaret || 149 ||  
  
ityevamantaryāgaste madīyaḥ śakra varṇitaḥ |  
bahiryāgasvarūpaṃ tu tattvato me niśāmaya || 150 ||  
  
iti śrīpāñcarātrasāre [ā: śrīpañcarātra; B: śrīpāñcarātre]   
lakṣmītantre antaryāgaprakāśo nāma ṣaṭtriṃśo'dhyāyaḥ || 36 ||  
p. 145)  
  
saptatriṃśo'dhyāyaḥ   
  
śrīḥ -  
  
bahirvedyādideśasthadravyairmadbhāvanekṣitaiḥ |  
bhogabhūtairyadijye'haṃ bahiryāgastu sa smṛtaḥ || 1 ||  
  
1. madbhāvanekṣitairiti | madātmanā bhāvitairityarthaḥ | bhogabhūtairiti |   
bhogopakaraṇairityarthaḥ |  
  
vāsanā dvividhā proktā bāhyābhyantarahetujā |  
nirṇudatyāntarāḥ sarvā mānaso yāga uttamaḥ || 2 ||  
  
bāhyāśayaviśuddhyarthaṃ bāhyayāgo vidhīyate |  
śāstrīyāṃ kṣitimāsthāya maṇḍape tatra maṇḍite || 3 ||  
  
3. āśayaḥ vāsanā | brahmasthāne brahmabhāvanābhāvite ityarthaḥ |  
  
brahmasthāne vidyāyātha vediṃ sarvaguṇānvitām |  
aṣṭahastaṃ tadardhaṃ vā tadardhaṃ vāpi sādhitam || 4 ||  
  
prāgantaṃ susitaṃ sūtraṃ vedimadhye prasārayet |  
tasminnubhayataḥ pārśve [B, F: ubhayapārśve]   
madhyataścārdhamadhyayoḥ || 5 ||  
  
vidhāya trīṇi cihnāni pañca śaṅkūn nikhānayet |  
antyayostriṣu madhyeṣu śaṅkkostatra hyupāntyayoḥ || 6 ||  
  
sūtramadhyaṃ yataḥ prāptaṃ tatra śaṅkuṃ nidhāpayet |  
[F: omits five lines from here] pāśau dvau pratimucyātha madhyacihnaṃ   
samānayet || 7 ||  
  
savye cāpyapasavye ca tatra cihne vidhāya ca |  
madhyame pratimucya dve sūtramadhyaṃ samānayet || 8 ||  
  
cihnasyopari deśe ca [B: tu] kramāt savyāpasavyayoḥ |  
sūtramadhyaṃ yataḥ prāptaṃ tatra śaṅkuṃ nidhāpayet || 9 ||  
  
pūrvasmin pratimucyaikaṃ pāśaṃ dakṣiṇato'param |  
kuryāt pradakṣiṇaṃ koṇaṃ madhyacihne'nayostataḥ || 10 ||  
  
aiśakoṇaṃ [B: aiśaṃ; c: aindraṃ] tathā [B: tataḥ] kuryāt   
pratimucyottaratra tu |  
pratīcyayāmyayorevaṃ pratīcyodīcyayorapi || 11 ||  
  
pratimucya kramāt pāśau kuryāt koṇau tathā parau |  
tatkṣetrasphuṭatāyai tu sūtrayettu caturdiśam || 12 ||  
  
bhakte ṣoḍaśadhā kṣetre caturbhirmadhyamaiḥ padaiḥ |  
prāgādikaiḥ pradeśaiśca vidadhīta navāmbujam || 13 ||  
  
13. bhakte vibhājitaḥ ityarthaḥ |  
  
madhyamaṃ kamalaṃ kāryamaṣṭapatraṃ yathā śṛṇu |  
caturdhā bhrāmayet kṣetraṃ varjayitvāṣṭamaṃ [ā, c: aṣṭakaṃ]   
bahiḥ || 14 ||  
  
karṇikā kesaraṃ patrasaṃdhiḥ parveti ca kramāt |  
catvāryaṃśapramāṇāni tyaktoṃ'śo vyoma tadbahiḥ || 15 ||  
  
tasmin sūtrāṣṭakaṃ padme digvidiksaṃsthitaṃ kṣipet |  
sūtrāṇāmantare bhūyaḥ kṣipet sūtrāṣṭakaṃ tathā || 16 ||  
  
p. 146)  
  
padmasaṃdhisthasūtreṇa dikkrameṇa dalāṣṭakam |  
sahajāḥ [B: sahajā] sucitā rekhā vyomarekhāgaṇāḥ smṛtāḥ || 17 ||  
  
padmāntarāṇāmaṣṭānāmevameva vidhā bhavet |  
evaṃ puravaraṃ ramyaṃ navapadmasulakṣaṇam [B: navapadmaṃ-] ||   
18 ||  
  
bahirdvārayutaṃ kāryaṃ kāṇaśobhādisaṃyutam |  
caturvarṇayutaṃ kāryaṃ karṇikādivibhaktaye || 19 ||  
  
19. karṇikādītyādipadena kesarapatrasandhiparvāṇi gṛhyante |  
  
pauṣpe vā prastare vāstre susite vātha dhūpite |  
ahate gandhayukte'tha sthaṇḍile vopalepite || 20 ||  
  
20. maṇḍalamiva puṣpaprastarādikamapi pūjāsthānatayā grāhyam |  
  
yajan [B, F: yajet] kāryavaśānmantrī navapadmaṃ vicintayet |  
kuryāccādhyānamārgasthāṃ pratimāṃ śāstradarśanāt || 21 ||  
  
sauvarṇe rājatādye vā [ā, F: rājate tāmre] dṛḍhe kālādivarjite |  
ārādhayed [B: āvāhayet] ghaṭe pūrṇe dadhnā kṣīreṇa vāriṇā || 22 ||  
  
praśastapallavākrānte vastrapaṭṭādisaṃyute |  
vibhāvya navapadmaṃ tu pūjayenmantravittamaḥ || 23 ||  
  
ghaṭe pure tathārcāyāṃ yadvā mantrī kramādyajet |  
sarvalokamayaṃ sarvagīrvāṇāśrayamuttamam || 24 ||  
  
sarvādhāramayaṃ dhyāyennavapadmaṃ purottamam |  
tārikākhyānamaḥśabdairarcyamarghyādinā [B: tārikākhyāṃ-]   
tataḥ || 25 ||  
  
tataḥ pātracatuṣkaṃ tu hemādidravyanirmitam |  
pūtāmbu pūrṇaṃ gandhasragratnauṣadhikuśodakaiḥ || 26 ||  
  
26. pūrvamarghyādinetyuktaṃ viśadayati - tata iti |  
  
vedyāmarcāpuraḥsthāyāṃ nyaset koṇacatuṣkake |  
yātavīyādivahnyante [ā, B, ṅ: vāyvādivahniparyantaiḥ]   
kramādevaṃ prakalpayet || 27 ||  
  
27. nyasediti | arghyādipātratveneti śeṣaḥ | yātavīyādīti | nair-  
  
अर्घ्यमाचमनीयं च पाद्यं स्नानीयमेव च ।  
कल्पयेत् क्रमशो मन्त्री मन्त्रानेतानुदीरयन् ॥ २८ ॥  
  
तारं च कल्पयामीति मध्ये सञ्ज्ञाः स्युरञ्जसा ।  
अनेकार्यं [आ, ब्, ङ्: अनेकाङ्कं] च तत्रार्घ्यं कल्प्यं   
पात्रेऽथ मध्यतः ॥ २९ ॥  
  
२९। ॐ अर्घ्यं परिकल्पयामीत्यादिक्रमेणेति भावः । अनेकार्थमिति ।   
सर्वार्थतोयमिति तस्य साम्प्रदायिकी प्रसिद्धिः ।  
  
सिद्धार्थकास्तिला दूर्वाः सयवाः सिततण्डुलाः ।  
तोयक्षीरफलोपेता अर्घ्यद्रव्यमुदाहृतम् ॥ ३० ॥  
  
पात्रं तारिकयापूर्य सुधासन्दोहदेहया ।  
तस्मिन्निष्कलसंस्थाने मन्त्रचक्रं विचिन्तयेत् ॥ ३१ ॥  
  
निष्कलं मध्यमार्घ्यं तु पूज्य पुष्पादिना पुरा ।  
भावनीयं च तत् सम्यगग्नीषोममयात्मना ॥ ३२ ॥  
  
३२। पूज्यः पूजयित्वा । भावनीयम् ध्येयम् ।  
  
एष प्रथमसंस्कारो द्वितीयमवधारय ।  
प्रचण्डकिरणव्रातैर्भास्करीयैर्दहेत्तु तत् ॥ ३३ ॥  
  
३३। द्वितीयमिति । दाहनप्लावनादिरूपं वक्ष्यमाणमित्यर्थः । दहेदिति । शोषण   
पूर्वकं दहेदिति सम्प्रदायः ।  
  
निर्वापयेत्ततो दग्धं शीतपूर्णेन्दुरश्मिभिः ।  
ब्रह्मानन्दामृताम्भोधिकल्लोलैः पूरयेत् तु तत् ॥ ३४ ॥  
  
प्। १४७)  
  
अभिमन्त्र्य तु मुख्यैस्तन्मनुभिस्तारिकादिभिः ।  
ततो जलमुपादाय न्यसेत् पात्रान्तरेषु तु ॥ ३५ ॥  
  
३५। तत इति । संस्कृततोयपूर्णात् पात्रादित्यर्थः ।  
  
प्रतिस्वमपि वा कुर्यादीदृशं संस्कृतिक्रमम् ।  
आप्यायनं च पात्राणां प्रीतिं चास्मात् समाचरेत् ॥ ३६ ॥  
  
३६। प्रतिस्वमिति । प्रत्येकमर्घ्यादिपात्रमित्यर्थः ।  
  
मुद्रा कामदुघा कार्या सौरभेयी स्वमन्त्रतः ।  
सुरभिं हिमशैलाभां निराधारपदे स्थिताम् ॥ ३७ ॥  
  
ध्यात्वा तत्स्तनसङ्काशां मुद्रां तां परिदर्शयेत् ।  
कराभ्यां गन्धदिग्धाभ्यां सावधानेन चेतसा ॥ ३८ ॥  
  
अर्घ्यपात्राम्भसा प्रोक्ष्य मण्डलं मण्डपं तथा ।  
यागद्रव्याण्यशेषाणि ताडयेदस्त्रमन्त्रतः ॥ ३९ ॥  
  
३९। अस्त्रेति । ॐ वीर्यायास्त्राय फडिति मन्त्रेणेत्यर्थः ।  
  
मूलेनाप्लावयेत् पश्चात् तत् सर्वं भोगतां व्रजेत् ।  
ततो विष्णुं नमस्कृत्य तदङ्कस्थां च पङ्कजाम् ॥ ४० ॥  
  
४०। मूलेन मूलमन्त्रेणेत्यर्थः ।  
  
अर्चयेन्मूलमन्त्रेण ह्यामुक्तकुसुमादिभिः [ब्: मुक्तौघ-] ।  
अर्घ्यपात्रमथादाय पुष्पं धूपं विलेपनम् ॥ ४१ ॥  
  
४१। आमुक्तेति । अग्रथितैः विरलैरित्यर्थः ।  
  
दीपं नैवेद्यमप्येवं द्वारयागं ततश्चरेत् ।  
उदुम्बरस्य मूले तु बहिर्द्वारस्य मध्यतः ॥ ४२ ॥  
  
४२। उदुम्बरशब्दो द्वारस्योर्ध्वाधःप्रदेशनिक्षिप्तदार्वोर्वर्तते ।  
  
भूमिष्ठं क्षेत्रपालं तु यजेद्ध्यानादिसंयुतम् ।  
नीलजीमूतसङ्काशं दण्डहस्तं महातनुम् ॥ ४३ ॥  
  
४३। क्षेत्रपालरूपमाह - नीलेति ।  
  
मुष्टिकृद्वामहस्तेन ध्येयः क्षेत्रेश्वरः सदा ।  
मुद्रा च दर्शनीयात्र परेष्वेवं विधिः क्रमात् ॥ ४४ ॥  
  
द्वारोपरि स्थितां लक्ष्मीमूर्ध्वसंस्थ उदुम्बरे ।  
पङ्केरुहकरां लक्ष्मीं पद्मोपरिगतां यजेत् ॥ ४५ ॥  
  
४५। लक्ष्मीपूजोच्यते - द्वारोपरीति ।  
  
दक्षिणोत्तरशाखाभ्यां मूले चण्डप्रचण्डकौ ।  
तद्वज्जयं च विजयं बाह्ये द्वारस्य चान्तरे ॥ ४६ ॥  
  
४६। शाखा द्वारस्य पार्श्वदारुखण्डः ।  
  
चण्डाद्या विजयान्ताश्च [ब्, ड़्: विजयाद्याश्च] सर्वे   
ज्ञेयाश्चतुर्भुजाः ।  
गदाचक्रधराश्चैव शङ्खहस्ता महाबलाः ॥ ४७ ॥  
  
तर्जयन्तो ह्यभक्तांश्च दोषाणां ध्वंसनोद्यताः ।  
इत्थं ध्येयाः समभ्यर्च्य दर्शनीयाश्च मुद्रिकाः ॥ ४८ ॥  
  
४८। अभक्तान् । देवाभक्तानित्यर्थः ।  
  
शाखाद्वयस्य मध्ये तु वामदक्षिणतः क्रमात् ।  
गङ्गां च यमुनां चैव पूजयेत्तदनन्तरम् ॥ ४९ ॥  
  
४९। शाखाद्वयस्य द्वारपार्श्वदारुखण्डद्वयस्य ।  
  
हस्ताभ्यां दधती कुम्भं तीर्थेन [ब्, च्: तीर्थोद] परिपूरितम् ।  
नवयौवनलावण्या श्वेतरूपा स्मितानना ॥ ५० ॥  
  
५०। गङ्गायमुनयोः रूपमुच्यते - हस्ताभ्यामित्यादिना ।  
  
गङ्गा ध्येया प्रसन्ना च पूर्णचन्द्रनिभानना ।  
तादृशी नीलजीमूतसन्निभा यमुना नदी ॥ ५१ ॥  
  
तेनैव क्रमयोगेन द्वारस्याभ्यन्तरे [ड़्: अनन्तरे] स्थितौ ।  
निधीशौ शङ्खपद्माख्यावर्घ्यपुष्पादिभिर्यजेत् ॥ ५२ ॥  
  
निधीशौ भावनीयौ तौ निधिभाण्डोपरिस्थितौ ।  
स्थूलोदरौ च पिङ्गाक्षौ द्विभुजौ भगवन्मयौ ॥ ५३ ॥  
  
कृत्वैवं द्वारयागं तु ततः पुष्पं च सम्मुखम् ।  
अङ्गुष्ठतर्जनीमध्यात्रितयेनास्त्रमन्त्रतः ॥ ५४ ॥  
  
प्। १४८)  
  
आदाय चाभिमन्त्र्याथ चक्रं तदुपरि स्मरेत् ।  
निशितारं ज्वलद्रूपं प्रवर्षदनलाशनि ॥ ५५ ॥  
  
क्षयकृद्विघ्नजालानां न्यसेद्यागगृहान्तरे ।  
दक्षिणां तर्जनीं कुर्यात् सम्यगूर्ध्वमुखीं ततः ॥ ५६ ॥  
  
शिखामन्त्रेण संयुक्तां विद्युद्विलसितप्रभाम् ।  
स्मृत्वा भ्रामयमाणस्तां संविशेद्यागमन्दिरम् ॥ ५७ ॥  
  
अर्घ्यपात्राम्भसास्त्रेण प्रोक्षयेत् स्वकभासनम् ।  
तस्मिन्नाधारशक्त्यादि मान्त्रमासनमर्चयेत् ॥ ५८ ॥  
  
तां तां प्रदर्शयेन्मुद्रां यत्र यत्र च या च या ।  
तत्रोपविश्य देवेशमर्चयेद्धृदये स्थितम् ॥ ५९ ॥  
  
लक्ष्मीनारायणाख्यं तद्धृद्गतं परमं महः ।  
दाम्पत्यमनपायं तद्यापयेन्नेत्रयोर्द्वयोः ॥ ६० ॥  
  
६०। यापयेत् । गमयेदित्यर्थः ।  
  
सर्वं तद्भावमापाद्य पश्येन्निश्चललोचनः ।  
मण्डपे वेदिकायां वा यत्र वा यष्टुमिच्छति ॥ ६१ ॥  
  
अर्घ्यपुष्पादिभिः पूज्यमाधारादिकभासनम् ।  
धर्मादिकान् यजेत् पश्चात्तत्तद्दिग्भागगोचरान् ॥ ६२ ॥  
  
पद्मार्कमण्डलांश्चैव ततो भावासनावधि ।  
उपर्युपरि योगेन ध्यात्वा पुष्पादिनार्चयेत् ॥ ६३ ॥  
  
[ब्, ड़्: ओमित् थिस् लिने] मण्डलस्थस्य देवस्य दक्षिणे मण्डलोपरि ।  
कृतादियुगपर्यन्ते वायोरीशावधि क्रमात् ॥ ६४ ॥  
  
विभज्य सप्तधा क्षेत्रमादौ गणपतिं यजेत् ।  
पद्मासनोपविष्टं तत्केसरे तु दलेऽम्बुजे [ब्: केसरेषु दलाम्बुजे] ॥ ६५ ॥  
  
दधानं चोर्ध्वबाहुभ्यामक्षसूत्रपरश्वथौ ।  
वरदाभयमुद्रे च पूर्वहस्तद्वयेन तु ॥ ६६ ॥  
  
किन्तु मुद्रा विचिन्त्यैवं [आ, ब्: मुद्रान्वितं चिन्त्यं]   
वरदाभयहस्तयोः ।  
तर्जन्यङ्गुष्ठसंसर्गाद् व्याख्यामुद्रासमाकृतिः ॥ ६७ ॥  
  
पीनं लम्बोदरं स्थूलमेकदंष्ट्रं गजाननम् ।  
केसरेष्वङ्गषट्कं च षट्सु पद्मस्य विन्यसेत् ॥ ६८ ॥  
  
स्वमन्त्रेणार्चयेन्मुद्रां बद्ध्वा पुष्पादिना सुधीः ।  
ततो वागीश्वरीं देवीं स्वमन्त्रेणार्चयेत्सुधीः ॥ ६९ ॥  
  
सूर्येन्दुवह्निबिम्बस्थसितपङ्केरुहासनाम् ।  
सर्वोपाधिविनिर्मुक्तामपि साकारतां गताम् ॥ ७० ॥  
  
शक्तिं शब्दात्मिकां साक्षान्मदीयां प्रथमोद्गताम् [ड़्:   
प्रथमोद्भवाम्] ।  
द्विनेत्रां द्विभुजां श्वेतां शङ्खपङ्कजधारिणीम् ॥ ७१ ॥  
  
स्फुरत्पीयूषकल्लोलसदृशाभरणाम्बराम् ।  
ततो गुरुं तद्गुरुं च लोकसिद्धाकृती च तौ ॥ ७२ ॥  
  
लोकसिद्धाकृतिं पश्चात् तद्गुरुं परमेष्ठिनम् ।  
ततः पितृगणः पूज्यो ह्यमूर्तः पिण्डसन्निभः ॥ ७३ ॥  
  
आदिसिद्धान् यजेत् पश्चाद्भगवद्ध्यानतत्परान् ।  
शान्तान् निमीलिताक्षांश्च शुभाङ्गांस्तेजसाधिकान् ॥ ७४ ॥  
  
अनुज्ञां प्राप्य तेभ्यश्च लब्धानुज्ञो यथाक्रमम् ।  
आवाह्य मां यजेत् पश्चाद्देवदेवाङ्कसंस्थिताम् ।  
येन येन प्रकारेण तं तं शृणु सुरेश्वर ॥ ७५ ॥  
  
७५। अनुज्ञां प्राप्येति । गुरुपरमगुर्वादीनामनुज्ञां   
प्राप्तामनुसन्धायेत्यर्थः ।  
  
इति श्रीपाञ्चरात्रसारे [आ: श्रीपञ्चरात्र; ब्: श्रीपाञ्चरात्रे]   
लक्ष्मीतन्त्रे बाह्ययागप्रकाशो नाम सप्तत्रिंशोऽध्यायः ॥ ३७ ॥  
प्। १४९)  
  
अष्टत्रिंशोऽध्यायः   
  
श्रीः -  
  
एको नारायणो देवः पूर्णषाड्गुण्यविग्रहः ।  
तस्याहं परमा शक्तिरेकाहन्ता सनातनी ॥ १ ॥  
  
साधकानुग्रहार्थाय साहं साकारतां गता ।  
अङ्कस्था देवदेवस्य यथा पूज्ये [ड़्: पूज्या] तथा शृणु ॥ २ ॥  
  
प्राप्यानुज्ञां गणेशादेर्हृत्स्थामावाहयेत्ततः ।  
भावयेत् परमात्मानमन्तर्यागाभिपूजितम् [ब्, च्: यागादिपूजितम्]   
॥ ३ ॥  
  
पूर्णस्तिमितषाड्गुण्यं मया शक्त्याभिपूरितम् [ब्, च्:   
शक्त्यादिपूजितम्] ।  
तारकं तत् [ड़्: तु] त्रिरुच्चार्य तारिकां तु त्रिरुच्चरेत् ॥ ४ ॥  
  
आवाहयेत् ततो मन्त्रं पुंलिङ्गं समुदीरयन् ।  
पुरुषं पुण्डरीकाक्षं पीनोदारचतुर्भुजम् ॥ ५ ॥  
  
५। पुंलिङ्गं मन्त्रमिति । प्रणवमित्यर्थः ।  
  
उच्चरन् [आ, ब्, ङ्: उच्चरेत्] परमं मन्त्रं रेचकेन शनैः   
शनैः ।  
अग्नीषोमद्वयान्तःस्थवर्त्मना नासिकोदरात् ॥ ६ ॥  
  
दिव्यशक्तिसमावासं लक्ष्मीशमवतारयेत् ।  
अनाहतात् पदाद्यद्वा सर्वतः समतां गतम् ॥ ७ ॥  
  
७। अनाहतं हृदयस्थं द्वादशदलं पद्मम् ।  
  
निर्गतं तु स्मरेद्देवं विद्युत्पुञ्जमिवाम्बुदात् ।  
सपुष्पाञ्जलिमध्यस्थं भावासनगतं न्यसेत् ॥ ८ ॥  
  
सन्निधिं सन्निरोधं च संस्तम्भं स्थापनं तथा ।  
कुर्वन् मुद्राचतुष्कं तु मनसा सम्यगाचरेत् ॥ ९ ॥  
  
९। सन्निध्यादीनां मुद्रा अनन्तरमेव वक्ष्यन्ते ।  
  
उत्तानौ संहतौ पाणी कृत्वाङ्गुष्ठद्वयेन तु ।  
स्वां स्वां कनिष्ठिकां मृज्यात् सन्निधीकरणं तु तत् ॥ १० ॥  
  
अनामयोर्मध्यमयोः कुर्यादुन्मार्जनं तथा [च्: तदा; ड़्: ततः] ।  
संस्तम्भसन्निरोधौ च द्वौ कृतौ भवतस्तदा ॥ ११ ॥  
  
कृत्वा चतसृभिर्मुष्टिमङ्गुलीभिः करद्वये ।  
तिर्यक् च सम्मुखीकृत्य न्यसेन्मुष्टिद्वयोपरि ॥ १२ ॥  
  
अङ्गुष्ठद्वितयं शक्र संस्थापनमिदं भवेत् ।  
एवं भूतो भवत्येवं तारादिं मन्त्रमुच्चरन् ॥ १३ ॥  
  
कालं पाद्यार्घ्यदानान्तमुत्थितं भावयेद्धरिम् ।  
स्नानाभरणवस्त्रस्रग्दानेऽलङ्करणे तथा ॥ १४ ॥  
  
१४। कालमिति । काले इत्यर्थः । अत्यन्तसंयोगे द्वितीया ।  
  
अन्यत्र भोगयागेषु तत्तद्भोगानुकूलतः ।  
स्मरेच्छास्त्रीयसंस्थानं सानुकम्पं सुसम्मुखम् ॥ १५ ॥  
  
१५। सानुकम्पं सुसम्मुखमिति च हरिविशेषणम् ।  
  
कॢप्ते तु विग्रहे पूर्वं तथारूपोऽवतिष्ठते ।  
भोगेषु दीयमानेषु शक्तिर्या मन्मयी परा ॥ १६ ॥  
  
प्। १५०)  
  
तत्रस्थां तां स्मरेत् साक्षादाददानो हरिर्यथा ।  
आहूतस्य [ड़्: अभूतस्य] ततः सार्घ्यं पुष्पाणां पूर्णमञ्जलिम् ॥ १७   
॥  
  
१७। आहूतस्येति । सान्निध्यं प्रापितस्येत्यर्थः ।  
  
विक्षिप्याधोमुखेनैव पाणियुग्मेन मूर्धनि ।  
तारेण तारया द्वाभ्यां नमसा [ब्: मनसा] चार्चयेत् क्रमात् ॥ १८ ॥  
  
पुष्पार्घ्यधूपलेपैस्तु [ब्, च्: लेपधूपैस्तु] मूलमन्त्रादिभिः   
क्रमात् ।  
सङ्क्षेपं विस्तरं चापि यथाकालं समाचरेत् ॥ १९ ॥  
  
१९। लेपः चन्दनाद्यनुलेपः ।  
  
शक्तिं तदङ्गसम्पूर्णां निराकारामनुपमाम् ।  
तारया पूजयेत् पश्चात् तत् तदङ्गेषु देवताः ॥ २० ॥  
  
२०। अनूपमाम् अनुपमामित्यर्थः ।  
  
अस्त्रभूषणशक्त्याद्याः स्वैः स्वैर्मन्त्रैः समर्चयेत् ।  
अयं यागो लयो नाम महान् सर्वार्थसिद्धिदः ॥ २१ ॥  
  
ततो भगवतो विष्णोः शक्तिसम्पूर्णविग्रहात् ।  
सर्वशक्तिमयीं दिव्यामेकां परमभास्वराम् ॥ २२ ॥  
  
षाड्गुण्यविग्रहां देवीमनिर्देश्यामनूपमाम् ।  
सर्वत्र सर्वदा विष्णोः सर्वथैवानपायिनीम् ॥ २३ ॥  
  
कृपया साधकार्थाय स्वयं साकारतां गताम् ।  
अविहायैव [च्: अविमान्त्येव] तं देवमाकारं पृथगेयुषीम् ॥ २४ ॥  
  
उक्तक्रमेण मां पूर्वं मन्त्रेणावाहयेत् सुद्धीः ।  
आवाहनविधौ प्रोक्तं क्रमं सर्वं समाचरेत् ॥ २५ ॥  
  
वामोत्सङ्गे निषण्णां च विष्णोर्मां भावयेत् प्रियाम् ।  
भावनीयं च मद्रूपं पूर्वमेव निदर्शितम् ॥ २६ ॥  
  
तस्यां [ब्: अस्यां] लयप्रकारेण मयि सर्वं यजेत् क्रमात् ।  
ततो विनिःसृतं मत्तः स्मरेच्छक्त्यादिकं क्रमात् ॥ २७ ॥  
  
ज्वालायाः सुप्रदीप्तायाः स्फुलिङ्गनिचयं यथा ।  
भोगस्थाने यथैकैकं विन्यसेत्तत्तथा शृणु ॥ २८ ॥   
  
मध्याब्जकर्णिकामध्ये भावासनगतौ स्मरेत् ।  
पुरुषं पुण्डरीकाक्षं तदङ्कस्थां च पङ्कजाम् ॥ २९ ॥  
  
प्राच्याब्जकर्णिकामध्ये लक्ष्मीदेहाद्विनिर्गताम् ।  
द्विभुजां भावयेल्लक्ष्मीं द्विनेत्रां चारुकुण्डलाम् ॥ ३० ॥  
  
श्वेतमाल्याम्बरधरां हारकेयूरभूषिताम् ।  
सर्वलक्षणसम्पन्नां पीनोन्नतपयोधराम् ॥ ३१ ॥  
  
प्रबुद्धोत्पलविस्तीर्णलोचनां सुस्मिताननाम् ।  
चलद्विरेफपटलरमणीयालकावलिम् [ब्: वलीम्] ॥ ३२ ॥  
  
लसल्ललाटतिलकामारक्ताधरपल्लवाम् ।  
कृष्णकुञ्चितकेशां च वंशमुक्ताफलद्विजाम् ॥ ३३ ॥  
  
पद्मासनोपविष्टां च पाशाङ्कुशकरद्वयीम् ।  
पद्मगर्भोपमाकारां सम्मुखीमावयोः स्मरेत् ॥ ३४ ॥  
  
स्मरेद्दक्षिणभागाब्जकर्णिकोदरमध्यगाम् ।  
वेषभूषादिभिस्तुल्यां लक्ष्म्याः कुन्दनिभां तु वा ॥ ३५ ॥  
  
कीर्तिं मद्रूपनिष्क्रान्तां सर्वकीर्तिमयीं पराम् ।  
आवयोः पश्चिमाब्जस्थकर्णिकासनसंस्थिताम् ॥ ३६ ॥  
  
मद्रूपनिःसृतां ध्यायेत्तादृशीमरुणां जयाम् ।  
स्मरेदुत्तरपद्मस्थकर्णिकोदरमध्यगाम् ॥ ३७ ॥  
  
मायां मद्रूपनिष्क्रान्तां तादृशीमरुणां तु वा ।  
आग्नेये हृदयं पद्मे शिरो यातुसरोरुहे ॥ ३८ ॥  
  
शिखां तु वायवीयाब्जे वर्म चेशानपङ्कजे ।  
मध्यपद्मपुरःपत्रे नेत्रमस्त्रं तु कोणके ॥ ३९ ॥  
  
नेत्रस्य पुरतो देवं वासुदेवं विचिन्तयेत् ।  
मध्यदक्षिणदिक्पत्रे स्मरेत् सङ्कर्षणं प्रभुम् ॥ ४० ॥  
  
प्। १५१)  
  
स्मरेन्मध्यसरोजस्य प्रद्युम्नं पश्चिमे दले ।  
अनिरुद्धमुदक्संस्थे कोणपत्रयुगद्वये ॥ ४१ ॥  
  
अस्त्रस्य पृष्ठतो नागान् स्मरेत् पीयूषवर्ष्मणः [आ: वर्षिणः] ।  
गुल्गुलुं [च्: गुग्गुलुं] च गुरुण्यं च मदनं [ब्, च्, ड़्:   
गललं] शललं तथा ॥ ४२ ॥  
  
४२। गुल्गुल्वादयः नागानां सञ्ज्ञाः ।  
  
[ब्, च्: ओमित्स् थ्रेए लिनेस् ड़्रोम् हेरे] सुधाकुम्भकरान्   
शङ्खकुन्दगौरांश्चतूरदान् ।  
लक्ष्मीकमलपत्रेषु सर्वतः कौस्तुभं न्यसेत् ॥ ४३ ॥  
  
हृत्पङ्कजदलेष्वेवं वनमालां निवेशयेत् ।  
कीर्तिपङ्कजपत्रेषु भूषापद्मं निवेशयेत् ॥ ४४ ॥  
  
जयापङ्कजपत्रेषु [ब्: पत्र] वर्म पद्मदलेषु च ।  
पद्मेषु विन्यसेदेवं पद्मपत्रचतुष्टये ॥ ४५ ॥  
  
शिरःपङ्कजपत्रेषु न्यसेदङ्कुशमुत्तमम् [आ, ब्, च्:   
विन्यसेत्पाशमुत्तमम्] ।  
न्यसेद् द्वारचतुष्काग्रे गरुडं पततां वरम् ॥ ४६ ॥  
  
नागान् वा तत आत्मीयद्वाराग्रेषु नियोजयेत् ।  
पूर्वद्वारभुवि न्यस्येत् पद्महस्तां बलाकिकाम् ॥ ४७ ॥  
  
श्वेतां कमलपत्राक्षीं प्रसन्नां वामनाकृतिम् ।  
दक्षिणद्वारतस्तद्वन्नीलां तु वनमालिकाम् ॥ ४८ ॥  
  
पश्चिमद्वारमध्ये तु रक्तवर्णां विभीषिकाम् ।  
उदीच्यद्वारमध्ये तु शङ्करीं मधुदीधितिम् ॥ ४९ ॥  
  
प्रागादीशानपर्यन्ते बहिर्द्वारप्रदेशतः [ब्: प्रवेशतः] ।  
इन्द्रादीन् संस्मरेदष्टौ लोकपालान् सवाहनान् ॥ ५० ॥  
  
अत ऊर्ध्वं च नागेशं ब्रह्माणं च विचिन्तयेत् ।  
तद्बहिश्च तदस्त्राणि वज्रादीनि विचिन्तयेत् ॥ ५१ ॥  
  
सोमशङ्करदिङ्मध्ये खस्थितं संस्मरेत् प्रभुम् ।  
विष्वक्सेनमुदाराङ्गमायान्तं गगनान्तरात् ॥ ५२ ॥  
  
अनुक्तानामिदानीं मे ध्यानं शृणु पुरन्दर ।  
अमृतात्मानमभ्राङ्गं पुण्डरीकायतेक्षणम् ॥ ५३ ॥  
  
शङ्खचक्रगदापद्मधरं श्रीवत्सवक्षरम् ।  
पीताम्बरं चतुर्बाहुं वासुदेवं विचिन्तयेत् ॥ ५४ ॥  
  
तुषारनिचयाकारं नीलवस्त्रं चतुर्भुजम् ।  
स्मरेत् सङ्कर्षणं सीरसौनन्दकधरं परम् ॥ ५५ ॥  
  
५५। सौनन्दकः कामपालस्य गदा ।  
  
वरदाभयहस्तं च निमग्नोद्धरणक्षमम् ।  
प्रद्युम्नं संस्मरेद्रक्तं रक्तवाससमीश्वरम् ॥ ५६ ॥  
  
शार्ङ्गं शरांश्च बिभ्राणं वरदं चाभयप्रदम् ।  
संस्मरेदनिरुद्धं च पीतं विशदवाससम् ॥ ५७ ॥  
  
खड्गखेटकहस्तं च वराभयकरं परम् ।  
आसीनाः सर्व एवैते पुरुषाः पुष्करेक्षणाः ॥ ५८ ॥  
  
पश्यन्तो दिशमीशानां मां च विष्णुं च शाश्वतम् ।  
सिञ्चन्तोऽमृतकुम्भैर्नौ हिमशैलनिभा गजाः ॥ ५९ ॥  
  
सितशोणितवर्णाङ्गं शुक्लवस्त्रं चतुर्भुजम् ।  
पद्मासनोपविष्टं च पद्मशङ्खकराङ्कितम् ॥ ६० ॥  
  
हृन्मुद्रालङ्कृतकरं वामेनाभयदं सदा ।  
सिताभरणवस्त्राढ्यं कर्पूरालिप्तविग्रहम् ॥ ६१ ॥  
  
आवयोः सम्मुखासीनं हृन्मन्त्रं संस्मरेद् बुधः ।  
वन्धुजीवोपमं रक्तं पद्मचक्रधरं परम् ॥ ६२ ॥  
  
काकालिकज्जलश्यामं पद्मकौमोदकीधरम् ।  
दक्षिणेनात्ममुद्राढ्यं परेणाभयदायिनम् ॥ ६३ ॥  
  
६३। काक इव अलिरिव कज्जलमिव च श्यामः तमित्यर्थः । अथवा काकालिः अत्यन्त   
कृष्णवर्णः काकविशेषः ।  
  
लिप्तं मृगमदेनैव पुष्पाद्यैरसितैर्युतम् ।  
आवयोः सम्मुखासीनं कवचं संस्मरेत् प्रभुम् ॥ ६४ ॥  
  
प्। १५२)  
  
हरिद्रारुणसङ्काशं गदापद्मधरं क्रमात् ।  
स्वमुद्राकरणव्यग्रपूर्वभागकरद्वयम् ॥ ६५ ॥  
  
सौवर्णाम्बरभूषाढ्यं [आ, ब्, ड़्: सुवर्णा-]   
प्रलयानलविक्रमम् ।  
आवयोः सम्मुखासीनं स्मरेदस्त्रं महोद्यमम् ॥ ६६ ॥  
  
नारीर्वा संस्मरेदेतान् हृदादीन् साधकोत्तमः ।  
उक्तभूषणवेषाढ्याः स्वानुरूपानुलेपनाः ॥ ६७ ॥  
  
इत्युक्तं ध्यानमङ्गानां सर्वपापहरं शुभम् ।  
कौस्तुभं द्विभुजं ध्यायेत् सहस्रार्कसमप्रभम् ॥ ६८ ॥  
  
प्रदीप्तवेषभूषाढ्यं स्वमुद्रां दधतं हृदि ।  
पञ्चवर्णकृतां कान्तां वनमालां शुभेक्षणाम् ॥ ६९ ॥  
  
६९। वनमालामिति । ध्यायेदिति शेषः ।  
  
प्रौढस्त्रीसदृशीं मुद्रां दधतीं हस्तयोर्द्वयोः ।  
पद्मं पद्ममुखं ध्यायेत् प्रसन्नं चन्द्रसन्निभम् ॥ ७० ॥  
  
द्विभुजं चारुसर्वाङ्गं कराभ्यां मुद्रिकां दधत् ।  
नवदूर्वाङ्कुरश्यामं पाशेशं पन्नगाननम् [आ, ङ्:   
पन्नगाशनम्] ॥ ७१ ॥  
  
द्विभुजं याम्यहस्तेन स्वां मुद्रां दधतं परम् ।  
तथा वरदहस्तं च भीमरूपं भयावहम् [आ: भयानकम्] ॥ ७२ ॥  
  
७२। याम्यहस्तेन । दक्षिणहस्तेनेत्यर्थः ।  
  
संस्मरेदङ्कुशं तीक्ष्णं दीर्घनासं भयानकम् ।  
याम्येन दधतं मुद्रां पाणिना सव्यतो वरम् ॥ ७३ ॥  
  
प्रसिद्धा लोकपालास्ते वेषाकृतिविभूषणैः ।  
नराकृतीनि शस्त्राणि चिह्नयुक्तानि मूर्धनि ॥ ७४ ॥  
  
७४। द्वारपालिकाः बलाकिकादयः पूर्वं ४७, ४८, ४९ श्लोकेषूक्ताः ।  
  
शङ्खचक्रधरो ध्येयो विष्वक्सेनश्चतुर्भुजः ।  
साक्षाद्विष्णुसमो मुद्राव्यापृतोऽन्यकरद्वये ॥ ७५ ॥  
  
द्वाराग्रस्थं ततो ध्यायेद्गरुडं भीमलोचनम् ।  
रक्ततुण्डं महाघोणं तप्तचामीकरप्रभम् ॥ ७६ ॥  
  
पृथुदंष्ट्रं गृध्रवक्त्रं पक्षमण्डलमण्डितम् ।  
इति ते परिवाराणां ध्यानमुक्तं समासतः ॥ ७७ ॥  
  
आवयोः स्थूलयोरूर्ध्वे स्मरेत् सूक्ष्मां तु तारिकाम् ।  
दाम्पत्यं बिभ्रतीं सूक्ष्मां लक्ष्यालक्ष्यामिवानघाम् ॥ ७८ ॥  
  
तदूर्ध्वे तु परां तारां पूर्णषाड्गुण्यचिन्मयीम् ।  
दाम्पत्यमावयोर्दिव्यं तत्परं पारमेश्वरम् ॥ ७९ ॥  
  
सर्वतःपाणिपादं तत् सर्वतोऽक्षिशिरोमुखम् ।  
शब्दार्थौ भासयत् स्वेन तेजसा नित्यमुद्यता ॥ ८० ॥  
  
प्रतिबिम्बमिवैतस्मिन् मन्त्रचक्रमशेषतः ।  
एवं क्रमोत्क्रमाकारैस्तारिकां विततां पराम् ॥ ८१ ॥  
  
भावेन तत्त्वतो बुद्ध्वा यथान्यासं समर्चयेत् [ब्, च्: समाचरेत्] ।  
आदितः सकलावासावर्चयेन्नौ धियानघौ ॥ ८२ ॥  
  
अर्घ्यादिप्रापणान्तेन भोगजालेन मन्त्रवित् ।  
शक्त्यादिविष्वक्सेनान्तं परिवारं ततोऽर्चयेत् ॥ ८३ ॥  
  
सर्वादौ गरुडं देवीश्चतस्रो द्वारपालिकाः ।  
भोगयागक्रमेणायं [ब्, ड़्: क्रमः सोऽयं] न्यासस्ते शक्र   
दर्शितः ।  
यावन्तो यादृशा ये च भोगास्तांस्त्वं निबोध मे ॥ ८४ ॥  
  
इति श्रीपाञ्चरात्रसारे [आ: श्रीपञ्चरात्र; ब्: श्रीपाञ्चरात्रे]   
लक्ष्मीतन्त्रे बहिर्यागप्रकाशो नामाष्टत्रिंशोऽध्यायः ॥ ३८ ॥  
प्। १५३)  
  
एकोनचत्वारिंशोऽध्यायः   
  
श्रीः -  
  
शृणु भोगान् सुरेशान् दत्तैस्तुष्यामि यैरहम् ।  
येषु मे वितता शक्तिर्भोग्यभोगाय तिष्ठते ॥ १ ॥  
  
१। तिष्ठते स्वाशयं प्रकाशयन्ती तिष्ठतीत्यर्थः । प्रकाशनार्थे तङ् ।  
  
यथाशक्त्यनुरूपेण तत्तद्भोगोपकल्पने ।  
दिव्यशक्तिप्रभेदैस्तैर्विचित्रैः स्त्यानतां गतैः ॥ २ ॥  
  
सम्पूर्णमीश्वरार्हं तद्भावनीयमशेषतः ।  
मृद्वास्तरणसंस्तीर्णमादावासनमुत्तमम् ॥ ३ ॥  
  
३। भोगविशेषा उच्यन्ते - मृद्वित्यादिना । भगवदाराधने षडासनानि   
यथा - मन्त्रासनम् स्नानासनम् अलङ्कारासनम् भोज्यासनम्   
पुनर्मन्त्रासनम् पर्यङ्कासनं चेति । तत्र प्रथमं मन्त्रासनमत्रोच्यते ।  
  
अर्घ्यं पाद्यं मधूपर्कस्तथैवाचमनीयकम् ।  
प्रणामपूर्वकं पश्चादात्मात्मीयनिवेदनम् ॥ ४ ॥  
  
४। तस्मिन्नासने समर्पणीयानाह - अर्घ्यमित्यादिना ।   
आत्मात्मीयनिवेदनप्रकारमाह पाद्मे (४-३-१४०) -   
दासोऽहं ते जगन्नाथ सपुत्रादिपरिग्रहः । प्रेष्यं प्रशाधि कर्तव्ये मां   
नियुङ्क्ष्व हिते सदा । इति ।  
  
अनुज्ञाप्य ततः पश्चात् स्नानासनमनुत्तमम् ।  
पादपीठमथार्घ्यं च ततः पाद्यप्रतिग्रहः ॥ ५ ॥  
  
५। द्वितीयं स्नानासनमत्र । अत्र मन्त्रः सात्त्वते (६-२६) -   
स्फूटीकृतं मया देव त्विदं स्नानपरे त्वयि । सपादपीठं परमं   
शुभं स्नानासनं महत् । आसादयाशु स्नानार्थं मदनुग्रहकाम्यया ॥ इति ।  
  
पाद्याम्बु पादुके स्नानशाटी मात्रा च शालिका ।  
दर्पणं गन्धतोयं च पाणिप्रक्षालनार्थकम् ॥ ६ ॥  
  
६। मात्रा च शालिकेति । अक्षताग्रशुभ्रवर्णशालितण्डुलपूर्णपात्रमत्र   
मात्रापदार्थः । तथा च पाद्मे (४-६-३६) -   
शालितण्डुलमात्रया इति । एतच्च   
मात्रादानमाराधनमध्यापतितवैकल्यपरिहाराय ।  
  
दन्तकाष्ठं च वदनप्रक्षालाचमनाम्बुनी ।  
गन्धतैलं च चूर्णं च शालिगोधूमसम्भवम् ॥ ७ ॥  
  
हरिद्राचूर्णसम्मिश्रमीषत्पद्मकभावितम् ।  
उद्वर्तनार्थं तदनु स्नानार्थं खलिसंयुतम् ॥ ८ ॥  
  
८। खलिः मृगमदादिवासनावासितं घनीभूतगन्धतैलकिट्टकम् ।  
  
उष्णाम्बु चन्दनं चन्द्रमिश्रितं लेपनार्थकम् ।  
क्षीरं दधि घृतं गव्यं मध्वैक्षवरसं तथा ॥ ९ ॥  
  
९। चन्द्रः घनसारः ।  
  
सुगन्धामलकाभिश्च लोध्रतोयं ततः परम् ।  
रक्तचन्दनतोयं च रजनीवारि चोत्तमम् ॥ १० ॥  
  
ग्रन्थिपर्णीपयः पश्चात् ततश्च तगरोदकम् ।  
प्रियङ्गुजटिलासिद्धार्थकसर्वौषधीजलम् ॥ ११ ॥  
  
पुष्पपत्रफलाम्भांसि बीजगन्धोदके तथा ।  
हेमरत्नसरित्तीर्थकेवलाम्बूनि च क्रमात् ॥ १२ ॥  
  
प्। १५४)  
  
स्नानीयाम्बुसमेतानि देयान्यम्बून्यमूनि तु ।  
अर्घ्यपात्रात्तथैवार्घ्यं स्नानानामन्तरान्तरा ॥ १३ ॥  
  
दद्यात् सपुष्पतोयेन क्षालनं चान्तरान्तरा ।  
स्नानशिष्टाम्बुसम्पूर्णं हरिद्राशालिसम्भृतम् [ब्: हरिद्राग्रन्थि-  
  
14. snapanānantaraṃ nīrājanamucyate - snānaśiṣṭeti |  
  
sragādisaṃyutaṃ kumbhaṃ haste kṛtvāparatra tu |  
siddhārthairdhūpavat pātraṃ bhrāmayitvā tu mūrdhani || 15 ||  
  
15. haste vāmahaste | aparatra dakṣiṇahaste |  
  
bahiḥ kṣipettato dadyāt sudhaute cāṅgaśāṭike |  
keśodakāpakarṣārthamambaraṃ dehavārihṛt || 16 ||  
  
antarīyottarīye dve sudhaute vāsasī śubhe |  
bhāvite gandhadhūpena dadyād bhadrāsanaṃ tataḥ || 17 ||  
  
17. bhadrāsanam snānāsanam |  
  
śodhayet pūrṇakumbhaistu khaplutaṃ bhāvayeddharim |  
alaṃkārāsanaṃ paścāddeyaṃ mṛdvāstarolbaṇam || 18 ||  
  
18. khaplutam dvādaśāntasthitam | tṛtīyamalaṃkārāsanamāha - alaṃkāreti |  
  
tatra sarvaṃ pradātavyamarghyapādyādi pūrvavat |  
vivecanaṃ [ā: niveśanaṃ] ca keśānāṃ kaṅkatena praśodhanam || 19 ||  
  
19. kaṅkataṃ keśaprasādhanī |  
  
śīrṣaṇyāstāḥ sumanasastataścūḍopakalpanam |  
candanādyāḥ [ā, B: candanādyāstu] sugandhāśca vyajanaṃ   
śoṣaṇārthakam || 20 ||  
  
makuṭādyā alaṃkārāḥ pradeyāḥ paramādbhutāḥ |  
srajo nānāvidhākārāḥ sāttvikaiḥ kusumaiścitāḥ || 21 ||  
  
puṣpāñjaliḥ padadvandve prākāraḥ sumanaścayaiḥ |  
gandhadravyasuśītena hyañjanenāñjanaṃ dṛśoḥ || 22 ||  
  
tathaivālambhanaṃ cāpi lalāṭatilakaṃ tathā |  
ādarśo vimalo mṛṣṭaḥ paritaśca samīkṣaṇaṃ || 23 ||  
  
pradīpaśca pradhūpaśca vāhanaṃ cetanetarat |  
stutimaṅgalagītāni nṛttavāditradarśanam || 24 ||  
  
24. cetanetarat vāhanamiti | suvarṇādinirmitaṃ hastyaśvādi |  
  
mātrāśca ratnasaṃpūrṇā bhogachidraprapūraṇāḥ |  
buddhyā viracitāstāstā rāgarājocitāḥ kriyāḥ || 25 ||  
  
alaṃkārāsanasthāya tvete bhogā hi manmayāḥ |  
atha bhojyāsanaṃ deyamarghyapādyādikaṃ tathā || 26 ||  
  
26. manmayā ityanenādhyāyādāvukto viṣayaḥ smāryate | turīyaṃ   
bhojyāsanamupavarṇyate - atheti |  
  
yajeta madhuparkeṇa yathā tadavadhāraya [B, F: yathāvat-] |  
payaso madhuno dadhnaḥ saṃyogo madhuparkakaḥ || 27 ||  
  
27. madhuparkamāha - payasa iti |  
  
pātraṃ puraḥ pratiṣṭhāpya madhuparkeṇa pūritam |  
arhaṇaṃ tarpaṇaṃ cārghyāt pṛthak pātradvaye bhavet || 28 ||  
  
arhaṇenārcanaṃ [B: arhaṇaṃ cārcanaṃ] pūrvaṃ tataśca madhuparkakam |  
tarpaṇaṃ tarpaṇīyābhistato niṣpuṃsanaṃ kare || 29 ||  
  
29. arhaṇamāpośanam | tarpaṇam pānīyatīrtham | niṣpuṃsanam hastodvartanam |  
  
deyamācamanaṃ paścānmātrā gaurmādhuparkikī |  
yaṣṭavyamannayajñena sāṅgena madhuparkavat || 30 ||  
  
30. punaḥ madhuparkadānasaṃbhāvitavaikalyaparihārāya gavā   
mātrādānamatrocyate |  
  
p. 155)  
  
[B, c, F: omits four lines from here] pradeyā annayajñārthā   
mātrāḥ śālyannanirmitāḥ |  
sakarpūraṃ ca tāmbūlaṃ pradeyamanuvāsanam || 31 ||  
  
31. pañcame mantrāsane samarpaṇīyāni tāmbūlādīni |  
  
tataśca viśramārthāya vimānaṃ paramādbhutam |  
pradeyaṃ tatra dātavyaṃ sarvamarghyādi pūrvavat || 32 ||  
  
32. ṣaṣṭhaṃ paryaṅkāsanamucyate - tataśceti |  
  
japaṃ samācaret paścādalakṣyamitarairjanaiḥ |  
mantrasaṃskṛtayā samyak śubhayā hyakṣamālayā || 33 ||  
  
33. japasaṃkhyāgaṇanopakaraṇeṣvakṣamālā praśastā |  
  
prākṛtastvaṅgulībhistu parvabhistu daśottaraḥ |  
śatottarādisaṃkhyastu vijñeyo hyakṣamālayā || 34 ||  
  
vācikaḥ kṣudrakarmārthamupāṃśuḥ siddhikarmaṇi |  
mānaso mokṣalakṣmīdo dhyānātmā sarvasiddhikṛt || 35 ||  
  
35. japaviśeṣo vācikādiḥ |  
  
akṣamālā tathā kāryā na dṛśyā prākṛtairyathā |  
akṣāsthimātrā maṇaya uttamāḥ parikīrtitāḥ || 36 ||  
  
dhātrīphalāsthisadṛśā madhyamāḥ parikīrtitāḥ |  
adhamā [ā: athavā] badarāsthyābhāḥ śreṣṭhamaṣṭaśatātmakam || 37 ||  
  
tadardhaṃ madhyamaṃ proktaṃ tadardhamadhamaṃ smṛtam |  
sauvarṇaṃ dravyasiddhyarthe puṣṭyarthe pitṛkarmaṇi || 38 ||  
  
38. akṣamālāmaṇiviśeṣānāha - sauvarṇamityādinā |  
  
rājataṃ tāmrarūpaṃ tu medhāvīrya jayāptaye |  
trāpuṣaṃ yakṣiṇīsiddhau saisaṃ rakṣaḥpiśācayoḥ || 39 ||  
  
vetālasādhanārthaṃ tu rītijaṃ kāṃsyajaṃ tu tat |  
akṣasūtraṃ parijñeyaṃ nāgapannagasādhane || 40 ||  
  
40. rītiḥ pittalalohaviśeṣaḥ |  
  
āyasaṃ kṣudrakarmārthamiti dhātumayo maṇiḥ |  
āyurārogyabhūtyarthaḥ [c: vṛddhyarthaḥ] sarvo maṇimayo maṇiḥ || 41 ||  
  
mokṣāya śāntaye caiva sphāṭiko maṇirucyate |  
saubhāgye vaidrumaḥ kāryaḥ sautraḥ kāryastu muktaye || 42 ||  
  
42. sautraḥ tantunirmitaḥ |  
  
śāntaye muktaye puṣṭyai tulasīmūlajo maṇiḥ |  
sarvasiddhipradaḥ pādmo maṇiḥ śāṅkhaḥ śriyai mataḥ || 43 ||  
  
āyuḥ prajāyaśodaḥ syānmauktiko maṇiruttamaḥ |  
ādadyādekameteṣāṃ śubhakāle guṇādhike || 44 ||  
  
astreṇa gandhatoyena kṣālayettadanantaram |  
[B: omits four lines from here] śāṇakārpāsajorṇānāṃ kṛtvā sūtraṃ   
navaṃ dṛḍham || 45 ||  
  
triguṇaṃ triguṇīkṛtya caturdhā vā yathā dṛḍham |  
kṣālayitvāstratoyena tenaiva grathayenmaṇīn || 46 ||  
  
anūnānadhikāṃstulyānacalān grathitāntarān |  
iṣṭasaṃkhyāmaṇiprotasūtrāntadvitayopamam ||  
maṇiṃ prakalpayenmerumakṣamālāvidhistvayam || 47 ||  
  
47. meruḥ japasūtrapradhānagranthistho bṛhanmaṇiviśeṣaḥ |  
  
iti śrīpāñcarātrasāre [ā: śrīpañcarātra; B: śrīpāñcarātre]   
lakṣmītantre [ā: bahiryāgo] bahiryāgaprakāśo   
nāmaikonacatvāriṃśo'dhyāyaḥ || 39 ||  
p. 156)  
  
catvāriṃśo'dhyāyaḥ   
  
śakraḥ -  
  
namaste vārisaṃbhūte namaste padmasaṃbhave |  
prakāramakṣamālāyāḥ pratiṣṭhāyā vadāmbuje || 1 ||  
  
śrīḥ -  
  
sādhitāmakṣamālāṃ tu sthāpayedbhājane śubhe |  
pūjayitvārghyapuṣpādyaistasyāḥ śuddhiṃ samācaret || 2 ||  
  
2. sādhitām nirmitām |  
  
astreṇa dagdhvā nirvāpya varmaṇāpyāyayecchriyā |  
paramāmṛtarūpiṇyā tāṃ mālāṃ bhāvayet tataḥ || 3 ||  
  
3. nirvāpya viśoṣya | śriyā śrīmantreṇa | bhāvayet vakṣyamāṇarūpeṇa dhyāyet |  
  
caturbhujāmanaupamyāṃ manmayīṃ māmivāparām |  
varadābhayahastāṃ ca baddhāñjalikaradvayām || 4 ||  
  
brahmadvārāmbujanmasthāṃ devīṃ dhyāyecchikhopamām |  
tāṃ parāṃ vaiṣṇavīṃ śaktiṃ manmayīṃ madabhedinīm || 5 ||  
  
5. brahmadvāraṃ brahmarandhrākhyanāḍī | śikhā vahniśikhā |  
  
dvādaśānte vicintyātha kramāddhyāyeddhṛdambuje |  
hṛtpadmādutthitāṃ bhūyo brahmarandharādvinirgatām || 6 ||  
  
6. dvādaśānte mūrdhna upari dvādaśāṅgulaparimitasthāne |  
  
śanaiḥ śanairullasantīṃ mālāsthāṃ tāṃ vicintayet |  
aṅgopāṅgakramopetāṃ [ā, F: kriyopetāṃ]   
sthūlasūkṣmaparātmikām || 7 ||  
  
māṃ dhyāyet tārikākārāṃ tatra śaktau sureśvara |  
maṇīn sūtraṃ tathā mālāṃ mālāsthāṃ vaiṣṇavīmapi || 8 ||  
  
ekārṇavīkṛtaṃ sarvaṃ [c: kṛtāṃ sarvāṃ] māyāṃ dhyāyet   
sureśvara |  
mayā dattāṃ vibhāvyaināṃ saṃskṛtāmakṣamālikām || 9 ||  
  
japaṃ samācaret paścāt pūrvoktena vidhānataḥ |  
anunmiṣat paraṃ sūkṣmaṃ sthūlamātmānameva ca || 10 ||  
  
lakṣmīnārāyaṇākāraṃ pañcakaṃ bhāvayedidam |  
turyātītaṃ tathā tūryaṃ suṣuptisvapnajāgarāḥ || 11 ||  
  
avasthāpañcakaṃ tadvat tatkartṛkaraṇādikam |  
kartrunmeṣaṃ tathā tatsthaṃ karaṇaṃ bāhyakaṃ tathā || 12 ||  
  
mantrākṣaraṃ tathā sthūlaṃ sarvaṃ tattanmayaṃ smaret |  
hṛtpuṇḍarīkamadhyasthāṃ manmukhāmbhojaniḥsṛtām || 13 ||  
  
smarecchabdamayīṃ śaktiṃ vaiṣṇavīṃ madabhedinīm |  
tasyā vinirgatāṃ dhyāyenmātṛkāṃ mantramātaram || 14 ||  
  
manmayīṃ saṃsmarenmālāṃ japyamantramayīṃ tataḥ |  
latāyāmiva puṣpāṇi [ā, B, c: puṣpāṇāṃ] mantrān vai tatra   
saṃsmaret || 15 ||  
  
sphuraṇaṃ maṇisaṃsparśe hṛllayaṃ ca tadatyaye |  
bhāvayan mantranāthasya japaṃ kuryādvicakṣaṇaḥ || 16 ||  
  
hṛdbhāsvarūpasaṃsūtibahirantaḥ [ā, B: suhṛt; F:   
hṛdbhāsvarupasaṃsyūti] kramotkramāt |  
iti smaran japedekavāraṃ tatkoṭisaṃmitam || 17 ||  
  
p. 157)  
  
japaṃ samāpya vidhivannyasyenmayi japaṃ kṛtam |  
śaktiṃ tāṃ manmukhāntaḥsthāṃ japarūpāṃ vicintayet || 18 ||  
  
dīpe dhūpe tathārghye ca ghaṇṭānādaṃ samācaret |  
āvāhane tathārghye ca naivedye madhuparkake || 19 ||  
  
prīṇane ca prayuñjīta ghaṇṭānādaṃ vicakṣaṇaḥ |  
na vinā pūjayā cālyā tāṃ vinā pūjayenna ca || 20 ||  
  
kāryasiddhimabhīpsadbhiriha cāmutra cobhayoḥ |  
sā hi ghaṇṭābhidhā śaktirvāgīśā ca sarasvatī || 21 ||  
  
vāci mantrāḥ sthitāḥ sarve vācyaṃ mantreṣu cākhilam |  
etasyāṃ cālyamānāyāṃ mantrā vatsā iva drutam || 22 ||  
  
kāṅkṣamāṇāḥ samāyānti tāṃ ghaṇṭāṃ mantramātaram |  
adhomukhaṃ tu brahmāṇḍaṃ dhyāyellokakulākulam || 23 ||  
  
nālaṃ tasyāstadūrdhve tu vṛttaṃ padmaṃ smaredbudhaḥ |  
aṣṭapatraṃ śubhaṃ śvetaṃ karṇikākesarānvitam || 24 ||  
  
tanmadhye cintayeddevīṃ ghaṇṭāmaṣṭabhujānvitām |  
mukhyahastacatuṣkeṇa pāśaśaṅkhāmbujāṅkuśān || 25 ||  
  
parabāhucatuṣkeṇa dadhatīmakṣasūtrakam |  
vijñānapustakaṃ samyagabhayaṃ ca varaṃ tathā || 26 ||  
  
padmāsanāmbujākṣīṃ padmagarbhasamatviṣam |  
padmamālādharāṃ pītasitavastrānulepanām || 27 ||  
  
mantraughamudgirantīṃ ca brahmādiparisaṃstutām |  
tārikāmuccaran dīrghaṃ [ā: dīrghāṃ] yugmāṃ saṃcālayedimām || 28 ||  
  
anayā pūjayan mantrī mantrasiddhiṃ nigacchati |  
tato gurūn samānīya manmayān vāpi vaiṣṇavān || 29 ||  
  
pradadyāt prāpaṇārdhaṃ tu tebhyo manmantramuccaran |  
atha vahnigatāṃ samyagagnīṣomamayīṃ parām || 30 ||  
  
30. vahnisaṃtarpaṇamucyate - athetyādinā |  
  
tarpayenmāṃ sureśāna yathāvadavadhāraya |  
tata uttaradigbhāge devāgārādbahistu vā || 31 ||  
  
bhūbhāge lakṣaṇopete kuṇḍaṃ kuryāt salakṣaṇam |  
caturaśraṃ samaṃ yadvā padmākāraṃ manoharam [F: manoramam] || 32 ||  
  
śatārdhahomasaṃkhyāyāṃ kuṇḍaṃ syād dvādaśāṅgulam |  
aṣṭottaraśate'ratnisamaṃ hastaṃ sahasrake || 33 ||  
  
33. homasaṃkhyānuguṇyena kuṇḍavistṛtirucyate - śatordhetyādinā |  
  
ayutākhye dvihastaṃ ca lakṣahome catuṣkaram |  
koṭihome'ṣṭahastaṃ syācchāstrataḥ kārayecca tat || 34 ||  
  
trikoṇamapi vā kuryāddhomakuṇḍaṃ trimekhalam |  
uddhṛtya tārayā pūrvaṃ tristayā prokṣayedbhuvam || 35 ||  
  
35. tayā tārayā |  
  
śoṣaṇaṃ dāhanaṃ plāvaṃ tārayā samyagācaret |  
ādhāraśaktyādyārabhya pūjyaṃ bhāvāsanāvadhi || 36 ||  
  
36. bhāvāsanaṃ pūrvamādhāraśaktiprakaraṇoktam |  
  
tatra nārāyaṇākhyāṃ vai śaktiṃ tejomayīṃ parām |  
manmayīmamṛtākārāṃ sarvātiśayarūpiṇīm || 37 ||  
  
sarvaśaktisamūhasthāṃ sarvavastvantarasthitām |  
avatārya hṛdambhojāt sṛṣṭimārgeṇa śāśvatīm || 38 ||  
  
tārikāsphuraṇākārāmavatīrya hṛdambujāt |  
recakena vinikṣipya kuṇḍamadhyāmbujāntare || 39 ||  
  
p. 158)  
  
saṃpūjya gandhapuṣpādyaiḥ padmamudrāṃ pradarśya ca |  
dhyāyedṛtumatīṃ śaktiṃ susnātāmahatāmbarām || 40 ||  
  
40. dhyāyedityādinā agnervaiṣṇavīkaraṇamucyate |  
  
dhyāyet sarvātmikāṃ śaktiṃ tāmeva tvadharāraṇim |  
uttaraṃ cāraṇiṃ dhyāyet sarvatejomayaṃ harim || 41 ||  
  
mañjīyāt tārayā samyak tathā caivānutārayā |  
utpannaṃ tārayādāya [ā, B, c: āghrāya] kṛśānuṃ   
śaktisaṃbhavam || 42 ||  
  
abhigūhyāṅgulībhistu [c: abhigṛhya-]   
saṃskuryādvaiṣṇavākhyayā |  
cūḍāṃ ca tārayā kuryādannaprāśanapūrvakam || 43 ||  
  
43. abhigūhya saṃvṛtya | annaprāśaneti jātakarmanāmakaraṇayorapyupa-  
  
उपनीय ततो वह्निं तारया चानुतारया ।  
ततः स्वाहास्वधाभ्यां तु देवीभ्यां जातवेदसः ॥ ४४ ॥  
  
पाणिग्रहणकं कुर्यात् तारया त्वनुतारया ।  
सर्वं ध्यानमयं कार्यं जातनामादिकर्म तत् ॥ ४५ ॥  
  
लोहपाशाणमण्युत्थवह्नौ कार्यवशात् कृते ।  
लौकिके वापि संस्कारं निषेकादि समाचरेत् ॥ ४६ ॥  
  
आधाय [च्: आदाय] तैजसे पात्रे मृन्मयेऽभिनवे तु वा ।  
देवीसहायं स्वाहेशं तारयैवार्चयेत् सुधीः ॥ ४७ ॥  
  
पूरणेनोपसंहृत्य स्वात्मन्युपशमं नयेत् ।  
क्रमादानन्दशक्त्या तं संहारेण तु योजयेत् ॥ ४८ ॥  
  
सृष्टिमार्गेण तं भूयोऽप्यवतार्य पदात् पदम् ।  
कुण्डमध्याम्बुजान्तःस्थां तारया भुवमानयेत् ॥ ४९ ॥  
  
वह्निं स्वाहास्ववेशानमग्नीषोममयं यजेत् ।  
समिद्भिस्तिसृभिस्तारामुच्चरन्नेकयैकया ॥ ५० ॥  
  
शालीतिलाक्षतैः पश्चात् तत आज्याहुतित्रयम् ।  
उच्चार्य तारिकां पूर्वं बोधयेति द्विरुच्चरेत् ॥ ५१ ॥  
  
तत्रस्थो बुध्यते वह्निर्यथावच्च हुतः [आ, ब्, ङ्: यो यथा यस्य   
सः] स्वयम् ।  
पर्याग्निकरणं कार्यं तारयैवार्द्रपाणिना ॥ ५२ ॥  
  
स्तृणीयात् तारया दर्भैस्त्रेधा त्रेधा चतुर्दिशम् ।  
उदग्भागेऽग्निकुण्डस्य स्तृणीयाद्दर्भसञ्चयम् ॥ ५३ ॥  
  
प्रणीताप्रोक्षणीपात्रे दर्वीध्मौ स्रुक्स्रुवौ तथा ।  
आज्यस्थालीं पवित्रे च सर्वं तत्र निधापयेत् ॥ ५४ ॥  
  
प्रणीतां तारयापूर्य गन्धयुक्तेन वारिणा ।  
पवित्राभ्यां त्रिरुत्पूय मां ध्यायेत् तारया श्रियम् ॥ ५५ ॥  
  
वह्नेरुदक् प्रतिष्ठाप्य प्रोक्षणीं पूरयेच्छ्रिया ।  
तामुत्पूय ततः प्रोक्ष्य यागोपकरणं समम् ॥ ५६ ॥  
  
आज्यपात्रं समादाय तस्मिन्नाज्यं निधाय च ।  
ब्रह्मसर्पिःसमुद्रोत्थं तद्ध्यात्वाग्नेरुदग्गतम् ॥ ५७ ॥  
  
तारया समभिज्वाल्य दर्भाग्रे विनिधाय च ।  
तया पुनरभिज्वाल्य पर्यग्निकृतिमाचरेत् ॥ ५८ ॥  
  
वह्नेः पश्चात् प्रतिष्ठाप्य पवित्रद्वितयेन तत् ।  
उत्पूय तारयाग्नौ तत् पवित्रद्वितयं क्षिपेत् ॥ ५९ ॥  
  
परिदध्यात् परिधिभिर्यज्ञयोग्यैश्चतुर्दिशम् ।  
अग्निशर्वदिशोः स्थाप्य कुण्डमध्ये समिद्द्वयम् ॥ ६० ॥  
  
तत इध्मं समाधाय शुष्कं पञ्चदशात्मकम् ।  
तारया परिशिच्याग्निं स्रुक्स्रुवौ [ङ्: स्रुवौ तु] परितापयेत् ॥ ६१ ॥  
  
निमृज्य तारया पश्चात्तौ प्रोक्ष्याथ स्रुचा तया ।  
वायोरग्निदिशं यावद्यातोः शर्वदिशावधि ॥ ६२ ॥  
  
धारया स्रावयेद्वह्नौ [च्: धारा आस्रावयेत्-] मध्ये दद्यात्   
स्रुवाहुतिम् ।  
अष्टोत्तरशतं वापि तदर्धं वा तदर्धकम् ॥ ६३ ॥  
  
प्। १५९)  
  
स्रुवेणाज्याहुतीर्दद्यात् स्वाहान्तां तारिकां गृणन् ।  
अयं योग्यो भवेद्वह्निर्भगवद्धव्यवाहने ॥ ६४ ॥  
  
[ड़्: ओमित्स् वेर्सेस् ६५ तो ११२] आदध्यात् समिधः सप्त ततस्तारिकया सुधीः ।  
यज्ञकाष्ठमयीरादौ ब्रह्मक्षत्रतरूद्भवाः ॥ ६५ ॥  
  
६५। ब्रह्मतरुः पलाशः । क्षत्रतरुः मुचुकुन्दनामा तरुः । दशापरा इति ।   
अवशिष्टा दश समिध इत्यर्थः ।  
  
तारया समिधो दद्यात् काष्ठरूपा दशापराः ।  
मामेव भावयेन्मध्ये विष्णोरङ्कस्थितां पराम् ॥ ६६ ॥  
  
ब्रह्मानन्दमयाम्भोजकर्णिकास्थस्य वै विभोः ।  
अङ्कस्थां भावयल्ल&क्ष्मीं ता दद्यात्समिधोऽखिलाः ॥ ६७ ॥  
  
ततः पुष्पमयीं दद्याद् धूपद्रव्यमयीं तथा ।  
एतास्तु त्रिविधा देया हस्तेनैव मनीषिणा ॥ ६८ ॥  
  
मधुपर्कमयीं पश्चात् स्रुवेण जुहुयात् सुधीः ।  
स्रुच्यन्नं चतुरादाय सर्पिषापूर्य पूर्ववत् ॥ ६९ ॥  
  
तयैवान्नाहुतिं दद्यात् स्वाहान्तां तारिकां गृणन् ।  
स्रुवेणाज्याहुतीः पूर्वसमित्सङ्ख्याः समाचरेत् ॥ ७० ॥  
  
पुष्पाञ्जलिमुपादाय वह्निस्थामर्चयेद्धिया ।  
नित्ययागो ममैतावानूर्ध्वं काम्याहुतिं क्षिपेत् ॥ ७१ ॥  
  
यदि कामयमानः स्यात् तत्तद्विध्यनुरूपिणीम् ।  
तारया परिषिच्याग्निं प्रायश्चित्ताहुतिं क्षिपेत् ॥ ७२ ॥  
  
दशवारं तारयैव क्षमस्वेति वदन् धिया ।  
प्रणीतामुपसंहृत्य शुचिस्थाने निनीय [आ, ब्: निधाय] च ॥ ७३ ॥  
  
प्रहृत्य परिधीन् सर्वान् स&स्रावं [आ, ब्: सर्पिः] समाचरेत् ।  
स्तरं प्रहृत्य वह्नौ च घृतेनापूर्य च स्रुवम् ॥ ७४ ॥  
  
दद्यात् पूर्णाहुतिं दीर्घां स्वाहान्तां तारिकां गृणन् ।  
शक्त्या समेतां तां तारां वह्निस्थां मन्मयीं पराम् ॥ ७५ ॥  
  
मां चाप्यङ्कस्थितां विष्णोर्नासिकासन्धिमार्गतः [च्: विर्ष्णोर्नाडिका-  
marucchaktyā samākṛṣya hṛtpadme viniveśya ca || 76 ||  
  
yāgabhūmiṃ sametyātha navapadmasthayā mayā |  
ekīkṛtya mayi nyasyedarcāsthāyāṃ kṛtiṃ tu tām || 77 ||  
  
prāgeva vibhajedannaṃ prāpaṇāt saṃpradānataḥ |  
tenānnena yajet samyagviṣvaksenaṃ caturbhujam || 78 ||  
  
maṇḍalāntamupānīya samāhūyāmbarāntarāt |  
navāmrapatrasadṛśaṃ piṅgabhrūśmaśrulocanam || 79 ||  
  
pītavastraṃ caturdaṃṣṭraṃ svamudrādvitayānvitam |  
gadākhaḍgadharaṃ devamabhyarcya kramaśaḥ sudhīḥ || 80 ||  
  
sāṅgamudrāmathādarśya gatvā kuṇḍasamīpataḥ |  
viṣvaksenastato bhaktyā tarpaṇīyastilākṣataiḥ || 81 ||  
  
81. ita ārabhya pañcārdhāni jayākhyavacanamanukurvanti |  
  
vauṣaḍantena mantreṇa dadyāt pūrṇāhutiṃ tataḥ |  
maṇḍale pūjayitvātha kuryāttasya visarjanam || 82 ||  
  
svamantreṇa suraśreṣṭha [B, c: jyeṣṭha] kṣamasveti padaṃ vadan |  
mudrāṃ ca darśayettaṃ ca nabhasyutpatitaṃ smaret || 83 ||  
  
viṣvaksenārcanaṃ sarvamagādhe'mbuni nikṣipet |  
toyenāstraprajaptena plāvayenmaṇḍalaṃ ca tat || 84 ||  
  
tataḥ saṃpūjayet sarvān lokapālānaśeṣataḥ |  
puṣpārghyairannadānāntairekāhutyā ca vahnitaḥ || 85 ||  
  
p. 160)  
  
vahnibhirvā [ā, ṅ: vrīhibhirvā] yathāśakti svaiḥ   
svairmantrairyathāvidhi |  
pūjayitvā visṛjyaitāṃstadastrāṇyapi [B: visṛjyenān-] pūjayet || 86   
||  
  
sarvāśca parivārāṃstān svasvasthānakrameṇa tu |  
arcayet kṣetrapālādīn vahnimadhye ca tarpayet || 87 ||  
  
ādhāraśakterārabhya pīṭhaśaktīśca sarvaśaḥ |  
gaṇeśādyāśca saṃpūjyāḥ saṃtarpyāśca ghṛtādikaiḥ || 88 ||  
  
sakṛtkṛtyā trivṛtyā vā pūrṇāḥ  sarveṣvatha kṣipet |  
lakṣmyādīnpūjayetsarvān viṣvaksenārcanātpurā || 89 ||  
  
viṣvaksenārcanāt paścāllokapālārcanaṃ kramāt |  
tato vediṃ viśodhyātha darbhān saṃstīrya dakṣiṇān || 90 ||  
  
pitṝn yajet krameṇaiva prāpaṇārthāvaśeṣataḥ |  
kṛtvā piṇḍatrayaṃ tena pitṛbhyo nirvapet stare || 91 ||  
  
arghyājjalaṃ [ā, B, ṅ: arghyāñjaliṃ] tathā   
dadyādekaikasyaikamañjalim |  
vaiṣṇavāyāthavā dadyādbrāhmaṇāya viśeṣiṇe [B, ṅ: viśeṣataḥ] ||   
92 ||  
  
92. brāhmaṇāya viśeṣiṇe iti | viśiṣṭabrāhmaṇāyetyarthaḥ | etacca   
dhaniketaraviṣayam | dhanikaviṣaye tu caturo brāhmaṇān tadalābhe ekaṃ vā   
śrāddhavidhinā bhojayediti sāttvate uktam (6, 167-179) |  
  
pitṝnuddiśya vai bhaktaṃ tattannāmānudeśavat |  
saṃnyasya mayi tat sarvamantardhānamavekṣya ca || 93 ||  
  
arghyādyamupasaṃhṛtya varmāstre pratihṛtya ca |  
upasaṃhṛtya ca nyāsamanuyāgaṃ samācaret || 94 ||  
  
94. anuyāgaḥ prāpaṇāvaśeṣopayogo bhojanādiḥ |  
  
astreṇa tārayā prokṣya tārayā pariṣicya ca |  
upastīrya tayā cāpo dadyāt prāṇāhutīstayā [ā: tadā] || 95 ||  
  
95. tayopastīrya tārayā nipīyetyarthaḥ |  
  
adīkṣitastvanuyajaṃstattanmantrānusaṃhitām |  
tārikāmuccaran kuryānmāṃ cāntaḥsthāṃ vibhāvayet || 96 ||  
  
96. pūrvoktaṃ tārayā prokṣaṇapariṣecanāpośanaprāṇāhutyādikaṃ   
dīkṣitaviṣayam | adīkṣitānāṃ tu tattatsūtrakṛduktamantraireva kartavyam |  
  
somānandamayīṃ divyāṃ kramādannātmatāṃ gatām |  
vīryarūparasākārāṃ tejovīryabalātmikām || 97 ||  
  
aiśvaryaśaktivijñānarūpaṃ bhoktāramavyayam |  
ātmānaṃ puṇḍarīkākṣaṃ bhāvayet puruṣottamam || 98 ||  
  
tārikāmuccaran paścādapidhāyānnamambhasā |  
ācamya dvistato nyasyedanuyāgaṃ tato mayi || 99 ||  
  
99. apidhāyāmbhaseti | uttarāpośanaṃ pītvetyarthaḥ |  
  
atha svādhyāyamabhyasyed dinaśeṣaṃ vicakṣaṇaḥ |  
caturvidhāni śāstrāṇi tadutthaṃ tārikādikam || 100 ||  
  
100. svādhyāyam vedadivyaśāstrādiparicayam | caturvidhāni -   
āgamasiddhānta-  
  
सिद्धान्तानपि चाशेषानसंलग्नेन चेतसा ।  
स्वाशयप्रविशुद्ध्यर्थं समीक्षेत धिया स्वया ॥ १०१ ॥  
  
प्। १६१)  
  
सन्ध्यामुपास्य विधिवदभिगम्य च मां धिया ।  
योगं युञ्जीत विधिवच्छास्त्रशुद्धेन चेतसा ॥ १०२ ॥  
  
पूर्वपश्चिमयोर्नक्तं यामयोर्धातुसाम्यवान् ।  
इति यागविधिः शक्र विस्तरेण प्रदर्शितः ॥ १०३ ॥  
  
१०३। नक्तं प्रथमयामः चरमयामश्च योगकालः । मध्ये जायमाना   
निद्रापि भगवति स्वात्मसमर्पणेन योगरूपा भावनीया ।  
  
विधानस्य तु सङ्क्षेपं पुनरस्य निबोध मे [ब्: ब्रवीमि ते] ।  
सङ्क्षेपविस्तरे कुर्यात् देशकालानुकूलतः ॥ १०४ ॥  
  
नैव कुर्यादपच्छेदं यजेदञ्जलिनापि माम् ।  
यजेतोभौ सहैवावां सूक्तेन पुरुषेण तु ॥ १०५ ॥  
  
१०५। अपच्छेदः विच्छेदः ।  
  
तथा मदीयसूक्तेन ताभ्यां वा नौ यजेत् पृथक् ।  
स्थाने वा सर्वमन्त्राणां तारिकामेव योजयेत् ॥ १०६ ॥  
  
कुर्यात् सङ्कल्पसन्न्यासौ द्वावेवाद्यन्तयोः पृथक् ।  
अकुर्वन् भोगनिर्देशं केवलैर्वा यजेत्तुः तैः ॥ १०७ ॥  
  
तथा तथैव कुर्वीत शक्नुयात्तु यथा यथा ।  
न त्वेव हापयेद्यागमपि दद्याज्जलाञ्जलिम् ॥ १०८ ॥  
  
१०८। शक्नुयादिति । मदाराधनस्य नित्यत्वात् नित्यस्य च यथाशक्त्यनुष्ठान-  
  
tārikāṃ vāpyadhīyīta dravyābhāve vicakṣaṇaḥ |  
manasā bhāveyedrūpaṃ yattasyā yādṛśaṃ ca yat || 109 ||  
  
nirāmiṣasya śuddhasya labdhalakṣyasya vai pade |  
vikṣobhāya kriyāḥ sarvāḥ yā yāḥ śāstreṇa darśitāḥ || 110 ||  
  
ātatasya ca sarvatra samatāmabhyupeyuṣaḥ |  
kaḥ kiṃ kasmai kimarthaṃ vā kathaṃ vā śaknuyātkriyām || 111 ||  
  
agnīṣomamayau hitvā panthānau sārvalaukikau |  
tayorantaramāviśya mārgamūrdhvaṃ samācaret || 112 ||  
  
layāgnidagdhadurmārgaḥ śītībhūto nirāmayaḥ |  
sthūlasūkṣmaparātītapadākrāntivicakṣaṇaḥ || 113 ||  
  
paśyañcchṛṇvanspṛśañjighrannaśnangacchansvapañśvasan |  
pralapanvisṛjangṛhṇannunmiṣannimiṣannapi || 114 ||  
  
akurvanneva tat sarvaṃ madbhūto hyanidaṃmayaḥ |  
avasthādeśakālādyairanavasyūtayākhilaiḥ || 115 ||  
  
115. anavasyūtayeti | aparicchinnayetyarthaḥ |  
  
ahaṃtayā samākrānto dhūmapītāgnipītavat |  
antarā vartamāno hi sūryācandramasordvayoḥ || 116 ||  
  
116. dhūmapītetyādi | yathā dhūmāgnyormadhye vartamāno dhūmenāgninā ca   
saṃbaddho bhavati tathā sūryācandramasorantarā vartamāna ityarthaḥ |  
  
vyaktamuddālya vai tālu [B, c: ratnamuddālya vā tālaṃ]   
dhruvasthāne niveśayan |  
manaḥ śūnyamayaṃ bhāvamātiṣṭhan layasaṃmitam || 117 ||  
  
evaṃ yo [B, c, F: ya evaṃ] vartate yogī tārikāmananodyataḥ   
[ā: tārikāmanunā-] |  
sa karmaṭhaḥ sa vai sāṃkhyaḥ sa yogī sa ca sāttvataḥ || 118 ||  
  
sa ca pāśupato jñeyaḥ sarvasiddhāntagaśca saḥ |  
ityevaṃ te mayoddiṣṭo madbhāvaḥ pāramārthikaḥ |  
śṛṇu śeṣamaśeṣaṃ me yatte kiṃcid vivakṣitam || 119 ||  
  
iti śrīpāñcarātrasāre [ā: śrīpañcarātra; B: śrīpāñcarātre]   
lakṣmītantre nityavidhiprakāśo nāma catvāriṃśo'dhyāyaḥ || 40 ||  
p. 162)  
  
ekacatvāriṃśo'dhyāyaḥ  
  
śakraḥ -  
  
namo nityānavadyāyai jananyai sarvadehinām |  
ādhāreśātmarūpāyai śuddhāśuddhākhilādhvanām || 1 ||  
  
bāhyāntaravibhāgena śruto yāgaḥ savistaraḥ |  
saṃprati śrotumicchāmi tvatto dīkṣāvinirṇayam || 2 ||  
  
śrīḥ -  
  
eko nārāyaṇaḥ śrīmān śāḍguṇyamahimojjvalaḥ |  
tasya ṣāḍguṇyarūpāhaṃ śaktirekā sanātanī || 3 ||  
  
ātmānaṃ vibhajāmyekā pañcadhā devasaṃvidā |  
śabdarūpārtharūpābhyāṃ vṛttirūpeṇa vāsava || 4 ||  
  
tathaivācāryarūpeṇa dīkṣākhyenāpareṇa tu |  
yad dyati kleśakarmādīnīkṣayatyakhilaṃ padam || 5 ||  
  
5. dīkṣāśabdanirvacanaṃ yadityādinā | dyati khaṇḍayati | do avakhaṇḍane iti   
dhātuḥ |  
  
kṣapayitvā malaṃ sarvaṃ dadāti ca paraṃ padam |  
dīkṣeti tena tattvajñairvarṇyate vedapāragaiḥ || 6 ||  
  
6. nirvacanāntaraṃ kṣapayitveti |  
  
dīkṣā sā trividhā tāvat sthūlasūkṣmaparātmanā |  
punardīkṣyavibhedena trividhā sā caturvidhā || 7 ||  
  
samayī putrakaścaiva tṛtīyaḥ sādhakastathā |  
ācāryaśceti dīkṣyāste teṣāmanyatra vistaraḥ || 8 ||  
  
mahāmaṇḍalayāgena [B: yogena] havanādvātha kevalāt |  
vācā kevalayā vāpi dīkṣaiṣā trividhā punaḥ || 9 ||  
  
vittāḍhyasyālpavittasya dravyahīnasya ca kramāt |  
ānīya dṛḍhasaṃkalpaṃ cirakālaparīkṣitam || 10 ||  
  
ācāryaḥ praṇataṃ śiṣyaṃ saṃsārānalatāpitam |  
navāmbujaṃ vidhāyādau tasmin kumbhaṃ samijya ca [F: samīkṣya ca] || 11   
||  
  
11. samijyeti | saṃpūjyetyarthaḥ |  
  
nirṇiktapāpmanaḥ [ā, B, c: nirṇīta] śiṣyān prāyaścittaiḥ   
pṛthagvidhaiḥ |  
susnātān dhautavastrāṃśca pavitrīkṛtavigrahān || 12 ||  
  
ānīya bhagavadbhaktān śubhāḥ kanyāḥ striyastathā |  
pañcagavyena pūtāṃśca dantadhāvanapūrvakam || 13 ||  
  
13. kanyāḥ striyastatheti tāsāmapi tāntrikadīkṣādhikāramāha |  
  
puṣpāñjalibhṛtaścaiva baddhākṣānnavavāsasā |  
āpādamūrdhaparyantamekasūtraṃ prakalpayet || 14 ||  
  
triguṇaṃ triguṇagranthīṃstatsūtre tattvasaṃkhayā |  
kṛtvā mūrdhādipādāntaṃ bhāvayettattvapaddhatim || 15 ||  
  
15. triguṇeti | sattvarajastamomayagranthīnityarthaḥ | tattvasaṃkhyā saptaviṃśatiḥ |  
  
īśakālādibhūmyantaṃ saptaviṃśatisaṃkhayā |  
tattvāni granthayo jñeyā granthisthāstu guṇāstrayaḥ || 16 ||  
  
māyāvidyākriyātmānaste pāśāḥ parikīrtitāḥ |  
sthūlasūkṣmātmako dehaḥ śubhāśubhaphalapradaḥ || 17 ||  
  
p. 163)  
  
rañjito'yaṃ guṇaiścitrairaśeṣakaluṣāspadam |  
saṃpātahomakarmānte dehaṃ sūtramayaṃ svayam || 18 ||  
  
18. saṃpātahomaḥ tattvāhutiḥ |  
  
chitvā chitvā tu hotavyaṃ bhoganirmūlakāraṇam |  
lalāṭe ceśvaraṃ dhyāyeccidrūpaṃ sarvatomukham || 19 ||  
  
19. avayavabhedena tattvadhyānamāha - lalāṭa iti |  
  
svabījena sthitaṃ dhyātvā juhuyāttattvasaṃkhayā |  
sindūrapuñjasaṃkāśaṃ pradhānaṃ bhrūyuge smaret || 20 ||  
  
tālumūrdhni sthitāṃ buddhiṃ pūrṇendukiraṇopamām |  
tālumadhye tvahaṃkāraṃ kusumābhaṃ vicintayet || 21 ||  
  
tālukarṇāntare dhyāyenmano rājopaladyuti [B: rājaphaladyuti] |  
kaṇṭhahṛtpadmayormadhye [ā: hṛtkaṇṭha-] vibhakte pañcadhā   
same || 22 ||  
  
22. rājopalaṃ vajram |  
  
prasphurattārakākārāñchrotrādīn pañca cintayet |  
hṛnnābhyoḥ pañcadhā madhye vāgādīni smarettathā || 23 ||  
  
smarecchabdāditanmātrā nābhivastyagramadhyame |  
ūrvorācaraṇadvandvāt sthūlabhūtāni saṃsmaret || 24 ||  
  
svaiḥ svairbimbaiḥ sametāni tārākārāṇi tānyapi |  
uccārya praṇavaṃ tatra tattadbījaṃ samuccaret || 25 ||  
  
tattvasaṃjñāṃ tataḥ svāhā saṃpātāhutirīdṛśī |  
guruḥ saṃpātahomānte svayaṃ lakṣmīmayo bhavan || 26 ||  
  
pūrṇāhutiṃ tato dadyāttārayā vauṣaḍantayā |  
evaṃ saṃpātahomānte sūtraṃ tadgranthimad dṛḍham || 27 ||  
  
śarāvasaṃpuṭāntaḥsthaṃ vinivedya madantataḥ |  
ānītasyātha śiṣyasya netrabandhaṃ vighaṭṭayet || 28 ||  
  
pradattapustakaṃ samyagguruṃ svamabhivādayet |  
sa śiṣyo'gnisamīpastho juhuyāttārayā dhiyā || 29 ||  
  
aṅgairupāṅgairlakṣmyādiparivāraiśca sarvaśaḥ [B, F: sarvataḥ] |  
adhikārī bhavatyevaṃ [B, F: japane] jape'gnau śravaṇe'rcane || 30 ||  
  
dīkṣāyāmadhvaśuddhyarthaṃ mūlādyairjuhuyāttataḥ |  
tilena cāpi juhuyācchatādyaṃ tu daśāvaram || 31 ||  
  
pūrṇāhutiṃ ghṛtenaiva tārayaiva tu pātayet |  
eṣā dīkṣā bhavenmāntrī sarvamantraniyojanī || 32 ||  
  
etāvatyadhikāre tu śiṣyān bhogaikalampaṭān |  
grāhayedīpsitān mantrān prakṛtiprākṛtāṃstu vā || 33 ||  
  
[ṅ: omits this line] siddhyanti saṃmukhā mantrāḥ sarve   
prakṛtisaṃbhavāḥ |  
tattvāni tvasya śodhyāni vakṣyamāṇaprakārataḥ || 34 ||  
  
śuddhatattvādhvavargasya mantragrahaṇamiṣyate |  
[B: omits four lines from here] eṣā dīkṣā bhavenmāntrī tattvadīkṣā nibodha   
me || 35 ||  
  
oṃ bījaṃ tattvasaṃjñāṃ ca śodhayasvābhidhānvayāt [c: śuddhayā   
svāhayā] |  
āhutīnāṃ daśāvṛtyā samyagdhyānasamanvayāt || 36 ||  
  
kṣityādirīśvarāntaḥ syāttattvagrāmo viśodhitaḥ |  
homādau dīkṣaṇīyasya saṃjñā yojyā yathārthataḥ || 37 ||  
  
baddhapadmāsane śiṣye sadguruḥ svasamīpage |  
dhyāyedbhūmyantamīśādyaṃ samagrāṃ tattvapaddhatim || 38 ||  
  
nirīkṣya lakṣmīnetrābhyāṃ lakṣmīhastena saṃspṛśet |  
upasaṃhṛtya bhūmyādyāmīśādyāṃ tu punaḥ sṛjet || 39 ||  
  
39. gurorlakṣmīmayatvasya pūrvamuktatvāt tannetre lakṣmīnetre ityucyate |   
lakṣmīhastena tārikāyuktahastena |  
  
p. 164)  
  
itthaṃ śiṣyatanusthānāṃ tattvānāṃ jaḍarūpiṇām |  
āvahatyāśu saṃbodhaṃ dīkṣā dhyānamayī tviyam || 40 ||  
  
pāśasūtramathādhāya śarāvadvayamadhyagam |  
gatvā kuṇḍasamīpaṃ tu tadutsārya nidhāya ca || 41 ||  
  
[B, c: omit six lines from here] tārayā sāṅgayā hutvā sahasrādyaṃ   
śatāvaram |  
puṣpamekamathādāya bahuśo'pyabhimantrya ca || 42 ||  
  
hṛdaye tāḍayecchiṣyaṃ tārayā huṃphaḍantayā |  
śiṣyaṃ bhūtattvagaṃ smṛtvā tadbhogān bhojayeddhiyā || 43 ||  
  
samāptākhilabhūbhogaṃ tata uddhṛtya yojayet |  
aptattve tatra cāpyevaṃ matveśādvidhirīdṛśaḥ || 44 ||  
  
tārayā sāṅgayā hutvā chitvā granthiṃ tu pārthivam |  
nidhāya sruci saṃpūrya sarpiṣā juhuyāttayā || 45 ||  
  
tārikāyāḥ pare bhāve kuṇḍasthe jvalanatviṣi |  
aptattvaṃ krāmayetsūkṣmaṃ tadapyevaṃ tu homayet || 46 ||  
  
tatsūkṣmaṃ krāmayedvahniṃ juhuyāt pūrṇayā ca tat |  
evaṃ krameṇa hutvā tu pūrṇāhutiparaṃparām || 47 ||  
  
prakṛtiṃ puruṣaṃ nītvā puruṣaṃ ceśvaraṃ nayet |  
īśvarāt paramaṃ tattvaṃ tattvagrāme na vidyate || 48 ||  
  
sthūlasūkṣmaparākārā śaktirīśvararūpiṇī |  
puruṣo hīśvarāttattvādadho yāto yato'śuciḥ || 49 ||  
  
prāpya tat paramaṃ tattvaṃ śucireva bhavatyayam |  
viśvātmā viśvataścakṣustato dīkṣyo bhavatyayam || 50 ||  
  
bhogamokṣaprasiddhyarthaṃ syātāṃ pūrṇāhutī tataḥ |  
sakalaṃ niṣkalaṃ śiṣyaṃ dhyātvā sruci ghṛtaṃ tathā || 51 ||  
  
dvayaṃ tadekīkurvan vai parātītaḥ sthito guruḥ |  
dhyāyan vijñānaśabdātmā paśyantīrūpamuttamam || 52 ||  
  
tārikāyāḥ paraṃ bhāvamanucchrāyamanāhatam |  
tena śiṣyaṃ samīkurvaṃstārayā vauṣaḍantayā || 53 ||  
  
pūrṇāhutyātha śiṣyasya sthitaye dehapātanāt |  
namo'ntayā dhruvādyevaṃ tārayā juhuyādbahu || 54 ||  
  
tatra pūrṇāhutiṃ dattvā mahāpūrṇamatha kṣipan |  
śiṣyaṃ guruḥ svamātmānaṃ māṃ ca lakṣmīṃ sanātanīm || 55 ||  
  
kṣīre kṣīramiva dhyāyet sarvaṃ mayi samīkṛtam |  
evaṃ lakṣmīmayīkṛtya śiṣyaṃ vijñānavāyunā || 56 ||  
  
ākṛṣya kramato mantramimaṃ saṃśrāvayet punaḥ |  
hṛdaye sthāpayitvā māṃ tārāmupadiśettataḥ || 57 ||  
  
aṅgopāṅgādikaṃ sarvaṃ śāstrīyaṃ kramameva ca |  
diśet sāmayikaṃ dharmaṃ mantraguptyādikaṃ hi yat || 58 ||  
  
viṣṇuhastaṃ tato dadyānmūrdhni pṛṣṭhe hṛdantare |  
tadaṅgaṃ mudrayālabhya śiṣyeṇārādhayettu [B: dhārayettu] mām || 59 ||  
  
tārayā kumbhamādāya yatreṣṭaṃ guruṇā purā |  
aṅgopāṅgādisaṃyuktāṃ tārikāṃ manasā gṛṇan || 60 ||  
  
abhiṣiñcedguruḥ śiṣyaṃ prasannenāntarātmanā |  
labdharūpastataḥ śiṣyaḥ saṃsārāmbudhipāragaḥ || 61 ||  
  
mahatā vibhavenātha guruyāgaṃ samācaret |  
kṛtvā tvādhāraśaktyādi guruṃ tatra niveśya ca || 62 ||  
  
arghyādyaiḥ pūjayet sarvaiḥ svarṇaratnādibhistathā |  
āśitaṃ tarpitaṃ paścānmantreṇānena pūjayet || 63 ||  
  
ajñānagahanālokasūryasomāgnimūrtaye |  
duḥkhatrayāgnisaṃtāpaśāntaye gurave namaḥ || 64 ||  
  
p. 165)  
  
gṛhitvā tu tato'nujñāṃ mantramāvartayettataḥ |  
sādhayecca yathākāmaṃ yāvadyāvadabhīpsati || 65 || [āfter verse 65, the   
ṭelugu printed edition has the following additional passages within brackets :  
  
śakraḥ -  
padme tvayoktadīkṣāyāṃ dīkṣitā ye madhudviṣaḥ |  
pūjāyāmadhikāro hi teṣāṃ vānyasya neśvari ||  
  
śrīḥ -  
  
indredaṃ paramaṃ guhyaṃ snehātte kathayāmyaham |  
mokṣārthaṃ dīkṣitā bhūmau santi varṇatrayeṣu ca ||  
  
sarve te'nadhikārā hi parārthayajane tathā |  
teṣāṃ madhye mahābhāgā viṣṇupādārpitāśayāḥ ||  
  
paramaikāntino loke munayo'ṣṭau śataṃ hi te |  
kāṇvamādhyaṃdinavidaḥ pañcarātraparāyaṇāḥ ||  
  
śaraṇāgatidharmajñā dvayāgryamanutatparāḥ |  
kātyāyanamuniproktasūtrakarmakriyāśritāḥ ||  
  
kāśyapo gautamaścātha bhṛgurāśvalāyano'ṅgirāḥ |  
ityādayo muniśreṣṭhāḥ parārthayajane hareḥ ||  
  
sādhikāra bhavantyanye yajane nādhikāriṇaḥ |  
ete bhaktā mama hareḥ priyā bhāgavatā ime ||  
  
anye bhāgavatā naiva pūjāyāmāvayordvayoḥ |  
bhaktyā bhāgavatāścānye yadvā bhagavato hareḥ ||  
  
subhaktāścetare loke proktā bhāgavatā iti |  
kāśyapādimuniśreṣṭhagotrajerhi parārcanā ||  
  
kāryā bhāgavatairanyaiḥ kṛtā yadi parārcanā |  
mohena rājarāṣṭrāṇāṃ balāddoṣo bhaviṣyati ||  
  
tataḥ samastayatnena kāryo bhāgavataiḥ sadā |  
kāśyapādyanvayabhavo dīkṣito yo nirakṣaraḥ ||  
sa eṣārādhane yogyaḥ pāvano brahmavinmahān ||]  
  
65. itaḥ paraṃ kāśyapādyanvayabhavā eva parārthayajanādhikāriṇa iti   
pratipādanaparo grantho na sārvatriko dṛśyate kiṃ tu āndhrākṣaramudritapustaka   
eva dṛśyate | sa ca kuṇḍalitaḥ | ato bhāgo'yaṃ kaiścit devālayeṣu sveṣāmeva   
parārthayajanādhikāraṃ sthāpayitukāmaiḥ saṃyojitaḥ syādityastyunnetu-  
  
इति दीक्षाभिषेकौ ते वर्णितौ बलसूदन ।  
सम्यक्समाधिसम्पाद्यं किं भूयः स्रोतुमिच्छसि ॥ ६६ ॥  
  
इति श्रीपाञ्चरात्रसारे [आ: श्रीपञ्चरात्र; ब्: श्रीपाञ्चरात्रे]   
लक्ष्मीतन्त्रे दीक्षाभिषेकप्रकारो [ङ्: प्रकाशो]   
नामैकचत्वारिंशोऽध्यायः ॥ ४१ ॥  
प्। १६६)  
  
द्विचत्वारिंशोऽध्यायः   
  
शक्रः -  
  
संसारसागरोत्तारपोतपादाम्बुजद्वये ।  
हृषीकेशमहिष्यै ते भूयो भूयो नमो नमः ॥ १ ॥  
  
त्वत्प्रसादान्मया देवि श्रुतो दीक्षाविधिः क्रमात् [ब्, ड़्:   
विधिक्रमः] ।  
तारिकाया वदाब्जस्थे पौरश्चरणिकीं क्रियाम् ॥ २ ॥  
  
२। पुरश्चरणं नाम गुरूपदेशात् गृहीतस्य मन्त्रस्य स्वाभीष्टफल-  
  
śrīḥ -   
  
ahaṃ nārāyaṇī nāma śaktirnārāyaṇāśritā |  
tasyā me paramā mūrtistārikā bhuvaneśvarī || 3 ||  
  
tasyā me piṇḍabhūtāyāḥ śṛṇu sādhanasaṃpadam |  
kṛṣṇāṣṭamīṃ samārabhya yāvatkṛṣṇacaturdaśī || 4 ||  
  
4. piṇḍabhūtāyā iti | piṇḍamantrarūpāyā ityarthaḥ |  
  
sa kālastārikāsiddhau tantrajñaiḥ saṃpradarśitaḥ |  
mahāpāpairasaṃspṛṣṭaḥ prakhyātairatipātakaiḥ || 5 ||  
  
nāstikyātpracyuto bhāvānninditābhyāsavarjitaḥ |  
bhūteṣu bhāvayanmaitrīṃ kṛtapāpānutāpavān || 6 ||  
  
uccāvacāni pāpāni prāyaścittaiḥ śamaṃ nayet |  
brahmacārī haviṣyāśī satyavādī dṛḍhavrataḥ || 7 ||  
  
saṃnidhau manasā viṣṇoroṃkāraṃ niyutaṃ japet |  
mahāvyāhṛtibhirhomānayutaṃ sarpiṣācaret || 8 ||  
  
8. niyutaṃ daśa lakṣāṇi | ayutaṃ daśa sahasrāṇi |  
  
sāvitryā ca tilairhomaṃ tāvatsaṃkhyaṃ samācaret |  
mahāpāpātipāpmānau vihāya prathitau kṛtau || 9 ||  
  
9. prathitau vihāyeti | aprakāśakṛtau ityarthaḥ |  
  
etādṛśaṃ vidhiṃ kṛtvā praṇavāditrayeṇa tu |  
mahāpāpātipāpādyairaprakāśairvimucyate || 10 ||  
  
upavāsādibhistadvat prakāśairapi cetaraiḥ |  
tisro vopavasedrātrīraghamarṣaṇatattvavit || 11 ||  
  
11. upavāsādibhirityanena prakāśakṛtānāṃ prāyaścittamucyate |  
  
trirahrastrirniśāyāśca savāsā jalamāviśet |  
pratisaṃdhyaṃ nimajjaṃstristrirjapannaghamarṣaṇam || 12 ||  
  
pratimajjanamevaṃ tu kṣapayettat trirātrakam |  
caturthe'hani vai dadyād brāhmaṇāya payasvinīm || 13 ||  
  
evaṃ pūto bhavet prāgvadaśeṣeṇāpi cāṃhasā |  
ātmānamabhiṣiñcedvā trisaṃdhyaṃ pañcagavyataḥ || 14 ||  
  
tisro nītvā kṣapā evaṃ mucyate sarvakilbiṣaiḥ |  
tārādipañcakaṃ teṣāmekaikamathavā [B, F: api vā] dhiyā || 15 ||  
  
15. tārādipañcakamiti | tāraṃ vyāhṛtīḥ sāvitrīṃ tārikām anutārikāṃ   
cetyarthaḥ |  
  
japan piban samīkṣeta vaiṣṇavaṃ vimalojjvalam |  
ahorātrakṛtairevaṃ mucyate sarvapātakaiḥ || 16 ||  
  
16. vaiṣṇavaṃ samīkṣeteti kṛtasya karmaṇaḥ sādguṇyārthamuktam |  
  
bhuvane yānti ye viṣṇumapāpā dharmatatparāḥ |  
tatpaṅktistho'pi vā bhuktvā mucyate sarvapātakaiḥ || 17 ||  
  
17. vaiṣṇavamahimānamāha - bhuvana ityādinā | viṣṇuṃ śaraṇyatvena   
prapannā vaiṣṇavā ityarthaḥ |  
  
p. 167)  
  
dharmaiḥ pāpaṃ kṣayaṃ nītvā maharṣigaṇasaṃmataiḥ [ṅ: saṃmitaiḥ] |  
tārikāmāśrayet paścādbhavasāgaratārikām || 18 ||  
  
upoṣya vidhivanmantrī kṛṣṇapakṣasya saptamīm |  
sthitvā saṃdhyāmathāṣṭamyāṃ tārikājapamācaret || 19 ||  
  
anujjhan vihitaṃ karma kāmyāntaravivarjitaḥ |  
divye saiddhe tathaivārṣe viṣṇorāyatane'male || 20 ||  
  
parvatāgre nadītīre goṣṭhe bilvavane'pi vā |  
payoyāvahaviṣyāṇāmaśnannanyatamaṃ sakṛt || 21 ||  
  
japaṃ dvādaśasāhasraṃ kuryādvai sapta vāsarān |  
daśāṃśaṃ tarpaṇaṃ kuryādāhutīścāpi sarpiṣā || 22 ||  
  
anena vartamānasya vidhinā tārikāvidhau |  
caturdaśīniśīthe cecchubhaṃ paśyati darśanam || 23 ||  
  
surākumbhasya lābho vā surāpānamathāpi vā |  
striyā kāmābhiṣeko vā darśanaṃ sudṛśo'thavā || 24 ||  
  
tayā vāliṅganaṃ bhāvāt saha bhogo'thavā tayā |  
mantrasiddhestayoktirvā phalalābho'thavā tataḥ || 25 ||  
  
saumyasya darśanaṃ vāpi midhunasya surūpiṇaḥ |  
rājño vā darśanaṃ rājamahiṣyā vātha darśanam || 26 ||  
  
nārāyaṇasya vā sākṣāt svapne dṛṣṭirmamāpi vā |  
pativratādarśanaṃ vā vaiṣṇavairvā samāgamaḥ || 27 ||  
  
yaccānyat svapnaśāstreṣu śabdyate śubhadarśanam |  
labdhāśastata utthāya tyaktanidro jitaklamaḥ || 28 ||  
  
ācamya prayato mantrī smarenmāṃ saṃstare niśām |  
atha prātaḥ samutthāya kṛtasaṃdhyāvidhikramaḥ || 29 ||  
  
29. saṃstare śayyāyām | niśāmityatyantasaṃyoge dvitīyā |  
  
tulyaśīlavayorūpau surūpau dharmatatparau |  
adīnākṛpaṇākārau rūpavantau manasvinau || 30 ||  
  
daṃpatī yauvanāvasthau prasannamṛdubhāṣiṇau |  
āhūya snāpayitvā tau lakṣmīnārāyaṇātmakau || 31 ||  
  
bhūṣayitvā ca vastrādyairakurvan vittavañcanām |  
āśitau liptagandhāṅgau dakṣiṇāparitoṣitau || 32 ||  
  
prārthayettārikāsiddhiṃ lakṣmīnārāyaṇātmanā |  
astvevamiti vākyānte tāvāvāṃ [c: natvā tau] śaraṇaṃ vrajet || 33 ||  
  
33. tāvāvāmiti | lakṣmīnārāyaṇākhyāsmadrūpiṇau tau daṃpatī ityarthaḥ |  
  
vācayitvā tataḥ svasti vaiṣṇavān vedavittamān |  
dvijāgryāṃstarpayitvātha vartetābhiṣṭasaṃpade || 34 ||  
  
caturdaśīniśāyāṃ cenna paśyet svapnadarśanam |  
amāvāsyāṃ samārabhya yāvatkṛṣṇasya saptamī [B, ṅ: saptamī] ||   
35 ||  
  
tāvantaṃ vratavāneva vartayet kālamapyatha |  
trisahasraṃ japaṃ kurvannekabhuktena vartayan || 36 ||  
  
36. ekabhuktena ekavārabhojanena |  
  
madhye kaumāradārāṇāmṛtuṃ prāptamalaṅghayan |  
anindan kāminīvṛttaṃ daṃpatī nandayan dhiyā || 37 ||  
  
ṛte pāpaṃ priyaṃ kurvan kāminīnāmalolupaḥ |  
tataḥ kṛṣṇāṣṭamīṃ prāpya pūrvavajjapamācaret || 38 ||  
  
kurvan homādikaṃ sarvaṃ svapnadṛṣṭau nivartayet |  
yāvaccihnāni saṃpaśyet tāvadevaṃ samācaret || 39 ||  
  
siddhāyāṃ tārikāyāṃ tu sarvaṃ ca labhate naraḥ |  
samyakkarttā ca śāstrāṇāmadhyātmagatikovidaḥ || 40 ||  
  
sarvatantravidhānajñaḥ sarvavedāntapāragaḥ |  
sarvasaṃdehanirbhedī sarvanirṇayapāragaḥ || 41 ||  
  
p. 168)  
  
yathārthavāgṛjurvāgmī dharmasāgarapāragaḥ |  
parasya svasya vāyaṃ hi viniyogaṃ cikīrṣati || 42 ||  
  
nigrahe'nugrahe vāpi sa sa sidhyati sarvadā |  
  
śakraḥ -   
  
namaḥ saṃpūrṇaṣāḍgunyavigrahāyai haripriye || 43 ||  
  
aravindagṛhāyai te govindagṛhamedhini |  
tvanmukhābjācchrutā siddhistārikāyā viśeṣiṇī || 44 ||  
  
sthūlasūkṣmaparākārā yathāvacca pradarśitāḥ [c: prakāśitā] |  
sādhitāyā vidhānena tārāyāstrividhātmanaḥ || 45 ||  
  
viniyogamidānīṃ me vaktumarhasi padmaje |  
  
śrīḥ -  
  
ekaḥ ṣāḍguṇyapūrṇātmā haṃso nārāyaṇo vaśī || 46 ||  
  
haṃsī śaktirahaṃ tasya vaśinī sarvakāmadā |  
haṃso haṃsī ca tāvāvāmuditau tārikātmanā || 47 ||  
  
tasyā asmatsvarūpāyā viniyogaṃ nibodha me |  
nānāvidheṣu mantreṣu bāhyāntaravibhāgataḥ || 48 ||  
  
yāvanto yādṛśā ye ca mantrāḥ santi parāvarāḥ |  
tadīyā viniyogā ye yāvantaḥ santi yādṛśāḥ || 49 ||  
  
tāvantastādṛśāste'syā viniyogā na saṃśayaḥ |  
tathāpi viniyogānme kāṃścicchakra niśāmaya || 50 ||  
  
dharmārthakāmamokṣeṣu sadyaḥ pratyayakārakān |  
kṛṣṇājinottarāsaṅgāṃ kṛṣṇājinanivāsinīm || 51 ||  
  
kṛṣṇājināmbarāṃ trastakṛṣṇaśāvaśubhekṣaṇām |  
pūrṇacandranibhāṃ dhyātvā brahmamudrākṣasūtriṇīm || 52 ||  
  
saroruhe dadhānāṃ cāpyaparasmin karadvaye |  
itthaṃ māmambujākṣaṃ vā devadevaṃ janārdanam || 53 ||  
  
dhyātvā lakṣaṃ japettārāṃ dharmaḥ pratyakṣatāmiyāt |  
vibhusaṃkhyāmitānprasthāñśālīnāṃ taṇḍulātmanām || 54 ||  
  
sarpiṣastāvataḥ prasthān śarkarāyāḥ palāni ca |  
guḍasya vāpi tāvanti pācayedekapātragān || 55 ||  
  
payasā tāvatā tulyaṃ vidhinā suśṛtaṃ haviḥ |  
śuklapratipadaḥ prātarudite'rdhena bhāskare || 56 ||  
  
ekāhutyaiva juhuyānmahāpātrasthitaṃ haviḥ |  
triṣṭubhā jātavedasyā tārikādyantaruddhayā || 57 ||  
  
57. jātavedasyeti | jātavedase sunavāma somam ityādikayā ṛcā |  
  
mahākuṇḍe mahāvahnau yantrayogena buddhimān |  
atha prātaḥ samārabhya yāvadastamayaṃ raveḥ || 58 ||  
  
avicchinnaṃ ca [B, c: tu] juhuyāt sruveṇaiva gataklamaḥ |  
sarpiṣā saṃskṛtenaiva tādṛśyā triṣṭubhā sudhīḥ || 59 ||  
  
prātarārabhya śālyannaṃ payodadhyājyasaṃskṛtam |  
ekaikaṃ bhojayedvipraṃ prātarārabhya saṃtatam || 60 ||  
  
vācayitvā dvijānante tarpayedvedavittamān |  
daṃpatī vaiṣṇavau caivaṃ lakṣmīlakṣmīśasaṃjñayā || 61 ||  
  
ya evamācareddhīro vyavasāyasahāyavān |  
koṭisaṃkhyamanaupamyamakṣayaṃ labhate nidhim || 62 ||  
  
imaṃ śṛṇu mahāścaryaṃ prayogaṃ pākaśāsana |  
tārāmādāya pūrvaṃ tu yojayet subhagepadam || 63 ||  
  
svāhāṃ saṃyojayet pa"cāttārikeyaṃ ṣaḍakṣarā |  
upoṣyaiva [B: evaṃ] caturdaśyāṃ paurṇamāsyāmupakramet || 64 ||  
  
japeddaśasahasraṃ tāmārāme śobhanadrume |  
āsīno madhyataḥ samyakpūrṇakumbhapradīpayoḥ || 65 ||  
  
p. 169)  
  
dhyāyanmāṃ padmagarbhābhāṃ paṅkajadvayadhāriṇīm |  
dvibhujāmasitāpāṅgīṃ nīlakuñcitamūrdhajām || 66 ||  
  
smitapūrṇamukhīṃ ramyāṃ pīnonnatapayodharām |  
sarvābharaṇasaṃpūrṇāṃ dukūlottamavāsinīm || 67 ||  
  
suśubhāṃ subhagāmitthaṃ dhyāyañjapamathācaret |  
tarpayejjuhuyāccaiva daśāṃśaṃ tārayānayā || 68 ||  
  
baliṃ dadyācca śālyannaṃ payoghṛtaguḍānvitam |  
striyaṃ lakṣaṇasaṃpannāṃ pūjitāṃ bhojayetsudhīḥ || 69 ||  
  
haviṣyaṃ svayamaśnīyādbrahmacārī sakṛnniśi |  
evamaskhalitaṃ kuryāt triṃśadrātraṃ vrataṃ tvidam || 70 ||  
  
japatarpaṇahomādyamavicchinnamatandritaḥ |  
parasyāṃ paurṇamāsyāṃ tu vrataṃ kṛtvā samāpayet || 71 ||  
  
vratānte sā samāyāti subhagā nāma manmayī |  
yakṣī kiṃ karavāṇīti sādhakaṃ sā vadiṣyati || 72 ||  
  
mātaraṃ bhaginīṃ bhāryāṃ sakhīṃ vā tāṃ prakalpayet |  
mātṛtvena prapannā sā sarvāpadbhyo'pi rakṣati || 73 ||  
  
73. prakalpayet manvītetyarthaḥ |  
  
bhaginīti prapannā sā sarvānarthān dadāti ca |  
priyeti svīkṛtā kāmān yāvajjīvaṃ dadāti ca || 74 ||  
  
sakhīva svīkṛtā sā tu sarvāṃ saṃprāpayeddiśam |  
mokṣakāmo japennityaṃ sthūlasūkṣmaparātmikām || 75 ||  
  
padaṃ tadvaiṣṇavaṃ divyaṃ prasannā prāpayāmyaham |  
vakṣyante viniyogā ye parastātparamantragāḥ || 76 ||  
  
76. tārikopāsanasya mokṣaphalatvamapyāha - padaṃ taditi |  
  
te sarve tārikākaryā ye ca mantrāntarāśritāḥ |  
pauraścaraṇiko mārgaḥ proktaste viniyogavān |  
tasyāḥ pratyayasiddhyarthaṃ siddhimārgaṃ nibodha me || 77 ||  
  
77. tasyā iti | tārikāyā ityarthaḥ |  
  
iti śrīpāñcarātrasāre [ā: śrīpañcarātra; B: śrīpāñcarātre]   
lakṣmītantre [B: tārāmantrasaṃkramo; F: tārakamantropāsano]   
tārāmantropāsanakramo nāma dvicatvāriṃśo'dhyāyaḥ || 42 ||  
p. 170)  
  
tricatvāriṃśo'dhyāyaḥ   
  
śrīḥ -   
  
śṛṇu vakṣye parāṃ siddhiṃ nānāyogasamutthitām |  
vidyāyāḥ piṇḍabhūtāyāstārikāyāḥ sureśvara || 1 ||  
  
yuñjīta vidhivadyogī tārikāṃ dehagocare |  
nāsikāgre ca jihvāgre jihvāyā madhyamūlayoḥ || 2 ||  
  
kaṇṭhorasoruro'nte ca dhārayettattvapaddhatim |  
[B: omits this line] kṣityādyāṃ buddhiparyantāṃ svasvakāryasvabhāvavat   
|| 3 ||  
  
3. buddhirmahattattvam |  
  
tattvāttvattvāntaraṃ yāsyan saṃkhyayā saṃkhyayā japet |  
dviścatuḥ ṣaṭ tathāṣṭau ca daśaṣoḍaśavārakam || 4 ||  
  
4. tattvādityādi | pṛthivītatvāt aptattvagamane ityādirītyetyarthaḥ |  
  
caturviṃśativāraṃ [c: saṃkhyaṃ] ca buddhyante prakṛtiṃ smaret |  
aśītiṃ saṃsmarettārāṃ tatra jīvaṃ vicintayet || 5 ||  
  
yāvān yādṛk ca yaścāyaṃ śataṃ tatrācarejjapam |  
avyaktacetanādhāraṃ puṣkaraṃ tadadhaḥ smaret || 6 ||  
  
tattvādyavayavādhāramanantaṃ tattvavāhakam |  
padmākāraṃ vicintyaitajjapetsārdhaṃ śataṃ sudhīḥ || 7 ||  
  
tatastannālamavyaktakālajīvākṣarātmakam |  
khaṃ yattu [B: yatra] tatra kālastattamo'ntaḥsuṣirūpakam || 8 ||  
  
yastvantaścetanaḥ so'yamiti tattritayātmakam |  
cintayitvā yathāvattadācared dviśataṃ japam || 9 ||  
  
nālādadho'niruddhākhyaśaktiṃ [c, ṅ: aniruddhākhyāṃ śaktiṃ]   
māṃ bhagavanmayīm |  
saṃsmaran rūpakālādyairācarettu śataṃ japam || 10 ||  
  
pradyumnaśaktiṃ tadadho japasaṃkhyā ca tādṛśī |  
adhaḥ sāṃkarṣiṇīṃ śaktiṃ japasaṃkhyā ca tādṛśī || 11 ||  
  
sarvādho vāsudevākhyaṃ [c: vāsudevākhya] dāṃpatyaṃ sthūlarūpakam   
|  
tataḥ sūkṣmaṃ paraṃ tasmāt parātītaṃ tu sarvataḥ || 12 ||  
  
lakṣmīnārāyaṇābhāsamanirdeśyamanaupamam |  
sarvataḥ śaktiśaktīśaspandamānamanāvilam || 13 ||  
  
prāpya yogamayīṃ nidrāṃ nidrāmevaṃ samāviśet |  
utthāyāpararātre tu dvādaśaitāstu dhārayet || 14 ||  
  
14. dvādaśeti | vāsudevādicatuṣkajīvaprakṛtibuddhibhūtānīti dvādaśa   
dhāraṇāḥ |  
  
vāsudevādibhūmyantaṃ tatsaṃkhyānavidhikramāt |  
hṛdi vā dhārayedetāḥ samastā api dhāraṇāḥ || 15 ||  
  
dhāraṇā dvādaśaivaitāstārikāyāmathāpi vā |  
eṣa sarvahito yogo yattattvaistatra bhūyate || 16 ||  
  
pratisaṃhṛtya vā sarvaṃ vyaktāvyaktamayaṃ padam |  
nirālambaṃ manaḥ kṛtvā śūnyabhāvaṃ samāviśet || 17 ||  
  
17. kalpāntaramāha - pratisaṃhṛtyeti | sarvāṇyapi tattvāni svasvakāraṇeṣu   
pravilāpya mano nirviṣayaṃ kuryāt | nirviṣaye manasi yaḥ paramānandānubhavaḥ sa   
eva paramo yoga iti |  
  
śūnyākārasamākāraṃ saṃpūrṇamiva vāridhim |  
āviśāmi mahāyogaṃ śūnyabhāvaniveśitam || 18 ||  
  
p. 171)  
  
yadā stimitaniḥśabdanīradānandasaṃnibham |  
yogī bhavati yuñjānaḥ sa yogī matpriyaḥ sadā || 19 ||  
  
yatra dhyeyamavacchinnaṃ [B: omits this and the next quarters] naiva   
kiṃcana vidyate |  
ajñeyamanavacchinnaṃ tadrūpaṃ madvapuḥ sphuṭam || 20 ||  
  
20. avacchinnaṃ parimitam |  
  
ātmasātkurute yogī jñeyaṃ sakalamakramam |  
vitatā sā mahājvālā nistaraṅgā tanurmama || 21 ||  
  
hūyante manasā yatra bhūtāni bhuvanāni ca |  
sarvabhāvastadā śaśvadbhāvo me pravijṛmbhate || 22 ||  
  
22. sarvabhāvaḥ viśvātmanā vartamānā | bhāvaḥ sattā |  
  
srucā ca manasā hutvā bhūtākṣabhuvanādikam |  
tāṃ ca srucaṃ prahṛtyātha yoginā bhūyate mayā || 23 ||  
  
23. mayā bhūyate madātmanā bhūyata iti bhāve prayogaḥ |  
  
yadavacchidyate yena tattu tasmānmahattaram |  
dhiyāvacchidyate sarvaṃ yadyadasti ca nāsti ca || 24 ||  
  
24. devyā jñānasvarūpatvamucyate - yadavacchidyata ityādinā |  
  
sā nāvacchidyate'nyena tanuḥ sā me nirañjanā |  
dhiyo naitau bahirbhūtāvabhāvo bhāva eva vā || 25 ||  
  
anālīḍhau dhiyā na staḥ sā me tanurañjanā |  
yadātikramya maryādāṃ jaladhiḥ plāvayejjagat || 26 ||  
  
26. yogaparipākadaśāyāṃ sarvamapi jagat dhīrūpamevāvabhāsata ityatra laukikaṃ   
nidarśanamāha - yadātikramyeti |  
  
tadā na sthalanimne stastathā mayyakhilaṃ jagat |  
nedamalpātmanā śakyāmāsthātuṃ paramaṃ padam || 27 ||  
  
kuryādvicchidya vicchidya yogametadavāptaye |  
bhāve bhāve śubhe'nyatra bhūte bhavati bhāvini || 28 ||  
  
smaret sārataraṃ rūpaṃ paramaṃ pārameśvaram |  
saṃbharanti prasūneṣu madhu sarveṣu ṣaṭpadāḥ || 29 ||  
  
29. sarvabhāvānāṃ svātmanā bhāvyatve nidarśanamāha - saṃbharantīti |  
  
saṃbharanti tathaikāṃ māṃ sarvabhāveṣu yoginaḥ |  
yatra yatra mano yāti lakṣmīṃ tatraiva cintayet || 30 ||  
  
calitvā tat kuto yāti sarvaṃ tanmanmayaṃ hi yat |  
tattvānāṃ paddhatiṃ mālāṃ matsūtragrathitāṃ smaret || 31 ||  
  
mayi vā bhittibhūtāyāṃ citravat saṃsmarejjagat |  
stimitāpāragambhīre phenapiṇḍaṃ yathāmbudhau || 32 ||  
  
smaret kramotkramābhyāṃ vā pramātrādicatuṣṭayam |  
prabhavantīṃ madākārādapi [ṅ: madākārāmapi] yāntīṃ ca tāṃ punaḥ ||   
33 ||  
  
33. catuṣṭayamiti | pramātā pramākaraṇam prameyam pramitiriti   
catuṣṭayamityarthaḥ | prabhavantīmiti tattvānāṃ paddhatimityanenānveti |  
  
pumānādyo madunmeṣaḥ sa matsaṃkalpakalpitaḥ |  
antaḥkaraṇasaṃjño'nyo madunmeṣo'dharāvanau || 34 ||  
  
bahiṣkaraṇarūpo'nyastṛtīyastadadhaḥ kṣitau |  
bhāvarūpaḥ prameyātmā turyo'yamadharādharaḥ || 35 ||  
  
matsaṃkalpavaśenaiva sadānandacidātmikām |  
bhāvayannaniśaṃ śaśvat kramavyutkramato dhiyā || 36 ||  
  
imāṃ catuṣṭayīṃ hitvā madbhāvaṃ pratipadyate |  
vijñānādhārabhūteṣu dvātriṃśatyambujeṣu vā || 37 ||  
  
37-46. dvātriṃśati ambujeṣviti padacchedaḥ | dvātriṃśadambujāni nirdiśati   
- ādhāreti | vyucchantyādīni ṣaṭ | paśyantyādīni pañca | bodhayantyādīni   
pañca | ghoṣayantyādīni pañca | grāhayantyādīni pañca | praṇayantyādīni ṣaṭ |  
  
dhyāyeddīpaśikhābhāṃ māmathavā rūpasundarīm |  
ādhārapadmādārabhya nābhipadmādadho bhuvi || 38 ||  
  
p. 172)  
  
ṣaṭ padmā yogināṃ cintyāsteṣāṃ nāmāni me śṛṇu |  
vyucchantī vyuṣitā vyuṣṭā vyuṣuṣī vyoṣuṣī ramā || 39 ||  
  
nābhipadmāddhṛdambhojāt pañca padmān pracakṣate |  
paśyantī nābhipadmākhyā paśyā paśyetarātmikā || 40 ||  
  
dṛśyā ca dṛśyamānā ca hṛdayaṃ paṅkajāhvayāḥ |  
hṛtkaṇṭhāntaramadhyācca pañcapadmāhvayāñśṛṇu || 41 ||  
  
bodhayantī ca boddhrī ca budhyamānā tathetarā |  
ghoṣonmeṣā ca saṃjñāḥ syuḥ kaṇṭhahṛnmadhyapadmagāḥ || 42 ||  
  
kaṇṭhatālvantarāmbhojapañcakākhyā imāḥ śṛṇu |  
ghoṣayantī ca ghuṣyantī ghuṣṭā [B: puṣyantī puṣṭā] ghoṣā tathetarā || 43   
||  
  
tālubhrūmadhyadeśasthā pañcapadmāhvayā ime |  
grāhayantī ca gṛhānā jighṛkṣā ca gṛhītikā || 44 ||  
  
nirṇītiriti tālubhrūmadhyāmbhojagaṇābhidhāḥ |  
bhrūmūrdhamadhyapadmānāṃ ṣaṇṇāmākhyā imāḥ śṛṇu || 45 ||  
  
prāṇayantī prāṇatī ca prāṇā prāṇāvabodhinī |  
parā bodheti tā etā bhrūmadhyāntaḥsthapadmagāḥ || 46 ||  
  
ratnadīpaśikhāmeṣu bhāvayenmāṃ kramotkramāt |  
gṛṇanmāṃ tārikāṃ dīrghāṃ dīrghaghaṇṭānadopamām || 47 ||  
  
itthaṃ māṃ cintayan yogī surūpāṃ vāpi saṃsmaran |  
vihāya sakalaṃ kleśaṃ madbhāvaṃ pratipadyate || 48 ||  
  
lakṣayedvāpi padmeṣu navasveṣu kramotkramāt |  
ādhāre trīṇi padmāni hṛdayādho'mbujatrayam || 49 ||  
  
mūrdhno'dhastrīṇi padmāni navapadmavidhikramaḥ |  
dvādaśasvathavāñjeṣu mūrdhādyeṣu dvike dvike || 50 ||  
  
ṣaṭsu vā prathamābjeṣu triṣu vā mūlahṛdbhuvi |  
bhrūmadhye cintayedvāpi tārikāṃ tāranādinīm || 51 ||  
  
tadbinduṃ cintayet pūrvaṃ mudgamātraṃ subhāsvaram |  
tataḥ sarṣapamātraṃ tu tataścitramanākṛtim [ā, B: tataścitta-]   
|| 52 ||  
  
yo yo vā gṛhyate bhāvo ghaṭakuḍyādirūpavān |  
cintayettatra tattvāni yāni yāvanti śāstrataḥ || 53 ||  
  
manmayīkṛtya tatraitānyahaṃbhāvanayā smaret |  
hetumaddhetubhūtāni loke vastūni yāni vā || 54 ||  
  
āśritāśrayarūpiṇi yāni svacchaghanāni vā |  
bhāvatadvatsvarūpāṇi śubhāśubhamayāni ca || 55 ||  
  
prasavāprasavātmāni guṇaguṇyākṛtīni vā |  
ādhārādheyabhūtāni śaktitadvanmayāni vā || 56 ||  
  
bhogyabhoktṛsvarūpāṇi nārīnaramayāni vā |  
kriyākartṛsvarūpāṇi hyupāyopeyakāni vā || 57 ||  
  
strīpuṃpratyayarūpāṇi śabdarūpāṇi yāni vā |  
dvandvabhūtāni vastūni loke'smin yāni kānicit || 58 ||  
  
tāni yogī dhiyā paśyellakṣmīnārāyaṇātmanā |  
tantrasya paramaṃ guhyaṃ vrataṃ śṛṇu puraṃdara || 59 ||  
  
yoginā yadanuṣṭheyaṃ lakṣmīyogavidhikrame |  
pravartamānayā pūrvamādidevājjagadvidhau || 60 ||  
  
āttaṃ sīmantinīrūpaṃ mayā sābhiniveśayā |  
cikīrṣurmatpriyaṃ [B, c: priyān] yogī lakṣmītantravicakṣaṇaḥ || 61 ||  
  
na smaret kāminīnindāṃ karmaṇā manasā girā |  
yatrāhaṃ tatra tattvāni yatrāhaṃ tatra devatāḥ || 62 ||  
  
p. 173)  
  
yatrāhaṃ tatra puṇyāni yatrāhaṃ tatra keśavaḥ |  
vanitāyāmahaṃ tasmānnārī sarvajaganmayī || 63 ||  
  
yo'bhinindati tāṃ nārīṃ sa lakṣmīmabhinindati |  
yo'bhinandati tāṃ lakṣmīṃ trailokyamabhinandati || 64 ||  
  
yo dveṣṭi vanitāṃ kāṃcit sa dveṣṭi harivallabhām |  
yo harervallabhāṃ dveṣṭi sa dveṣṭi sakalaṃ jagat || 65 ||  
  
jyotsnāmiva striyaṃ dṛṣṭvā yasya cittaṃ prasīdati |  
nāpadhyāyati yatkiṃcit sa me priyatamo mataḥ || 66 ||  
  
yathā nārāyaṇe nāsti mayi vā śakra kilbiṣam |  
yathā gavi yathā vipre yathā vedāntavedini || 67 ||  
  
vanitāyāṃ tathā śakra duritaṃ naiva vidyate |  
akalmaṣā [c: vikilbiṣā] yathā gaṅgā yathā puṇyā sarasvatī || 68 ||  
  
aruṇā hyāpagā yadvattathā sīmantinī varā |  
yadasmi jananī nāma trayāṇāṃ jagatāmaham || 69 ||  
  
tadidaṃ nāryavaṣṭambhāt sā hi me paramaṃ balam |  
trailokyajananī devī sarvakāmasamṛddhinī || 70 ||  
  
mattanurvanitā sākṣādyogī kasmānna pūjayet |  
na kuryād vṛjinaṃ nāryāḥ kuvṛttaṃ na smaret striyāḥ || 71 ||  
  
ṛte pāpāt priyaṃ nāryāḥ kāryaṃ yogamabhīpsatā |  
jananīmiva tāṃ paśyeddevatāmiva māmiva || 72 ||  
  
yo dveṣṭi vanitāṃ mohāttatsāhāyyaṃ na cācaret |  
idaṃ ca śṛṇu deveśa yadvakṣyāmi priyo'si me || 73 ||  
  
śrutvā tvayāpyanuṣṭheyaṃ naiva vācyaṃ hi kasyacit |  
yā rūpiṇī varārohā kācid dṛṣṭipathaṃ gatā || 74 ||  
  
tasyāṃ māṃ bhāvayedyogī tārikāṃ manasā gṛṇan |  
alolupena cittena tasyā rūpamanusmaret || 75 ||  
  
prāṇaṃ sūryaṃ parātmānaṃ nārīhṛdayapūruṣam |  
saṃsmaredanalaṃ tatra rūpalāvaṇyasaṃpadam || 76 ||  
  
aśeṣasaṃpadopetāṃ tāṃ nārīṃ māmanusmaret |  
anusmṛtya gṛṇan brahma bhāvayedeva māṃ dhiyā || 77 ||  
  
tataḥ samādhisaṃpattau tatrāviṣṭā bhavāmyaham |  
stabdhasarvāṅgavisraṃso madāveśasya lakṣaṇam || 79 ||  
  
alolupena cittena māṃ samārādhya yatnataḥ |  
viramedeva yuñjānaḥ pāpmānaṃ parivarjayan || 79 ||  
  
etattu paradāreṣu naiva kāryaṃ vijānatā |  
ayaṃ samādhiryatrāsīt sānurajyati tad dhruvam || 80 ||  
  
svastriyāmeva kurvīta sādhāraṇyāmathāpi vā |  
viplavo'pi na doṣo'tra yato madbhāvabhāvanā || 81 ||  
  
saṃsparśajeṣu bhogeṣu yaḥ saṃharṣamahodayaḥ |  
madrūpaṃ tadanudhyāyedavikṣiptena cetasā || 82 ||  
  
praśastaviṣayotthaṃ yat sukhaṃ lekhanamanthanāt |  
smaratastatpraharṣo yastadbhāvamanuśīlayet || 83 ||  
  
cakṣuṣā viṣaye dṛṣṭe yā prītirupajāyate |  
rasite ca śrute ghrāte sā me sukhamayī tanuḥ || 84 ||  
  
yadṛcchopanateṣvevaṃ śabdasparśarasādiṣu |  
upapattiriyaṃ proktā ceto damayato yateḥ || 85 ||  
  
ye hi saṃsparśajā bhogā duḥkhayonaya eva te |  
ādimanto'ntavantaśca na teṣu ramayenmanaḥ || 86 ||  
  
nirastarajasā dhvastatamasā sattvavartinā |  
yadantaḥkaraṇenāntarvyajyate sukhamuttamam || 87 ||  
  
ādyantavidhuraṃ tanme sukhaṃ jñānamayaṃ vapuḥ |  
tattādṛgvyajyate naiva saṃsparśairviṣayāśritaiḥ || 88 ||  
  
anubadhnanti yad duḥkhaṃ viṣayāḥ sukhavāhinaḥ |  
madhvantarviṣasaṃsṛṣṭaṃ madhuraṃ yadi bhakṣaṇe || 89 ||  
  
kiṃ tenānantaraṃ yattadvyāpādayati bhakṣiṇam |  
kruddhasya phaṇinaśchāyāṃ yaḥ śrayedātapārditaḥ || 90 ||  
  
p. 174)  
  
sa seveta naro bhogān sukhāya sparśasaṃbhavān |  
sādhyān duḥkhavyayāyāsaiḥ sudarśān duḥkhamiśritān || 91 ||  
  
tanīyasaḥ kṣayiṣṇūṃśca kaḥ śrayedviṣayān sukhī |  
japyapūtamitāhāradivyasattvatanūkṛtau || 92 ||  
  
rajastamoguṇau kṣiṇvan matpriyācārakarmaṇā |  
yogī samādhaye śaśvadyatnena damayenmanaḥ || 93 ||  
  
jite manasi vai śaśvadviśvaṃ tena vijīyate |  
jite manasi śuddhā me tanurunmiṣati svayam || 94 ||  
  
śakraḥ -  
  
samastacidacidbhedatantrayantravidhāyini |  
vidhātri sarvabhogānāṃ namaste paṅkajāsane || 95 ||  
  
viṣayapravaṇaṃ śaśvaccapalaṃ balavad dṛḍham |  
āśu dūragamavyaktaṃ damyate kena tanmanaḥ || 96 ||  
  
śrīḥ -   
  
durdamaṃ durdharaṃ śaśvadaṇu durbodhamutkramam |  
vairāgyābhyāsanigrāhyaṃ tanmanaḥ śakra cañcalam || 99 ||  
  
rāgastu viṣaye raktiḥ svabhāvābhyāsayogajā |  
tadabhāvaśca vairāgyaṃ tattvajñānena janyate || 98 ||  
  
daurātmyaṃ viṣayāṇāṃ yattattvajñānaṃ tu tanmatiḥ |  
caturdhā lakṣayettacca daurātmyaṃ prajñayā sudhīḥ || 99 ||  
  
yo yādṛśo yato yasmai bhāvo'yamiti cintayet |  
viṣayā bandhanātmāno viṣiṇvanti svasevinaḥ [ā: nām] || 100 ||  
  
100. viṣiṇvanti badhnantītyarthaḥ | ṣiñ bandhane iti dhātuḥ |  
  
avyaktādvyaktimāpannāḥ sarve te sukhaduḥkhayoḥ |  
te ca naiva svasaṃsiddhā viṣayā viṣayaiṣiṇām || 101 ||  
  
anekāntavyayāyāsaduḥkhasādhanajā hi te |  
sukhameva na te kuryurduḥkhaṃ ca sruvate hi te || 102 ||  
  
sukhaṃ ca tatkṣaṇadhvaṃsi svadaśāduḥkhasamitam |  
citrarūpamidaṃ cintyaṃ bhāve bhāve vipaścitā || 103 ||  
  
tattvajñānamidaṃ proktaṃ saṃgṛhya ca vigṛhya ca |  
viṣayeṣu ca rāgastu sukhahetutvaniścayāt || 104 ||  
  
sa mithyājñānarūpatvāttattvajñānairapohyate |  
tadviniścayabādhe ca hetutvaṃ naiva siddhyati || 105 ||  
  
ahetūn viṣayān kaścinnādadīta svasiddhaye |  
yadidaṃ tattvavijñānaṃ tasya yacchīlanaṃ [c: yaccintanaṃ] muhuḥ || 106   
||  
  
so'bhyāsa iti tattvajñaistattvaśāstreṣu śabdyate |  
sūkṣme mahatyaṇau sthūle sthire ca calavastuni || 107 ||  
  
yatra tiṣṭhati yaccittaṃ dhāryate'bhyāsa eṣu vai [ā, ṅ: eṣa vā] |  
vairāgyābhyāsayogena yatamānena yoginā || 108 ||  
  
damyate mana uddāmaṃ tataḥ śāmyati tad dhruvam |  
  
śakraḥ -   
  
tattvāravindasaṃdohavihāracaturakrame || 109 ||  
  
madhujinmānasāvāse namaste paṅkajāsane [c: paṅkajānane] |  
abhyāsena yathā cittaṃ damyate balavad dṛḍham || 110 ||  
  
taṃ pradarśaya panthānaṃ namaste padmasaṃbhave |  
  
śrīḥ -  
  
viyatyūrdhvaṃ tanūbhūte javāt patati patriṇi || 111 ||  
  
111-112. prathamaṃ vastūni yathā pratīyante tathaiva teṣu cittaṃ niveśya   
krameṇa tato vairāgyamāpādya paścāt tatvānusaṃdhāne   
tanniveśanīyamitīmamarthaṃ sadṛṣṭāntamāha - viyatītyādinā | tanūbhūta iti   
| dūradeśotplavanenālpa-parimāṇatayā dṛśya ityarthaḥ |  
  
arundhatyāṃ tathā sūkṣme śanaiścittaṃ nirodhayet |  
śaile mahati vā cittamanante vā vibhāvayet || 112 ||  
  
p. 175)  
  
paribhramati vā cakre yat sūkṣmamaṇu vidyate |  
manastatraiva saṃyojya bhrāmayedbhramatā samam || 113 ||  
  
113. evaṃ cakrādidṛṣṭānte'pi |  
  
tathāśvatthadalāgreṇa calatā cālayenmanaḥ |  
tiṣṭhati sthāpayeccittaṃ gacchatā gamayenmanaḥ || 114 ||  
  
pradarśanārthamuktaste prakāro'yaṃ puraṃdara |  
anena damayaṃścittaṃ paraṃ yogamavāpsyati || 115 ||  
  
īśeśitavyasaṃbhedaṃ yatpuṃrūpaṃ parāvaram |  
sūryasthaṃ saṃsmarettattu strīrūpaṃ pañcabindukam || 116 ||  
  
iti te tārikārūpaṃ sarvataḥ saumya darśitam |  
itthaṃ vijñātatattvasya jñeyaṃ naivānyadiṣyate || 117 ||  
  
itīyaṃ piṇḍasiddhiste leśataḥ śakra darśitā |  
saṃjñāmūrtividhānaṃ ca sādhanaṃ cātha me śṛṇu || 118 ||  
  
iti śrīpāñcarātrasāre [ā: śrīpañcarātra; B: śrīpāñcarātre]   
lakṣmītantre nānāyogaprakāśo nāma tricatvāriṃśo'dhyāyaḥ || 43 ||  
p. 176)  
  
catuścatvāriṃśo'dhyāyaḥ   
  
śakraḥ -  
  
namaste cidacidvargasaṃrakṣaṇavicakṣaṇe |  
jagadvidhānaśilpinyai viṣṇupatnyai namo'stu te || 1 ||  
  
sthūlasūkṣmaparātmāno bhedāḥ pūrvaṃ pradarśitāḥ [B, c, F:   
nidarśitāḥ] |  
tārāyā bījapiṇḍādibhedaṃ darśaya me'mbuje || 2 ||  
  
śrīḥ -   
  
eko nārāyaṇaḥ śrīmān pūrṇaṣāḍguṇyavigrahaḥ |  
ekāhaṃ paramā tasya śaktiḥ ṣāḍguṇyavigrahā || 3 ||  
  
lokānanujighṛkṣaṇtī śaśvajjñānakriyātmanā |  
sāhaṃ tārikayā tanvā poṣayāmi punāmi ca || 4 ||  
  
tasyāḥ parādibhāvaste śakra pūrvaṃ nidarśitaḥ [c, F: niśāmitaḥ] |  
bījapiṇḍādikān bhedān gadantyā me niśāmaya || 5 ||  
  
yā parā darśitā pūrvaṃ yādṛśī sā tridhātmanā |  
sāhaṃtā tādṛśī śakra tārikābījamucyate || 6 ||  
  
sūryānalasthitā viṣṇupiṇḍavyomeśaśekharā |  
pauraścaraṇiko yogastasyāḥ siddhiśca darśitā || 7 ||  
  
7. hrīṃ iti bījamantraḥ |  
  
saṃjñākhyā tārikāyā hi yogibhiḥ śakra sevyate |  
tāmayāvadadhānastvaṃ gadantyā me niśāmaya || 8 ||  
  
śuddhamekamupādāya svāhayā śakra yojayet |  
ayaṃ saṃjñāmanuryogidevabrahmādipūjitaḥ [ā, c:   
brahmarṣipūjitaḥ] || 9 ||  
  
9. śuddhaṃ bījamityarthaḥ |  
  
yogibhiryatamānairvā mayā nārāyaṇena vā |  
śakyaḥ prabhāva ākhyātuṃ saṃjñāyāstridaśeśvara || 10 ||  
  
śubhānubandhamātraṃ tu saṃjñeṣṭaṃ paramakṣaram |  
piṇḍitāyā ivāsyāśca siddhayaḥ sādhanāni ca || 11 ||  
  
11. śubhaḥ śakāraḥ | tatsaṃbandha eva viśeṣaḥ | śrīṃ svāhā iti   
saṃjñāmantraḥ |  
  
smaran satatamabhyāsāttanmayīkṛtavigrahaḥ |  
yogī manmayatāṃ prāpya madbhāvaṃ pratipadyate || 12 ||  
  
ahaṃ vā bodhitā tena sākṣātkāramupeyuṣī |  
vidadhe sakalaṃ kāmaṃ [c: sakalān kāmān] sa yogī yaṃ yamicchati || 13 ||  
  
iti saṃjñāmanuḥ śakra leśataḥ saṃpradarśitaḥ |  
padamantramidānīṃ me śṛṇu tvaṃ sarvasādhakam || 14 ||  
  
vibhajya nāyamuddhāryo na ca lekhyastathāpi ca |  
aviplavāya rūpasya svarūpamupadiśyate || 15 ||  
  
oṃ 3 hrīṃ 3 [B: hrauṃ 3 haṃsaḥ 3 śrīṃ namo viṣṇave; ī: omits śrīṃ 3 oṃ   
āṃ 3] śrīṃ 3 oṃ āṃ 3 hauṃ 3 haṃsaḥ 3 oṃ hrīṃ śrīṃ namo viṣṇave | oṃ   
[F: śrīṃ hraṃ] hrīṃ śrīṃ namo nārāyaṇāya | oṃ hrīṃ śrīṃ namo   
bhagavate vāsudevāya | oṃ hrīṃ śrīṃ   
  
[ī: jitaṃ te puṇḍarīkākṣa mahāpuruṣapūrvaja |   
namaste'ṣtu hṛṣīkeśa namaste viśvabhāvana] jitaṃ te puṇḍarīkākṣa namaste   
viśvabhāvana |  
namaste'stu hṛṣīkeśa mahāpuruṣa pūrvaja ||   
  
oṃ hrīṃ śrīṃ bhagavan viṣṇo nārāyaṇa vāsudeva puṇḍarīkākṣa lakṣmīpate   
puruṣottama jagadāde jaganmadhya   
  
p. 177)  
  
jagannidhana śrīnivāsa bhagavantamabhigacchāmi | bhavagantaṃ prapadye |   
bhagavantaṃ gato'smi | bhagavantamabhyarthaye | bhagavadanudhyāto'ham |   
bhagavatparikarabhūto'ham | bhagavadanujñāto'ham | bhagavati sṛṣṭo'ham |   
bhagavatprasādāt bhagavanmayīṃ bhagavatīṃ tārikāmayīṃ lakṣmīṃ   
padairāvartayiṣyāmi | tadyathā - oṃ śrīṃ hrīṃ gurubhyo gurupatnībhyaḥ | oṃ   
śrīṃ hrīṃ paramagurubhyaḥ paramagurupatnībhyaḥ | oṃ [c, F: śrīṃ   
hrīṃ] hrīṃ śrīṃ parameṣṭhine parameṣṭhinyai | oṃ hrīṃ śrīṃ   
pūrvasiddhebhyaḥ pūrvasiddhābhyaḥ | oṃ hrīṃ śrīṃ lakṣmīyogibhyo   
lakṣmīyoginībhyo namo namaḥ |  
  
oṃ hrīṃ śrīṃ īṃ namaḥ saṃsiddhisamṛddhyādipradāyai paramaikarasyāyai   
paramahaṃsi samastajanavāṅmanasasvātmātivartinyai nirārambhastimita-   
nirārambhastimitanirañjanaparamānandasaṃdohamahārṇavasvarūpe paraparāyai   
viṣṇuviṣṇupatnyai viviṣṇu īṃ svāhā |  
  
oṃ hrīṃ śrīṃ īṃ [ā: īśaḥ] namo   
nirantaraprathamānaprathamasāmarasyāyai   
svasvātantryasamunmiṣitanimiṣonmeṣaparaṃparārambhe svacchandaspanda-  
  
ॐ श्रीं ह्रीं श्रीं ईं नमः स्वसङ्कल्पबलसमुन्मीलितभगवद्व्याप्ति-  
svecchāveśavijṛmbhamāṇasattāvibhūtimūrtikāracaturaguṇa-  
स्वाहा ।  
  
ॐ ह्रीं श्रीं हिं हिं हिं [ई: ओमित्स् हिं हिं] नमो   
नित्योदितमहानन्दपरमसुन्दरभगवद्विग्रहप्रकाशे   
विविधसिद्धाञ्जनास्पदे षाड्गुण्यप्रसरमयपरमसत्त्व-  
vicitrānandanirmalasundarabhogajālaprakārapariṇāmapravīṇasvabhāvāyai   
paramasūkṣmasthūlarūpasūkṣmāyai [B: rūpāyai] viṣṇupatnai   
pañcabindave hiṃ hiṃ hiṃ svāhā |  
  
oṃ hrīṃ śrīṃ āṃ hrīṃ hrīṃ hrīṃ namaḥ svasaṃkalpasamīraṇasamīrya-  
कलितकालकाल्यविकल्पभेदफेनपिण्ड-निवहायै [ब्, ड़्: सर्वेश्वरि   
विलास]   
विलासनिदर्शितभोक्तृभोग्यभोगोपकरणभोगसम्पदेकमहासिन्धवे   
परमसूक्ष्मस्थूलरूपस्थूलायै विष्णुपत्न्यै पञ्चबिन्दवे ह्रीं ह्रीं ह्रीं   
स्वाहा ।  
  
ॐ ह्रीं श्रीं नमः समस्तजगदुपकारस्वीकृतबुद्धिमनोऽङ्गप्रत्यङ्ग-  
samastajanabhogasaubhāgyadāyini vividhaviṣayopaplavapraśamani nārā-  
स्वाहा । श्रीं ह्रीं ॐ ।  
  
इति ते दर्शितः सोऽयं पदमन्त्रो महाद्भुतः ।  
ग्राह्यो गुरुमुखादेव कृतदीक्षं मनीषिभिः ॥ १६ ॥  
  
अस्यामधीयमानायामादर्श इव निर्मले ।  
विद्यायां सम्प्रकाशेऽहं यावती यास्मि यादृशी ॥ १७ ॥  
  
[ब्: सुबोधित] सम्बोधितस्वतत्त्वार्था सर्वसिद्धाभिनन्दिता ।  
अङ्गसन्ततिमस्यास्तु गदन्त्या मे निशामय ॥ १८ ॥  
  
प्रकाशानन्दसाराहं तदन्ते सर्वदर्शिनि ।  
सत्सत्त्वव्यञ्जिके चाथ परब्रह्म तदन्तिके ॥ १९ ॥  
  
१९। ॐ प्रकाशानन्दसारे सर्वदर्शिनि सत्सत्त्वव्यञ्जिके परब्रह्मरूपे भगवति   
विष्णुपत्नि ज्ञानाय हृदयाय नमः । जातिः स्वाहाशब्दः ।  
  
ततो भगवतीत्येव विष्णुपत्नि तदन्तिके ।  
ज्ञानं जातियुतं वाच्यं हृन्मन्त्रोऽयं महाद्भुतः ॥ २० ॥  
  
१७८)  
  
अव्याहतानन्दगते तदन्ते परमेश्वरि ।  
सर्वोपरि [ड़्: सर्वेश्वरि] स्थिते शेषं हृन्मन्त्र इव जातियुक् ॥ २१ ॥  
  
२१। ॐ अव्याहतानन्दगते परमेश्वरि सर्वोपरि स्थिते ज्ञानाय शिरसे नमः ।  
  
अहं च [ब्, च्: हि] शक्तिसम्पूर्णे जगत्प्रकृतिके तथा ।  
ज्ञानवैश्वानरशिखे शेषं पूर्ववदिष्यते ॥ २२ ॥  
  
प्राणाप्राणमयोन्मेषमहास्पन्दमयीति च ।  
सर्वाश्रमपदातीते कवचं पूर्वशेषवत् ॥ २३ ॥  
  
विकारविधुरे चाथ स्वस्वभावस्तथोच्यते ।  
महावीर्यमयीत्येवमस्त्रं पूर्वोक्तशेषवत् ॥ २४ ॥  
  
परानपेक्षसामर्थ्ये सर्वप्रसविनीति च ।  
अन्ते बोधमयीत्येवं नेत्रं पूर्वोक्तशेषवत् ॥ २५ ॥  
  
पञ्चके ब्रह्मणां कूटे शान्तानलविहारिणी ।  
ब्रह्मश्रीर्नाम मायेयं व्योमेशकृतशेखरा ॥ २६ ॥  
  
२६। ॐ ५ श्रीं इति ब्रह्मश्रीमन्त्रः ।  
  
चतुष्के धारणाकूटे सूक्ष्मानलविहारिणी ।  
धारणाश्रीरियं [आ: धारिणी-] माहाव्योमेशकृतशेखरा ॥ २७ ॥  
  
२७। अं ४ य्रीं इति धारणाश्रीमन्त्रः ।  
  
प्रधानानलपीठस्था व्योमेशकृतशेखरा ।  
पुरुषश्रीरियं ज्ञेया चेतनौघप्रसारिणी ॥ २८ ॥  
  
२८। म्रीं इति पुरुषश्रीमन्त्रः ।  
  
ध्रुवानलस्थिता मायाव्योमेशकृतशेखरा ।  
प्रधानश्रीरियं ज्ञेया सर्वचेतनकारिणी ॥ २९ ॥  
  
२९। भ्रीं इति प्रधानश्रीमन्त्रः ।  
  
वामनादिपवित्रान्ते पवित्रानलगामिनी ।  
अन्तःकरणश्रीर्मायाव्योमेशकृतशेखरा ॥ ३० ॥  
  
३०। बं फं पं प्रीं इति अन्तःकरणश्रीमन्त्रः ।  
  
नरादिताललक्ष्मान्ते स्रग्धरानलचारिणी ।  
ज्ञानश्रीरियमुद्दिष्टा मायाव्योमेशभूषिता ॥ ३१ ॥  
  
३२। नं धं दं थं तं त्रीं इति ज्ञानश्रीमन्त्रः ।  
  
[ब्, ड़्: ओमित् ड़ोउर् लिनेस् ड़्रोम् हेरे] कूटे वैकुण्ठपूर्वे तु   
विश्वाप्यायानलस्थिता ।  
कर्मश्रीरियमुद्दिष्टा मायाव्योमेशभूषिता ॥ ३२ ॥  
  
३२। णं ढं डं ठं टं ट्रीं इति कर्मश्रीमन्त्रः ।  
  
उत्तमादिकरालान्ते कपिलानलचारिणी ।  
भूतश्रीरियमुद्दिष्टा मायाव्योमेशभूषिता ॥ ३३ ॥  
  
३३। ञं झं जं छं चं ङं घं गं खं कं क्रीं इति   
भूतश्रीमन्त्रः ।  
  
ब्रह्मश्रीपूर्विका एता अष्टौ पद्मदलाष्टगाः ।  
पदमूर्तेस्तारिकायाः परिवाराः प्रकीर्तिताः ॥ ३४ ॥  
  
सर्वास्ताः पद्मगर्भाभाः प्रसन्नाननपङ्कजाः ।  
बाहुद्वन्द्वे धारयन्त्यः प्रफुल्लं पङ्कजद्वयम् ॥ ३५ ॥  
  
ब्रह्मश्रीः पूर्वहस्ताभ्यां ब्रह्माञ्जलिकरी शुभा ।  
पूर्वाभ्यां धारणालक्ष्मीः शुद्धाशुद्धविभाजिनी ॥ ३६ ॥  
  
पूर्वाभ्यां पुरुषश्रीस्तु प्रसादाञ्जलिकारिणी ।  
पूर्वाभ्यां प्रकृतिश्रीस्तु पाशाङ्कुशविघारिणी ॥ ३७ ॥  
  
अन्तःकरणलक्ष्मीस्तु तर्कमुद्राविघारिणी ।  
अधोमुखे पाणितले कनिष्ठानामिकाद्वयम् ॥ ३८ ॥  
  
कुञ्चयेद्धारयेदन्यदङ्गुल्योर्द्वितयं सह ।  
विश्लिष्य धारयेत्तद्वदङ्गुष्ठं प्रोन्नतं बलात् ॥ ३९ ॥  
  
उन्नते दक्षिणतले बहिर्मुखमवस्थिते ।  
सन्निवेशस्तथा कार्य एषा मुद्रा तु तार्किकी ॥ ४० ॥  
  
तथाविधे करद्वन्द्वे व्याख्यामुद्रा तु या भवेत् ।  
ज्ञानश्रियस्तु सा मुद्रा कर्मलक्ष्म्या निबोध मे ॥ ४१ ॥  
  
करणव्यापृतौ पाणी ससंरम्भोद्यमौ सदा ।  
एषा मुद्रा समुद्दिष्टा कर्मलक्ष्म्या महामते ॥ ४२ ॥  
  
प्। १७९)  
  
भूतलक्ष्म्याः करौ पूर्वौ नानाभोगप्रदायिनौ ।  
महालक्ष्मीमयं कूटमेकं सर्वसुखावहम् ॥ ४३ ॥  
  
शृणु मे सावधानेन चेतसा बलसूदन ।  
गरुडादिकरालान्तं तं नरः प्रोद्धरेत्क्रमात् ॥ ४४ ॥  
  
४४। महालक्ष्मीमन्त्रः - क्षं इत्यारभ्य कं इति पर्यन्तं पठित्वा क्रीं इति   
पठेत् ।  
  
करालानलगां मायां सव्योमेशामथोच्चरेत् ।  
महालक्ष्मीमयं कूटं महाश्रीरस्य देवता ॥ ४५ ॥  
  
एकानेकस्वभावा सा साकारा च निराकृतिः ।  
अनन्तवक्त्रानन्दपदा तथानन्तकरा परा ॥ ४६ ॥  
  
आधाराधेयभावेन सर्वत्रावस्थिता सदा ।  
नानावर्णा तथा नानाशस्त्रग्रामौघसङ्कुला ॥ ४७ ॥  
  
क्रूरा सौम्या समासीना नानासम्पत्प्रकर्षिणी ।  
सर्वत्र सुलभा [आ, ड़्, ङ्: सुभगा] ध्येया कमलोदरभास्वरा ॥   
४८ ॥  
  
इयमेव विपर्यस्ता गरुडान्ता महामते ।  
पूर्ववद्रूपतो ध्येया पूर्वोक्तफलदायिनी ॥ ४९ ॥  
  
स्वरद्विसप्तकं देव्याः किरणत्वेन संस्थितम् ।  
बिन्दुराधारभावेन सृष्टिः स्वं रूपमूर्जितम् ॥ ५० ॥  
  
इति ते तारिकामूर्तिः पदाख्या सम्प्रदर्शिता ।  
अवधानवदस्यां त्वं सदा चेतो निवेशय ॥ ५१ ॥  
  
शतकोटिप्रविस्ताराल्लक्ष्मीतन्त्रमहार्णवात् ।  
अयं सारः समुद्धृत्य स्निग्धया दर्शितो मया ॥ ५२ ॥  
  
५२। शतेत्यादि । अनेन मूलभूतं लक्ष्मीतन्त्रं शतकोटिग्रन्थपरिमित-  
  
aṅkasthāyāṃ mayi purā devadevo janārdanaḥ |  
ujjahārāravindākṣo vidyāṃ matprītaye parām || 53 ||  
  
yathā hi candrikāṃ dṛṣṭvā nṛṇāṃ cetaḥ prasīdati |  
vidyāmimāṃ tathā dṛṣṭvā yogināṃ hṛtprasīdati || 54 ||  
  
na yamādiparikleśa āsanavyasanaṃ na ca [ā: tathā] |  
na prāṇāyāmataḥ kleśo naiva kiṃcidiheṣyate || 55 ||  
  
sukhāsīnaḥ prasannātmā yatheṣṭāsanavigrahaḥ |  
abhyasya manasā vidyāmimāṃ siddhiṃ niyacchati || 56 ||  
  
yathā nadyo nadāścaiva saṃplavante mahodadhau |  
evaṃ sarvāḥ parā vidyāḥ saṃplavante padātmani [ā, ṅ: padādhvani]   
|| 57 ||  
  
asaṃkhyeyāni ratnāni yathā nadanadīpatau |  
asaṃkhyeyāni tejāṃsi padamūrtau tathā viduḥ || 58 ||  
  
yathānnaṃ madhusaṃsṛṣṭaṃ madhu cānnena saṃyutam |  
evaṃ bījādayo bhāvāstārāyāḥ prītidāyinaḥ || 59 ||  
  
ahaṃ nārāyaṇāṅkasthā sarvalokamaheśvarī |  
sarvasaṃpanmayī [c, F: saṃpatsamṛddhyai yā] dhyeyā   
padamūrtirvivakṣitā || 60 ||  
  
ahameva punaḥ śakra parā karuṇayodyatā [ā, ṅ: parākārā   
yathodyatā] |  
sādhakānāṃ hitārthāya manaso bhāvanāya ca || 61 ||  
  
akhaṇḍā paripūrṇā hi caturdhātmānamātmanā |  
imāṃ vidyāmayīṃ mūrtiṃ vibhajāmi hitaiṣīṇī || 62 ||  
  
62. caturdheti | lakṣmīkīrtijayāmāyākhyāścatasro vidhā anantarādhyāye vakṣyante   
|  
  
vibhaktānāṃ tu mūrtīnāṃ manmayīnāṃ puraṃdara |  
vidhiṃ catasṛṇāṃ tvaṃ me yathāvacchrotumarhasi [c: jñātumarhasi] ||   
63 ||  
  
iti śrīpāñcarātrasāre [ā: śrīpañcarātra; B: śrīpāñcarātre]   
lakṣmītantre [F: lakṣmītantre sāre] rahasyaprakāśo nāma   
catuścatvāriṃśo'dhyāyaḥ || 44 ||  
p. 180)  
  
pañcacatvāriṃśo'dhyāyaḥ   
  
śrīḥ -   
  
ahaṃ nārāyaṇī devī pūrveṣāmapi pūrvajā |  
sākṣādbhagavato viṣṇorlakṣmīḥ śrīranapāyinī || 1 ||  
  
vibhajāmi svayā śaktyā caturdhātmānamātmanā |  
lakṣmīḥ kīrtirjayā māyā catasro mūrtayaśca tāḥ || 2 ||  
  
yā sā [F, ṅ: lakṣmīḥ parā śaktiḥ] śaktiḥ parā lakṣmīrahaṃtāhaṃ   
vimorhareḥ |  
vibhajantī svamātmānaṃ caturdhā jagato hite || 3 ||  
  
ahameva parāhaṃtā bhavāmi prathamā tanuḥ |  
lakṣmīrnāma mahābhāgā sarvaiśvaryaphalapradā || 4 ||  
  
kīrtirnāma dvitīyā me tanuḥ satkīrtidāyinī |  
jayā nāma tṛtīyā me tanurvijayadāyinī || 5 ||  
  
māyā nāma caturthī me sarvāścaryakarī tanuḥ |  
lakṣmīḥ kīrtirjayā māyetyevaṃ nārāyaṇāśrayāḥ || 6 ||  
  
nārāyaṇāśrayāyā me mūrtayaḥ paramojjvalāḥ |  
svaśaktinicayopetā nirākārāstu niṣkalāḥ || 7 ||  
  
sūryasya raśmayo yadvadūrmayaścāmbudheriva |  
sarvaiśvaryaprabhāve tu lakṣmīrlakṣmīpateḥ sthitā || 8 ||  
  
8. lakṣmīpateḥ sarvaiśvaryaṃ prabhāva ityādikaṃ lakṣmyāyattamityarthaḥ | na   
caitāvatā bhagavataḥ pāratantryaṃ nyūnatā vā | guṇāhito hyatiśayo guṇini   
prāśastyaṃ vardhayati | āhuścābhiyuktāḥ - svataḥ śrīstvaṃ viṣṇoḥ svamasi   
tata evaiṣa bhagavāṃstvadāyattarddhitve'pyabhavadaparādhīnavibhavaḥ | svayā   
dīptyā ratnaṃ bhavadapi mahārghaṃ na viguṇaṃ na kuṇṭhasvātantryaṃ bhavati ca   
na cānyāhitaguṇam || iti |  
  
nānāviśeṣalakṣmībhiḥ koṭisaṃkhyābhirāvṛtā |  
kīrtistathāvidhānaiva vibhinnā vigrahe vibhoḥ || 9 ||  
  
tannāsti yanna hi tayā vyāptaṃ sāmānyadehayā |  
yasya yatra ca yā kīrtiḥ svasāmarthyātprajāyate || 10 ||  
  
sā sā rūpaviśeṣo'syāḥ sāmānyātmana utthitā |  
jayā jayeśvarasyaivaṃ vyāptibhāvena saṃsthitā || 11 ||  
  
yā kācidvidyate māyā jagatyasmin surādiṣu |  
bhagavanmāyayodbhūtāṃ tāṃ māṃ viddhi sureśvara || 12 ||  
  
tadīyaṃ niṣkalaṃ rūpaṃ madīyaṃ ca vihāya vai |  
ko'smiṃstattvodadhau cāsti [F, ī: tattvodadhāvasti] caturdhā   
surasattama || 13 ||  
  
13. caturdhā vāsudevasaṃkarṣaṇādyātmanā lakṣmīkīrtyādyātmanā ca |  
  
bhagavacchaktibhiḥ samyagābhiryogavibhāvitāḥ |  
svālokajñānasāmarthyāt sākāratvamupāgatāḥ || 14 ||  
  
14. yogavibhāvitā lakṣmīkīrtyādayaḥ dhyātavyā ityanvayaḥ |  
  
dhyātavyāḥ sādhakaśreṣṭhairijyāḥ pūjyāśca siddhaye |  
tāsāṃ mamādibhūtāyā lakṣmyā mūrtiṃ [F: mūrtīḥ] niśāmaya || 15 ||  
  
15. prathamaṃ lakṣmīrūpamāha - tāsāmityādinā |  
  
saumyavaktrā saumyanetrā dvibhujā cārukuṇḍalā |  
padmagarbhopamā kāntyā mekhalādāmamaṇḍitā || 16 ||  
  
p. 181)  
  
śvetamālyāmbaradharā hārakeyūramaṇḍitā |  
sarvalakṣaṇasaṃpannā pīnatuṅgaghanastanī || 17 ||  
  
prabuddhotpalavistīrṇalocanā susmitānanā |  
caradvirephapaṭalatulyairyuktā [ī: cala-] tathālakaiḥ || 18 ||  
  
18. carantīti carāḥ | bhramaṇaśīlā ityarthaḥ |   
  
lalāṭe tilakaṃ citraṃ vahantī ca manoharam |  
āraktādhararatnā ca vaṃśamuktāphaladvijā || 19 ||  
  
ardhacandralalāṭā ca nīlakuñcitamūrdhajā |  
pāśāṅkuśadharā devī dharmakāmārthamokṣadā || 20 ||  
  
baddhapadmāsanā caiva makuṭottamaśobhitā |  
evaṃ dhyeyāhamīśānā lakṣmīvyūhasthitā satī || 21 ||  
  
mantramasyāḥ pravakṣyāmi taṃ me nigaditaṃ [ā: nigadataḥ] śṛṇu |  
tārikā nāma yadbījaṃ hṛdayaṃ tatparaṃ mama || 22 ||  
  
22. tārikā hrīṃmantraḥ |  
  
pūrvaṃ praṇavamādāya tadante tāṃ niyojayet |  
dvyakṣaraṃ tu tato lakṣmyai namaścānte niyojayet || 23 ||  
  
23-26. oṃ hrīṃ lakṣmyai namaḥ paramalakṣāvasthitāyai hrīṃ śrīṃ hrīṃ   
svāhā iti viṃśatyakṣaro mūrtimantraḥ |  
  
tataḥ paramaśabdaṃ tu tadante puruṣeśvaram |  
ānandinaṃ ca garuḍaṃ varuṇaṃ ca samuddharet || 24 ||  
  
sthitāyaipadamasyānte bhūyo maddhṛdayaṃ paṭhet |  
anubījaṃ tadante ca madbījaṃ punaruttamam || 25 ||  
  
vahnijāyāṃ tadante ca mūrtimantro mamedṛśaḥ |  
viṃśatyarṇaḥ smṛtaḥ so'yaṃ sākṣāllakṣmīsamāhvayaḥ || 26 ||  
  
aṅgamantraṃ nibodhāsyā yathāvad vṛtrasūdana |  
śāntamādāya tasyānte vinyaset puruṣeśvaram || 27 ||  
  
27-29. aṅgamantra iti | hṛdayādyaṅgamantra ityarthaḥ | mantrānuddharati   
- śāntamityādinā | ślraṃ ślriṃ ślruṃ śllraṃ ślreṃ ślroṃ ityetaiḥ   
pratyekaṃ ṭaṃ iti saṃyojanena mantrā uddhṛtā bhavanti |  
  
analaṃ tadadhaḥsthaṃ ca piṇḍametattrayaṃ smṛtam |  
ante yugādimāyojya [B, c: antaryāgādi] hyādyantasvaraṣaṭkayoḥ   
[B: hṛdyante-] || 28 ||  
  
candriṇaṃ vyāpinaṃ caiva sarveṣāmupari nyaset |  
viddhi ṣaḍ hṛdayādīni tānyastrāntāni vāsava || 29 ||  
  
lakṣmīsakhīnāmadhunā mantrānetānniśāmaya |  
satyaṃ tatsthaṃ varāhaṃ ca māyāntamamṛtaṃ [ī: māyāktaṃ-]   
tathā || 30 ||  
  
30. ṛddhiḥ vṛddhiḥ samṛddhiḥ vibhūtiriti catasro lakṣmīsakhyaḥ | tāsāṃ   
bījamantrāḥ ṛṃ vṛṃ siṃ viṃ iti pratyekaṃ ṭaṃ iti sahitāḥ |  
  
varuṇaṃ rāmayuktaṃ ca catvāro bījanāyakāḥ |  
candrī vyāpi kramādyojyau sarveṣāṃ mūrdhni vai tataḥ || 31 ||  
  
ṛddhirvṛddhiḥ samṛddhiśca vibhūtiśca sakhīgaṇaḥ |  
tāraṃ bījaṃ tataḥ saṃjñā svāhā cāsāṃ manuḥ smṛtaḥ || 32 ||  
  
32. oṃ ṛṃ ṭaṃ ṛddhyai svāhā ityādayo mantrāḥ |  
  
sakhyaścatasra etāḥ syurdvibhujāḥ saumyadarśanāḥ |  
padmakośapratīkāśāḥ śrīvṛkṣacamarāṅkitāḥ || 33 ||  
  
padmāsanopaviṣṭāśca prekṣamāṇā madānanam |  
evaṃ dhyeyāstu sakhyastāścaturo'nucarāñśṛṇu || 34 ||  
  
p. 182)  
  
avācyaḥ sumanaścaiva saubhāgyaśca tṛtīyakaḥ |  
caturthaḥ somanasthaśca catvāro'tudharā mama || 35 ||  
  
35. lakṣmyanucarā lāvaṇyādayaḥ |  
  
caturbhujāḥ saumyavaktrā nīlakośeyathāsamaḥ |  
daśadaḥ pañcakumbhau ca nalinīśva?jameva ca || 36 ||?  
  
svabhujaiḥ śubhaiḥ |?  
mantrānairvā pravakṣyāmi tattvatastannibodha me || 37 ||?  
  
viduvastvādirdevāḍhya somo'tha bhuvanasthitiḥ [B, ī: sthitaḥ] |?  
dvidhābhūtaṃ samādāya bhūcarābhyāṃ niyojayet || 38 ||  
  
38. anucaramantrā ucyante - vibudha ityādinā | lāṃ suṃ sauṃ sauṃ ṭaṃ iti   
bījamantrāḥ |  
  
candrivyāpisametāni smaredbījāni tattvataḥ |  
dvāraṃ bījaṃ tataḥ saṃjñā namaścānte manoḥ smṛtaḥ || 39 ||  
  
39. oṃ lāṃ ṭaṃ lāvaṇyāya namaḥ ityādayo mantrāḥ |  
  
etat sāṅgaparīvāraṃ lakṣmīrūpaṃ nidarśitam |  
kīrtyākhyāyā dvitīyāyā mūrte rūpādikaṃ śṛṇu [ā, ṅ: rūpādi   
tacchṛṇu] || 40 ||  
  
rūpeṇa sadṛśī lakṣmyā varṇataścampakaprabhā |  
śeṣe lakṣmīsamā rūpe mūrtimantrānnibodhame || 41 ||  
  
tāraṃ maddhṛdayaṃ paścāt karālo viṣṇusaṃyutaḥ |  
sragdharaścānalārūḍha aiśvaryaparibhūṣitaḥ || 42 ||  
  
42. oṃ hrīṃ krīṃ traiṃ namaḥ sadoditānandavigrahāyai hrīṃ krīṃ svāhā iti   
viṃśatyarṇo mantraḥ |  
  
namaḥ sadoditānandavigrahāyaipadaṃ tataḥ |  
madbījaṃ kamalārūḍhamanalaṃ viṣṇubhūṣitam || 43 ||  
  
vyāpinā ca samāyuktamante bījamidaṃ smaret |  
svāhāpadaṃ manuḥ so'yaṃ viṃśatyarṇastu kīrtitaḥ || 44 ||  
  
aṅgamantrānnibodhāya yadantyā me niśāmaya |  
karālamanalārūḍhaṃ kṛtvā saṃyojya pūrvavat || 45 ||  
  
45. aṅgamantrāḥ krāṃ krīṃ ityādikā lakṣmyā iva jñeyāḥ |  
  
ānandādyaiḥ svaraiścandrivyāpiyuktaiḥ śriyo yathā |  
aṅgamantrā ime kīrtiḥ sakhīrupamanūcchṛṇu || 46 ||  
  
46. sakhītyādi | sakhīḥ tāsāṃ rūpāṇiṃ manūṃśca ṣṛṇvityarthaḥ |  
  
dyutiḥ sarasvatī medhā śrutiḥ sakhya imāḥ smṛtāḥ |  
dvibhujā hemavarṇābhāḥ kīrtirūpāḥ smitānanāḥ || 47 ||  
  
supustakaṃ kare vāme dakṣiṇe cāmaraṃ kare |  
mantrān kīrtisakhīnāṃ tu gadantyā me niśāmaya || 48 ||  
  
madanaṃ cāmṛtaṃ caiva pradhānaṃ śaṃkaraṃ tathā |  
etān kṛtvānalārūḍhān māyayā paribhūṣayet || 49 ||  
  
49. madanamityādi | mrīṃ srīṃ mrīṃ śrīṃ ṭaṃ iti mantrāḥ |  
  
candriṇaṃ vyāpinaṃ dadyāt sakhīmantrānimān smaret |  
kīrteranucarāṇāṃ tu [B, c, F: ca] nāmarupādikaṃ śṛṇu || 50 ||  
  
vāgīśo jayadaścaiva [B, c, F: śramapadaścaiva] prasādastrāṇa   
eva ca |  
dhyeyāḥ kiṃśukavarṇābhāḥ kāntarūpā [B, F: kānti-]   
manoharāḥ || 51 ||  
  
51. kīrteranucarāḥ - vāgīśādayaḥ |  
  
śvetāmbarāścaturhastāḥ sarvābharaṇabhūṣitāḥ |  
vāmadakṣiṇahastābhyāṃ mukhyābhyāṃ teṣu cintayet || 52 ||  
  
śaṅkhaminduśatābhaṃ ca kadambākhyaṃ mahādrumam |  
sapuṣpaṃ ṣaṭpadopetamaparābhyāṃ nibodha me || 53 ||  
  
pūrṇacandropamaṃ vāme darpaṇaṃ dakṣiṇe kare |  
mayūravyajanaṃ śubhraṃ dadhataścārulocanāḥ || 54 ||  
  
p. 183)  
  
varāhamādidevāḍhyamaprameyaṃ ca kevalam |  
pavitramanalārūḍhaṃ sragdharaṃ ca tathāvidham || 55 ||  
  
55. varāho vakāraḥ | pavitraṃ pakāraḥ | sragdharaḥ takāraḥ |  
  
ādidevānvitaṃ kṛtvā teṣāmūrdhvaṃ suyojayet [ā, ṅ: mūrdhasu   
yojayet] |  
candriṇaṃ vyāpinaṃ cānte mantrā anucarāśritāḥ || 56 ||  
  
kīrterdvitīyamūrtervai kramo'yaṃ parikīrtitaḥ |  
rūpādikaṃ tṛtīyāyā jayāyā me niśāmaya || 57 ||  
  
rūpeṇa sadṛśī lakṣmyā jayā paramaśobhanā |  
tāraśca tārikā caiva janmahantā caturgatiḥ || 58 ||  
  
58. tāraḥ praṇavaḥ | tārikā hrīṃ mantraḥ | janmahantā jakāraḥ | caturgatiḥ   
yakāraḥ |  
  
ādidevānvitaḥ paścāt sa evaiśvaryasaṃyutaḥ |  
tāramādāya [ā, B, F: naram-] tasyānte kālaṃ   
saparameśvaram || 59 ||  
  
59. kālaḥ makāraḥ | parameśvaraḥ visargaḥ |  
  
vyāpako janmahantā sarāmo'tha sragdharastathā |  
ādidevānvito dhartā pradhānaśca tathāvidhaḥ || 60 ||  
  
60. vyāpakaḥ akāraḥ | rāmaḥ ikāraḥ | dhartā dhakāraḥ | pradhānaḥ makāraḥ |   
  
varuṇo'thāmṛtasthaśca dhanvī rāmavibhūṣitaḥ |  
vairājaścādidevāḍhyaḥ śaṅkha aiśvaryabhūṣitaḥ || 61 ||  
  
61. dhanvī thakāraḥ | vairājaḥ takāraḥ | śaṅkha yakāraḥ |   
  
tārikā śāśvato'śeṣabhuvanādhāraviṣṇumān |  
vyomeśabhūṣitaścātha vahnipatnī tataḥ param || 62 ||  
  
62. śāśvataḥ jakāraḥ | viṣṇu ikāraḥ | vyomeśaḥ anusvāraḥ | vahnipatnī   
svāhākāraḥ |  
  
jayāyā mūrtimantro'yamaṅgamantrān nibodha me |  
janmahantāramādāya kālapāvakabhūṣitam || 63 ||  
  
63. kālapāvakaḥ rephaḥ |  
  
svarairvibhūṣayet prāgvaccandrivyāpisamanvitaiḥ |  
aṅgāni hṛdayādīni jayāyāstāni saṃsmaret || 64 ||  
  
jayantī vijayā caiva tṛtīyā cāparājitā |  
siddhiścaturthī vijñeyā jayāsakhya imāḥ smṛtāḥ || 65 ||  
  
ajitaṃ viṣṇusaṃyuktaṃ varuṇaṃ [ā: siddhasaṃyutam; c: ceddhasaṃjñitam; F:   
cendrasaṃyutam] ceddhasaṃyutam |  
kevalavyāpakaṃ caiva somamiṣṭavibhūṣitam || 66 ||  
  
66. ajitaḥ jakāraḥ | varuṇaḥ vakāraḥ | iddhaḥ ikāraḥ | somaḥ sakāraḥ | iṣṭaḥ   
ikāraḥ |  
  
candrivyāpisamāyuktaṃ kṛtvā saṃyojya saṃjñayā |  
svāhāmante samāyojya sakhīmantrānimān smaret || 67 ||  
  
[c and ṅ: omit three lines from here; ā: kundakuḍmalavarṇābhāḥ   
prasannavadanekṣaṇāḥ | pītāmbaradharāḥ sarvāḥ prasannamukhapaṅkajāḥ ||]   
nīlanīradavarṇābhāḥ prasannavadanekṣaṇāḥ |  
pītāmbaradharāḥ sarvāḥ sakhyaḥ kanakakuṇḍalāḥ || 68 ||  
  
68. jayāsakhīnāṃ rūpamāha - nīledyātinā |  
  
[F: omits this line] sitacāmarahastāśca citravetralatākarāḥ |  
nirīkṣamāṇā vadanaṃ jayāyā ajitasya ca || 69 ||  
  
pratāpī jayabhadraśca tṛtīyastu mahābalaḥ |  
utsāhaśceti vargo'yaṃ jayānucarasaṃjñitaḥ || 70 ||  
  
70. jayānucarā ucyante - pratāpītyādinā |  
  
raktāmbaradharāḥ sarve caturhastā mahābalāḥ |  
dhanurbāṇakarāścaiva gadācakradharāstathā || 71 ||  
  
71. jayānucarāṇāṃ rūpamāha - raktetyādi |  
  
itthaṃ te'nucarā jñeyāḥ [ā, B: dhyeyāḥ] puṣpābharaṇabhūṣitāḥ |  
padmanābho'nalārūḍho'jitaḥ kālastathaiva ca || 72 ||  
  
72. padmanābhaḥ pakāraḥ | ajitaḥ jakāraḥ | kālaḥ makāraḥ | uddāmaḥ ukāraḥ |  
  
p. 184)  
  
uddāmaśca sureśaite candrivyāpivibhūṣitāḥ |  
praṇavādyā namo'ntāśca saṃjñayā ca samanvitāḥ || 73 ||  
  
jayānucaramantrāste vijñeyā vṛtrasūdana |  
ayaṃ tṛtīyamūrterme jayāyā vidhiradbhutaḥ || 74 ||  
  
caturthyāḥ saṃvidhānaṃ me māyāmūrterniśāmaya |  
sarvāścaryakarī devī devadevasya śārṅgiṇaḥ || 75 ||  
  
māyā nāma mahāśaktisturīyā me tanuḥ parā |  
rūpeṇa sadṛśī lakṣmyā mūrtimantraṃ niśāmaya || 76 ||  
  
ādāya tārakaṃ pūrvaṃ tārikāṃ tadanu smaret |  
māyāyai ca namaḥ paścāt kāla odanasaṃsthitaḥ || 77 ||  
  
77. odanaḥ okāraḥ |  
  
vāmabhrūsaṃyutaḥ sūryaḥ sragdharo viṣṇubhūṣitaḥ |  
kevalo'sau narāntyo'tha madano gopanānvitaḥ || 78 ||  
  
78. naraḥ nakāraḥ | madanaḥ makāraḥ | gopanaḥ ākāraḥ |  
  
puṇḍarīko'nalārūḍho rāmavāṃstadanantaram |  
tālalakṣmādidevāḍhyaḥ śaṅkha aiśvaryasaṃyutaḥ || 79 ||  
  
79. puṇḍarīkaḥ śakāraḥ | tālalakṣmā takāraḥ |  
  
tataḥ kālo'nalārūḍho māyāvyāpisamanvitaḥ |  
māyābījamidaṃ divyaṃ tārikordhvasthitaṃ smaret || 80 ||  
  
vahnijāyā tadante syādviṃśatyarṇo manuḥ smṛtaḥ |  
aṅgānyasya pravakṣyāmi tāni me tvaṃ niśāmaya || 81 ||  
  
māyābījaṃ samādāya gopanādyaiḥ svaraiḥ kramāt |  
vibhedya pūrvavat kāryā hyaṅgakḷptirvipaścitā || 82 ||  
  
mohinī bhrāmaṇī durgā preraṇī ca sureśvara |  
māyāsakhyaścatasrastā vijñeyā ratnabhāsurāḥ || 83 ||  
  
lāvaṇyena ca vīryeṇa saundaryeṇa ca tejasā |  
māyātulyā imā devyaḥ sitavastrānulepanāḥ || 84 ||  
  
cāmarāṅkuśahastāśca baddhapadmāsanasthitāḥ |  
mantrānāsāṃ pravakṣyāmi śṛṇu tvaṃ balasūdana || 85 ||  
  
pradhāna odanārūḍho dhruvo rephādidevavān |  
madano bhuvanārūḍho yo'nalaiśvaryasaṃyutaḥ || 86 ||  
  
86. dhruvaḥ bhakāraḥ | bhuvanam ukāraḥ |  
  
candrivyāpiyutā hyete sarve praṇavapīṭhagāḥ |  
saṃjñāsvāhāyujo māyāsakhīmantrā ime smṛtāḥ || 87 ||  
  
māyāmayo mahāmohaḥ śambaraśca kalīśvaraḥ |  
catvāro'nucarā ete kākālikajjalopamāḥ || 88 ||  
  
caturbhujā mahākāyāḥ saumyavaktrāḥ smitānanāḥ |  
keyurābharaṇopetāḥ pītakauśeyavāsasaḥ || 89 ||  
  
hāranūpurasaṃyuktā nānākusumabhūṣitāḥ |  
tuṣāradhūlidhavalāḥ khaḍgapāśakarodyatāḥ || 90 ||  
  
bāṇaṃ kārmukamanyasminnātapatraṃ karadvaye |  
pradhāno gopanopetaḥ kevalastadanantaram || 91 ||  
  
śankaraḥ kevalaścaiva kevalaḥ kamalastathā |  
candrī vyāpī ca sarveṣāṃ kramānmūrdhasu vinyaset || 92 ||  
  
tārakādyā namo'ntāśca saṃjñayā ca samanvitāḥ |  
mantrā māyāmayādīnāṃ caturṇāṃ balasūdana || 93 ||  
  
sarveṣāmaṅgamantrāṇāṃ dhyānaṃ sāmānyamīritam |  
mudrāścāṅgasametānāṃ devānāmapi vāsava || 94 ||  
  
yāḥ purastānmayā proktā darśayettā yathāyatham |  
ekaikaśaḥ samastā vā devīretā bhajannaraḥ || 95 ||  
  
yathāmati yathotsāhaṃ yujyate parayā śriyā |  
etāścatasrastanvyo me bhagavatkiraṇātmikāḥ || 96 ||  
  
p. 185)  
  
yābhiḥ sa bhagavān devaḥ pūrṇarūpo'vatiṣṭhate |  
ekaikasyā asaṃkhyātāḥ śaktayastattadātmikāḥ || 97 ||  
  
anantaparivārāstā iti śaktimayaṃ jagat |  
āsāṃ catasṛṇāmekāṃ śaktīnāṃ parameśvarīm || 98 ||  
  
mūlabhūtāṃ parāhaṃtāṃ viṣṇostaddharmadharmiṇīm |  
sarvaśaktimayīṃ tāṃ māṃ śakticakrasya nāyikām || 99 ||  
  
prakāśānandayorantaranusyūtāmanusmaret |  
agnīṣomadvayāntaḥsthāṃ madhyamārgānuvartinīm || 100 ||  
  
aparācyā manovṛttyā [F: omits four quarters from here] manvīta   
matimānnaraḥ |  
astamānāyya sauṣumne mārge sūryaniśākarau || 101 ||  
  
aparācīnayā vṛttyā kurvīta mayi saṃsthitim |  
  
śakraḥ -   
  
devadevamaye devi sarasīruhasaṃsthite || 102 ||  
  
mudrā devīsakhīnāṃ ca kiṃkarāṇāṃ ca me vada |  
  
śrīḥ -  
  
devīnāṃ darśitāḥ mudrāḥ puraiva balasūdana || 103 ||  
  
tatsakhīnāmidānīṃ tu ṣoḍaśānāṃ nibodha me |  
saṃmukhau tu karau kṛtvā suspaṣṭau suprasāritau || 104 ||  
  
kaniṣṭhānāmikābhyāṃ vai yugalaṃ yugalaṃ haret |  
melayennakhadeśācca yathā syādekapiṇḍavat || 105 ||  
  
aṅgulībhiścatasṛbhiḥ pāṇimadhye nirāśrayam |  
aṅguṣṭhau daṇḍavatkṛtvā prāntalagnau prasāritau || 106 ||  
  
aṅgulīnāṃ catasṛṇāṃ viśrāntau codarāvadheḥ |  
sarpakuṇḍalavatkṛtvā prayatnāttarjanīdvayam || 107 ||  
  
prasārya cāgrato lagne madhyame dve sureśvara |  
kanīyasyau ṛjūbhūte samārabhya karadvayam || 108 ||  
  
kuryāccaivātisaṃlagnaṃ maṇibandhāvasānataḥ |  
īṣadaṅguṣṭhamūle tu maṇibandhaṃ karadvayāt || 109 ||  
  
kuryādvikasitaṃ caiva mudraiṣā balasūdana |  
mahāyonyabhidhānā ca trilokajananī parā || 110 ||  
  
vaśīkuryājjagat sarvaṃ kāmato yadi yojitā |  
atrānuṣṭhānayattā strī baddhvā dūrāt pradarśayet || 111 ||  
  
munīnāṃ gatasaṅgānāṃ kṣobhaṃ janayate kṣaṇāt |  
puruṣo'trābhiyukto vā darśayedvanitāsu ca || 112 ||  
  
nivṛttakāmadharmāsu cābalāsvathavā muneḥ |  
kṣubhyantyamadanāstāśca sakāmāyāstu kā kathā || 113 ||  
  
eṣā sādhāraṇī mudrā sarvāsāmapi vāsava |  
vakṣye'thānucarāṇāṃ tu ṣoḍaśānāṃ samāsataḥ || 114 ||  
  
pṛṣṭhalagnau karau kṛtvā mokṣayettadanantaram |  
pradeśinīyugaṃ caiva kaniṣṭhāyugalaṃ tathā || 115 ||  
  
adhomukhaṃ tu suspaṣṭaṃ tābhyāṃ madhyaṃ [c, F: madhyāṃ]   
mahāmate |  
kaniṣṭhikādvayaṃ lagnaṃ viralaṃ tarjanīyugam || 116 ||  
  
madhyamānāmikāyāṃ tu yugmaṃ yugmaṃ tu dhārayet |  
ekalagnaṃ nakhoddeśādyāvatparva [ā: padmaṃ] tu madhyamam || 117 ||  
  
ūrdhvavaktraṃ suraśreṣṭha samena dharaṇena tu |  
suspaṣṭau lambamānau cāpyaṅguṣṭhau cāpyadhomukhau || 118 ||  
  
parasparaṃ tu dūrasthau mudraiṣā sarvakāmadā |  
svasvamantrayutā kāryā sarveṣāmiyamekikā || 119 ||  
  
p. 186)  
  
sādhāraṇyāvime prokte mudre sakhyanucāriṇām |  
itthaṃ saparivārābhistāṃ māṃ catasṛbhiryutām || 120 ||  
  
120. catasṛbhiriti | lakṣmīkīrtijayāmāyābhirityarthaḥ |  
  
vibhūtibhirupāsyaivaṃ māmevānte samaśnute |  
vibhūtayo hyanantā me tattvatāttvikasaṃśrayāḥ || 121 ||  
  
koṭikoṭiparīvārā ekaikāstāśca vāsava |  
etāḥ pradhānabhūtāstāścatasraḥ parikīrtitāḥ [B, c: te ca kīrtitāḥ] ||   
122 ||  
  
iti me mūrtimantrāṇāmaṅgamantrādibhiḥ saha |  
kathitaste samuddeśaḥ sādhanādīni me śṛṇu || 123 ||  
  
iti śrīpāñcarātrasāre [ā: śrīpañcarātra; B: śrīpāñcarātre]   
lakṣmītantre mūrtiprakāśo nāma pañcacatvāriṃśo'dhyāyaḥ || 45 ||  
p. 187)  
  
ṣaṭcatvāriṃśo'dhyāyaḥ  
  
śrīḥ -  
  
anukrameṇa deveśa lakṣmyādīnāṃ ca sādhanam |  
vividhāni ca karmāṇi tanmantrebhyo'vadhāraya || 1 ||  
  
1. ādiśabdena kīrtijayāmāyā gṛhyante |  
  
caturaśraṃ caturdvāraṃ kṛtvā pūrvoditaṃ puram |  
tanmadhye'ṣṭadalaṃ padmaṃ likhecchuklāruṇaprabham || 2 ||  
  
2. puranirmāṇamāha - caturaśramityādinā |  
  
sitāni caturālikhya koṇeṣu svastikāni ca |  
vyāpakatvena tu purā maṇibandhamukhāditaḥ || 3 ||  
  
vinyasya mūlamantraṃ ca haste dehe ca kevalam |  
paścādādau ca [B, c: tu] hastābhyāṃ lakṣmīmantraṃ tathā nyaset ||   
4 ||  
  
tadaṅgāni ca vinyasya haste dehe yathā purā |  
tasyānugacatuṣkaṃ yaddevīnāṃ tadanu nyaset || 5 ||  
  
5. anugeti | ṛddhyādicatuṣkamantramityarthaḥ |  
  
pradeśinyādito hastadvaye tadanu vigrahe |  
uttamāṅge tu hṛnmadhya [B; bhrūmadhye] ūrvorjānudvaye tathā || 6 ||  
  
lāvaṇyādyāṃśca caturo hyanāmādi [c, ṅ: anāmādau] karadvaye |  
aṅguṣṭhāntaṃ ca vinyasya haste dehe ca vāsava || 7 ||  
  
7. anucaramantrāṇāṃ nyāsamāha - lāvaṇyādyāniti |  
  
dakṣiṇe ca tathā vāme skandhe pakṣadvaye tataḥ |  
nyāsaṃ kṛtvā yathānyāyaṃ śrīkāmo'tha yajeddhṛdi || 8 ||  
  
layayāgaprayogeṇa lakṣmīmantraṃ tu kevalam |  
kṛtvāvalokanādyaṃ tu tato bāhye tu vinyaset || 9 ||  
  
mūrtimantrayutaṃ mūlaṃ karṇikopari vāsava |  
sakalākaladehaṃ ca sarvamantrānvitaṃ vibhum || 10 ||  
  
10. karṇikoparīti | aṣṭadalapadmakarṇikoparītyarthaḥ | akalo niṣkalaḥ |  
  
tadutsaṅgagatāṃ lakṣmīṃ svamantreṇāvatārya ca |  
pūrvoktadhyānasaṃyukto bhogamokṣaprasiddhaye || 11 ||  
  
tadāgneye tadīśāne yātavīye'tha vāyave |  
catvāri hṛdayādīni netraṃ kesarasaṃtatau || 12 ||  
  
tadagre dakṣiṇe pṛṣṭhe vāmapārśve kramānnyaset |  
catuṣṭayaṃ tu ṛddhyādyaṃ dvibhujaṃ tu tathākṛti [c: yathākṛti] ||   
13 ||  
  
padmagaurapratīkāśaṃ [c: piñcha-] śrīvṛkṣacamarāṅkitam |  
padmāsanenopaviṣṭaṃ prekṣamāṇaṃ tadānanam || 14 ||  
  
svastikānāṃ tadīśādikoṇasthāne niveśya tu |  
lāvaṇyādyacatuṣkaṃ tu saumyavaktraṃ caturbhujam || 15 ||  
  
nīlakauśeyavasanaṃ padmakumbhakarānvitam |  
nalinīdhvajahastaṃ ca saphalāmalavṛkṣadhṛt || 16 ||  
  
p. 188)  
  
dvāreṣvastraṃ caturdikṣu nyasya pūjya yathā purā |  
mūlamantrayutāṃ devīṃ lakṣmīṃ tridaśanandana || 17 ||  
  
mudrāśca darśayet sarvā yatra yatra hi yāḥ smṛtāḥ |  
japtvā kṛtvā tato homaṃ saghṛtaistu tilākṣataiḥ || 18 ||  
  
sāmalaiḥ śrīphalaiścaiva sati lābhe [ā, c: satilaiścaiva] tu   
paṅkajaiḥ |  
[B, c: omit three lines from here] yathāśakti hyasaṃkhyaistu homānte   
vṛtrasūdana || 19 ||  
  
lakṣmīrūpastato bhūtvā sādhakaḥ kṛtaniścayaḥ |  
japellakṣāṇi vai pañca śuddhāhāro jitendriyaḥ || 20 ||  
  
homaṃ kuryājjapānte tu kramādbilvāmalāmbujaiḥ |  
yathāśakti hyasaṃkhaistu ayutāyutasaṃkhyayā || 21 ||  
  
dadāti darśanaṃ [B, c: tatra] śakra homānte parameśvarī |  
putra siddhāsmi te brūhi yatte manasi cepsitam [ā, B, c: ceṣṭitam]   
|| 22 ||  
  
kuru kāryāṇyabhiṣṭāni manmantreṇākhilāni ca |  
adya prabhṛti niḥśaṅko dvandvopadravavarjitaḥ || 23 ||  
  
evamuktvā tu sā devī yāti yatrāgatāśu vai |  
tataḥ karmāṇi vai kuryāllakṣmyā anumate mama || 24 ||  
  
sa eṣa tuṣṭo'bhīṣṭaṃ tu śriyaṃ dadyādyathārthinām |  
saṃkruddho nirdhanaṃ kuryādvāṅmātreṇa dhaneśvaram || 25 ||  
  
śulbaṃ kuryāt sakṛddhyāyan mantrajāpācca hāṭakam |  
pūrayitvāmbhasā kumbhaṃ kṣīreṇa madhunāthavā || 26 ||  
  
nidhāya dakṣiṇe haste vāmaṃ tadupari nyaset |  
śatamaṣṭādhikaṃ mantraṃ japeddhyānasamanvitam || 27 ||  
  
rasendrābhiniveśastho hyekacittaḥ samāhitaḥ |  
rasendratvaṃ samāyāti tatkumbhe tvāhṛtaṃ jalam || 28 ||  
  
saraso lakṣavedhī syācchastrādīnāṃ puraṃdara |  
karoti kāyamamaraṃ jarārogavivarjitam || 29 ||  
  
aṅguṣṭhākāramātraṃ tu purā pāṣāṇamāharet |  
dakṣiṇodarahastena vāmena badarīsamam || 30 ||  
  
abhimantrya tu tau muṣṭī dve śate ṣoḍaśādhike |  
dakṣiṇasthaṃ tu pāṣāṇaṃ ratnatvamupayāti ca || 31 ||  
  
vāme muktāphalatvaṃ ca mahāmūlye tu te ubhe |  
yadyadicchati jātyā vai tattadratnaṃ bhavettadā || 32 ||  
  
tathā [B, c, F: yathā] muktāphalaṃ tattat pratibhāti karoti ca |  
gogajāśvasamudbhūtamasthi cādāya pāṇinā || 33 ||  
  
śatārdhaṃ mantritaṃ kṛtvā [ā, ṅ: prāṇayuktaṃ bhaveddhi tat]   
pravālatvaṃ prayāti tat |  
śatābhimantritaṃ kṛtvā trapu sīsaṃ tathāyasam || 34 ||  
  
34. kṛtveti | dhārayati cediti śeṣaḥ |  
  
jāyate kaladhautaṃ tu rajataṃ vātinirmalam |  
yadyad gṛhītvā devendra yaṃ yaṃ dhātuṃ samīhate || 35 ||  
  
kṛddho vā parituṣṭaśca tattat kuryāttu so'nyathā |  
evamaśmamayānāṃ tu anyatvamupapadyate || 36 ||  
  
p. 189)  
  
yā yā manasi vai yasya vibhūtiḥ pratibhāti ca |  
tāṃ tāṃ dadāti tasyāśu dhanadhānyagavādikām || 37 ||  
  
likhitvā bhūrjapatre tu [ṅ: omits this and the next quarter]   
yāganyāsakrameṇa tu |  
rocanākuṅkumābhyāṃ tu saṃdhārayati yaḥ sadā || 38 ||  
  
38. rocanākuṅkumābhyāmiti | likhitveti pūrveṇānvayaḥ |  
  
suvarṇaveṣṭitaṃ cāṅge lakṣmīmantraṃ śatakrato |  
tasyāyuṣo bhaved vṛddhiḥ sarvatra vijayī mahān || 39 ||  
  
prāpnuyānmahatīṃ pūjāṃ yatra yatra ca saṃviśet |  
idamārādhanaṃ proktaṃ śrīkāmānāṃ viśeṣataḥ |  
lakṣmyāstridaśaśārdūla mama yā prathamā tanuḥ || 40 ||  
  
iti śrīpāñcarātrasāre [ā: śrīpañcarātra; B: śrīpāñcarātre]   
lakṣmītantre lakṣmīmantrasiddhiprakāśo [ā, ṅ: omit lakṣmīmantra]   
nāma ṣaṭcatvāriṃśo'dhyāyaḥ || 46 ||  
p. 190)  
  
saptacatvāriṃśo'dhyāyaḥ  
  
śrīḥ -  
  
vyūhānāṃ prathamā lakṣmīrmatsaṃjñaivoditā hi yā |  
tasyāḥ siddhiriyaṃ proktā dvitīyāyā niśāmaya || 1 ||  
  
nyāsopāyaṃ padmayāgaṃ sarvaṃ vidhdi puroditam |  
pūrvoktaṃ maṇḍalaṃ kṛtvā sitapītaṃ tadantare || 2 ||  
  
kintu vai paṅkajaṃ kuryādvinyasettadanantaram |  
vibhorutsaṅgagāṃ kīrtiṃ hṛdādīni yathā purā || 3 ||  
  
kramāddhyānaṃ sakhīnāṃ ca yathā tadavadhāraya |  
dvibhujā hemavarṇā ca [ṅ: omits this and the next quarter] kīrtirūpā   
smitānanā || 4 ||  
  
supustakaṃ kare vāme dakṣiṇe cāmaraṃ kare |  
dhyāyet kiṃśukavarṇābhaṃ kāntarūpaṃ manoramam [c: haram] || 5 ||  
  
tatrānugacatuṣkaṃ tu caturhastaṃ sitāmbaram |  
vāmadakṣiṇahastābhyāṃ mukhyābhyāṃ teṣu cintayet || 6 ||  
  
śaṅkhaminduśatābhaṃ ca kadambākhyaṃ mahādrumam |  
sapuṣpaṃ ṣaṭpadopetamaparābhyāṃ nibodha me || 7 ||  
  
pūrṇacandropamaṃ vāme darpaṇaṃ dakṣiṇe kare |  
mayūravyajanaṃ śubhraṃ dhyātvaivaṃ darśayettataḥ || 8 ||  
  
mudrāḥ sarvāḥ pratisvaṃ yāḥ sādhakaḥ pūjayettataḥ |  
arghyapuṣpādinā samyagjaptvā śaktyātha homayet || 9 ||  
  
tilāni cājyasiktāni gandhaśālyanvitāni ca |  
devīrūpaṃ tu homānte kṛtvā puṣpāñjanāmbaraiḥ || 10 ||  
  
ekānte vijane sthitvā maunī mūlaphalāśanaḥ |  
japellakṣatrayaṃ mantraṃ [B, F: mantrī] japānte homamācaret || 11 ||  
  
lakṣaikasaṃkhyaṃ devendra taṇḍulaistilamiśritaiḥ |  
kāpilena ghṛtenaiva tādṛkkṣīrayutena ca || 12 ||  
  
ekaikaṃ ca hṛdādīnāṃ sahasraṃ cātha homayet |  
dadyātpūrṇāhutiṃ paścāt kṣīreṇājyānvitena ca || 13 ||  
  
patitāyāṃ tu pūrṇāyāmāyāti parameśvarī |  
sādhu sādhviti vai brūte sthitvāgre sādhakasya tu || 14 ||  
  
ehyehi paramaṃ dhāma tyajedaṃ bhautikaṃ puram |  
upabhuṅkṣvāmarān bhogān martyamadhyagato'pi ca || 15 ||  
  
madīyenākhilaṃ karma mantreṇa kuru sādhaka |  
evamuktvā tu sā devī gaganaṃ ca vrajettataḥ || 16 ||  
  
sādhakaḥ kīrtimantreṇa kuryāt karma yathepsitam |  
dadāti yasya yatkiṃcittattasyāpyakṣayaṃ bhavet || 17 ||  
  
tenāsau labhate kīrtiṃ yāvaccandrārkatārakam |  
[B, c: omit three lines from here] pracaṇḍānāṃ manuṣyāṇāṃ   
madhyastho yadi budhyate || 18 ||  
  
vakti saṃsadi vā kiṃcit prāpnuyādvipulaṃ yaśaḥ |  
abhibhūya janān sarvānutkṛṣṭatvaṃ prapadyate || 19 ||  
  
japtvā siddhānnabhāṇḍaṃ tu svalpakāle'nnasaṃkaṭe |  
yadecchati janānāṃ tu yathecchamaśanaṃ bhavet || 20 ||  
  
dadāti cākṣayaṃ tasya saptāhamaniśaṃ yadi |  
prāpnuyānmahatīṃ kīrtiṃ yāvadābhūtasaṃplavam || 21 ||  
  
subhikṣe lavamātraṃ tu ādāya kanakasya ca |  
parijapya sahasraṃ tu vidhinā paritaḥ sthitam || 22 ||  
  
p. 191)  
  
prayāti tat prabhūtatvaṃ dīyate'rthijanasya ca |  
avyucchinnaṃ dvisaptāhaṃ saṃśayaṃ nādhigacchati || 23 ||  
  
tenāsau mahatīṃ kīrtiṃ prāpnuyāllokasatkṛtām [B, F: viśrutām] |  
ādāya toyakalaśaṃ nāgendrabhavanahradāt || 24 ||  
  
prayāyānmarubhūmiṃ vai tatra nimne tu bhūtale |  
nikṣipet parvatāgre vā sahasraparimantritam || 25 ||  
  
sa pannageśvarastatra parivārasamanvitaḥ |  
rakṣannudakamātiṣṭhedyāvattiṣṭhati medinī || 26 ||  
  
tenāsau mahatīṃ loke kīrtimāpnoti vāsava |  
kāle tu bījarohī ca yadi devo na varṣati || 27 ||  
  
ādāya mṛtkaṇaṃ haste taṭākajalamarditam |  
tanmadhyasthaṃ ca vā klinnaṃ [B: kumbhaṃ] parijapya śatatrayam || 28 ||  
  
mukhavātaistu saṃtaptaṃ kṛtvā kīrtimanuṃ smaret [B, F:   
kīrtimanusmaret] |  
prakṣipedgagane tadvai meghatvaṃ pratipadyate || 29 ||  
  
pūrayenmedinīṃ [ā, B: pūrayan-] sarvāṃ jalena jaladastu saḥ |  
tadājñayā vasettāvattasmin deśe sa megharāṭ || 30 ||  
  
varṣaṃstadupayogyaṃ ca yāvat saṃpadyate jalam [ṅ: akhilam] |  
tenāsau mahatīṃ kīrtiṃ prāpnuyācca trilokagām || 31 ||  
  
saṃpādayati tattasya yasya yanmanasepsitam |  
prabhāvaṃ mantrarājasya kīrtyākhyasya surottama || 32 ||  
  
likhitaṃ pūrvavadbaddhvā haste vā dakṣiṇe kare |  
prāpnuyānmahatīṃ kīrtiṃ [F: omits eight quarters from here]   
pūjāmṛddhiṃ sarasvatīm || 33 ||  
  
etat saṃkṣepataḥ proktaṃ kīrtermantrasya vāsava |  
dvitīyāyā vidhānaṃ me tanvāstanubhṛtāṃ vara || 34 ||  
  
etadvidhānamātiṣṭhan kīrtimantrasya śobhanam |  
prāpnuyādvimalāṃ kīrtiṃ saṃtaterapi bhūtidām || 35 ||  
  
iti śrīpāñcarātrasāre [ā: śrīpañcarātra; B: śrīpañcarātre]   
lakṣmītantre kīrtimantrasiddhiprakāśo nāma saptacatvāriṃśo'dhyāyaḥ || 47 ||  
p. 192)  
  
aṣṭacatvāriṃśo'dhyāyaḥ  
  
śrīḥ -  
  
vidhiṃ tṛtīyatanvā me jayāyā vṛtrasūdana |  
śṛṇu siddhiprakāraṃ ca siddhasaṃghairabhiṣṭutam || 1 ||  
  
kṛtvā tu pūrvavannyāsamiṣṭvā ca hṛdaye jayām |  
maṇḍalaṃ pūrvavat kṛtvā tanmadhye paṅkajaṃ likhet || 2 ||  
  
nīlotpalāmatulyena rajasā ca supatrakam |  
tatrotsaṅgagatāṃ viṣṇorhṛdayādyojayejjayām || 3 ||  
  
karṇikopari mantrāṃśca nyaset pūrvakrameṇa tu |  
kiṃtu dhyānāni sarveṣāṃ yathāvadavadhāraya || 4 ||  
  
nīlanīradavarṇāśca prasannavadanekṣaṇāḥ |  
pītāmbaradharāḥ sarvāḥ sakhyaḥ kanakakuṇḍalāḥ || 5 ||  
  
sitacāmarahastāśca citravetralatodyatāḥ |  
nirīkṣamāṇā vadanaṃ jayāyā ajitasya ca || 6 ||  
  
kudakuḍmalavarṇābhāḥ prasannamukhapaṅkajāḥ |  
raktāmbaradharāścaiva caturhastā mahābalāḥ || 7 ||  
  
dhanurbāṇakarāścaiva gadācakrakarānvitāḥ |  
catvāro'nucarā dhyeyāḥ puṣpābharaṇabhūṣitāḥ || 8 ||  
  
sarvāśca darśayenmudrāḥ pratisvaṃ yāḥ prakīrtitāḥ |  
pūjayecca tato bhaktyā homaṃ kuryādanantaram || 9 ||  
  
tilaiḥ siddhārthakopetairhaviṣā gulgulena [F: guggulena] ca |  
homāvasāne mantrī svaṃ kṛtvā rūpaṃ jayātmakam || 10 ||  
  
jayāhamiti vai buddhvā cetasopasthitaṃ mahat |  
tīrasthānaṃ samāsādya niḥśaṅkaṃ janavarjitam || 11 ||  
  
varmaṇāstreṇa [ṅ: varmāstreṇa ca] digbandhaṃ kṛtvā   
duṣṭanibarhaṇam |  
prārabheta japaṃ paścāt payo'nnaphalabhuk sadā || 12 ||  
  
praṇipatya hariṃ bhaktyā prāk svamantreṇa vāsava |  
ekāntaśīlo laghvāśī maunī dhyānaparāyaṇaḥ || 13 ||  
  
japellakṣacatuṣkaṃ tu japānte homamācaret |  
samit prādeśamātrā tu raktacandanasaṃbhavā || 14 ||  
  
tāsāmayutamavyagro gṛtāktānāṃ tu homayet |  
siddhārthairniyute dve ca madhumiśrairmahāmate || 15 ||  
  
ayutaṃ niyutaṃ cātha juhuyādasitaistilaiḥ |  
madhutritayasaṃyuktairante pūrṇāhutitrayam || 16 ||  
  
madhukṣīraghṛtaiḥ śakra krameṇa parihomayet |  
tato bhagavatī devī samāyāti jayā svayam || 17 ||  
  
siddhāsmīti ca te putra manmantreṇa samācara |  
yadabhīṣṭaṃ tu vai kāryaṃ niḥśaṅko vigatajvaraḥ || 18 ||  
  
ityuktvādarśanaṃ yāti śaktirnārāyaṇātmikā |  
tataḥ karmāṇi kurvīta vividhāni tvanekaśaḥ || 19 ||  
  
loke'smin yānyabhīṣṭāni svātmanaśca parasya vā |  
tatrāpyuddeśato vakṣye śṛṇu tattvena vajradhṛt || 20 ||  
  
jvālāvadrasanāṃ dhyāyeddevīmantreṇa sādhakaḥ |  
udgrāhayati vai yasya yasmin yasmin hi vastuni || 21 ||  
  
vijitya nyāyatastaṃ vai jayamāpnotyayatnataḥ |  
gajāśvaśastrabhṛtpūrṇamapi sainyaṃ balānvitam || 22 ||  
  
p. 193)  
  
dṛṣṭvānyasya samāyuktaṃ [ā, F, ṅ: samāyāntaṃ]   
hantumabhyudyataṃ [B: abhyutthitaṃ] raṇe |  
parijapya dhanuḥ khaḍgaṃ kheṭakaṃ bāṇapañcakam || 23 ||  
  
prerayedyasya vai dattvā sa gatvā tu camūmukham |  
vidārayati caikākī jayamāpnoti śāsvatam || 24 ||  
  
dhyātvā dakṣiṇapāṇisthaṃ trikoṇaṃ cāgnimaṇḍalam |  
tanmadhye cintayeddevīṃ parivārasamanvitām || 25 ||  
  
mattebhasiṃhasarpāṇāmaśanīnāṃ ca darśane |  
kṣipraṃ parāṅmukhā yānti dṛṣṭvā hastatalaṃ tu tat || 26 ||  
  
kādiraṃ musalaṃ spṛṣṭvā cādāya śatamantritam |  
kṛtvā gatvā biladvāraṃ caturvarṇaṃ jayānvitam || 27 ||  
  
musalāhananānyaṣṭau dadyāt tatra śanaiḥ śanaiḥ |  
devīmantreṇa deveśa svāstrasaṃpuṭitena tu || 28 ||  
  
phaṭkārāntena tu tato bilayantraṃ yajedatha |  
samastajanasaṃyukto viśet sādhakasattamaḥ || 29 ||  
  
bhittvā yantrāṇyanekāni jitvā dānavapuṃgavān |  
janānāṃ yojanaṃ tatra kṛtvā kāntāgaṇaiḥ saha || 30 ||  
  
pītvā tu sāttvikaṃ pānaṃ svahastena mahābalaḥ |  
sa niryāti svamārgeṇa tenaiva svaniveśanam || 31 ||  
  
karoti yadi deveśa matiṃ mantrī jagattraye |  
jayaṃ pratyavicāreṇa gadācakrakarodyataḥ || 32 ||  
  
pāśāṅkuśadharo vātha jayaṃ prāpnoti nānyathā |  
likhedrocanayā bhūrje kuṅkumena ghanena ca || 33 ||  
  
saṃpuṭīkṛtya vai nāma nidhāya janamadhyagam |  
tadā sujayamāpnoti divyaiḥ sarvaistu līlayā || 34 ||  
  
vilikhya candanenaiva payasā kuṅkumena ca |  
dhārayedyo gale vaktre [ā, c, ṅ: vastre] kare vāme'tha dakṣiṇe ||   
35 ||  
  
sarvadā tu jayaṃ śakra saṃprāpnotyavicārataḥ [F: anivāritaḥ] |  
jayārthaṃ tridaśeśāna mantraṃ vai yatra kutracit || 36 ||  
  
mantrī prayojayecchaśvat tatra tatrāpnuyājjayam |  
jayā nāma tṛtīyā me yā tanuḥ parikīrtitā |  
tasyā vidhānamityetat tava śakra pradarśitam || 37 ||  
  
iti śrīpāñcarātrasāre [ā: śrīpañcarātra; B: śrīpāñcarātre]   
lakṣmītantre jayāmantrasiddhiprakāśo nāmāṣṭacatvāriṃśo'dhyāyaḥ || 48 ||  
p. 194)  
  
ekonapañcāśo'dhyāyaḥ   
  
śrīḥ -  
  
caturthī yā tanurmāntrī māyākhyā mama vāsava |  
tasyā vidhānamadhunā śṛṇu mantrakriyānvitam || 1 ||  
  
mūrtyaṅgasasvidāsāṃkhyāṃ māyīyāṃ mantrasaṃtatim |  
svahaste pūrvavannyasya vigrahe tadanantaram || 2 ||  
  
hṛdayāntargatāṃ ceṣṭvā bhogaiḥ sarvaiśca pūrvavat |  
bāhye tu maṇḍalaṃ kṛtvā madhye ca kamalaṃ śubham || 3 ||  
  
tatrotsaṅgagatāṃ viṣṇorhṛdayādavatārya ca |  
ārādhayettato māyāmaṅgasakhyādisaṃyutām || 4 ||  
  
bhrāmaṇyādyāstato dhyeyāḥ sakhyaḥ kamalalocanāḥ |  
sitāmbaradharā [c: pītāmbara-] divyāścatasro ratnabhāsurāḥ || 5 ||  
  
cāmarāṅkuśahastāśca baddhapadmāsanasthitāḥ |  
māyāmayādayo dhyeyāścatvāro'nucarāstathā || 6 ||  
  
6. cāmāraṅkuśahastā ityanena dvibhujatvaṃ dyotyate | māyāmayādayo'nucarāḥ   
pañcacatvāriṃśādhyāye'traiva nāmnā nirdiṣṭāḥ |  
  
saṃpūrṇasarvāvayavāḥ snigdhālikulasaṃnibhāḥ |  
caturbhujā mahākāyāḥ saumyavaktrāḥ smitānanāḥ || 7 ||  
  
keyūrābharaṇopetāḥ pītāmbaradharāstathā |  
hāranūpurasaṃyuktā nānākusumamaṇḍitāḥ || 8 ||  
  
tuṣāradhūllidhavalāḥ khaḍgapāśakarodyatāḥ |  
bāṇaṃ kārmukamanyasminnātapatraṃ karadvaye || 9 ||  
  
darśayitvā tathā mudrā yasya yasya hi yāḥ smṛtāḥ |  
homaṃ tadanu kurvīta tilaiḥ siddhārthakānvitaiḥ || 10 ||  
  
tato niyamamāśritya kṛtvā tadanu vāsava |  
devīrūpaṃ svamātmānaṃ bhāvenāvyabhicāriṇā || 11 ||  
  
prayāyādvijanasthānaṃ [ī: vijayasthānaṃ] prauḍhottarasahāyavān |  
japellakṣāṇi vai sapta pūrvoktavidhinā vratī || 12 ||  
  
kṣīramūlaphalāhāro deśakālavaśāttu vai |  
ayācitaikabhikṣāśī yāvakenāpi vartayan || 13 ||  
  
svaśiṣyasādhitaṃ vānnaṃ mantrapūtamasaindhavam [B, ṅ: pūtaṃ   
sutaṇḍulam] |  
tailamāṃsavinirmuktaṃ saṃdhyākāle hyupasthite || 14 ||  
  
ātṛpterabhibhuñjīta [ī: ātṛptiṃ-] bhāvitaṃ madhusarpiṣā |  
japānte vidhivanmantrī homaṃ kuryāt prayatnataḥ || 15 ||  
  
balāṃ moṭāṃ tathā māṃsīṃ cakrāṅgīṃ nāgakesaram |  
candanaṃ kuṅkumakṣodaṃ rajanīcūrṇameva ca || 16 ||  
  
melayet sughṛtānāṃ ca tilānāṃ [c: tilānnaṃ; ī: tilāṃstān] madhunā   
tataḥ |  
bhāvayet saghṛtenaiva [ī: svadhitānnaṃ ca] trilakṣaṃ juhuyāt tataḥ || 17 ||  
  
madhyamānāmikābhyāṃ ca sāṅguṣṭhābhyāṃ puraṃdara |  
ante'yutatrayaṃ caiva samidhāṃ parihomayet || 18 ||  
  
prāgrājārkatarūtthānāṃ kādirāṇāṃ tataḥ param |  
suradārumayīnāṃ ca tṛtīyamayutaṃ tataḥ || 19 ||  
  
19. rājataruḥ karṇikāraḥ | suradāruḥ devadāruḥ |  
  
dadyāt pūrṇāhutiṃ samyak suśuddhenāntarātmanā |  
patitāyāṃ tu pūrṇāyāmāyāti gaganāntarāt || 20 ||  
  
p. 195)  
  
parivārānvitā māyā bhāṣate sādhu sādhviti |  
kuru kāryamabhīṣṭaṃ ca manmantreṇādhunā vraja || 21 ||  
  
idamuktvā vrajet tūrṇaṃ devī viṣṇuniketanam [F: viṣṇorniketanam] |  
tatastu [B, c, ī: tataḥ sa] sādhakavaraḥ karmāṇi vividhāni ca || 22   
||  
  
prārabhetāñjasā śakra yānyabhīṣṭāni cetasā |  
ātmārthe vā parārthe vā leśatastāni me śṛṇu || 23 ||  
  
prajapyāmalakaṃ bilvaṃ sakṛnnṛpagṛhaṃ [c: bhūpagṛhaṃ] viśet   
|  
kośasyāgre vinikṣipya yatra yatra sthitaḥ sa tu || 24 ||  
  
gaganāt prapatet tūrṇaṃ yadyadvittaṃ samīhate |  
yadyaccābharaṇaṃ ślāghyaṃ yadyadvā vasanaṃ śubham || 25 ||  
  
evaṃ vai vrīhigulikāṃ [ā, ī: gulikaṃ] tathaiva tilataṇḍulam |  
kṣipeddhānyakule pūrṇe goṣṭhāgāre'tha khātake || 26 ||  
  
rājakīye tathātmīye yatra yatra sthitastataḥ |  
yadyat samīhate dhānyaṃ sasyaṃ vā taṇḍulānvitam || 27 ||  
  
tattadagre'tha gaganāt patatyeva yathepsitam |  
evameva tu siddhānnagulikāṃ parijapya ca || 28 ||  
  
kṣiptvā mahānasoddeśe siddhānnaṃ karṣayet kṣaṇāt |  
gulikāṃ gomayenaiva kṛtvā tu badarīsamām || 29 ||  
  
nikṣipya govrajasyāntaḥ saptavārābhimantritām |  
dhyānamātrāt kṣaṇasyānte dadhikṣīrājyapūritān || 30 ||  
  
bhāṇḍāṃśca pṛṣṭhataḥ paśyedyatra yatra sthito vratī |  
prajapya badaraṃ samyak phalamanyattu vā kvacit || 31 ||  
  
kṣipenmadhuvane rājñaḥ phalākṛṣṭiṃ karoti ca |  
supuṣpavāṭikāyāṃ tu puṣpamekaṃ vinirdiśet || 32 ||  
  
japtvā vāratrayaṃ mantrī puṣpāṇyākarṣayet kṣaṇāt |  
yatra yatra tadaṅgotthaṃ saptajaptaṃ vinikṣipet || 33 ||  
  
tatra tatra tu tat tiṣṭhet saṃkalpe tu kṛte sati |  
yathecchaṃ [c: yatheṣṭaṃ] tu samākṛṣṭaṃ tatra tatra tu tad vrajet || 34 ||  
  
na cāpi sādhakavaraḥ sa ṛṇo [B, c: jīrṇo] jāyate kvacit |  
kṛtvāṅgārakaṇaṃ caiva śataṃ japtaṃ samāhitaḥ [c: samāhitam] || 35   
||  
  
kṣipet salīlamadhye tu jvalat tad dṛśyate jalam |  
kuśāgrasthaṃ jalakaṇaṃ śatavārābhimantritam || 36 ||  
  
kṛtvā hutāśarāśau tu jvalamāne vinikṣipet |  
bhavet pānīyamiva ca sa vahnirdṛśyate kṣaṇāt || 37 ||  
  
bālukāparipūrṇaṃ cāpyaraṇyaṃ tu tṛṇojjhitam |  
dṛṣṭvā tatra vinikṣipya tṛṇaṃ dviśatamantritam || 38 ||  
  
puṣpapatrasamākīrṇaṃ patrapallavasaṃkulam |  
kuryānnandanatulyaṃ tat toyarāśisamāvṛtam || 39 ||  
  
nānāvihagasaṃpūrṇaṃ [ī: nānāvibhava-] pattanopavanānvitam |  
puraprākārasaṃpūrṇaṃ devatāyatanānvitam || 40 ||  
  
geyavedadhvaniyutaṃ lalanābhiśca śobhitam |  
nṛpāṇāmetadāścaryaṃ [B: ācaryaṃ] darśanīyaṃ sadaiva hi || 41 ||  
  
[ā: omits this line] tanūdakeṣvaraṇyeṣu niranneṣu sadaiva hi |  
icchayāpastathānnāni bhogāṃśca vividhānapi || 42 ||  
  
karoti mantritairloṣṭairgomayenāṣṭasaṃkhyayā |  
arivarge gṛhītāstre saṃmukhe sati tiṣṭhati || 43 ||  
  
krodhāccaiva tathodyukta ekākī yadi tiṣṭhati |  
japamānastu vai mantraṃ saṃkalpya manasā mahat || 44 ||  
  
ātmīyaṃ ca balaṃ pattisyandanāśvagajākulam |  
tasya saṃpadyate kṣipraṃ camūrghoraparākramā || 45 ||  
  
dṛṣṭvā tāṃ vimukhaṃ yāti hataujaskaṃ riporbalam |  
karoti śakra yatkiṃcinmanasā mantramuccaran || 46 ||  
  
p. 196)  
  
vyalīkaṃ [ī: alīkaṃ] satyabhūtaṃ ca tattathā paridṛśyate |  
dṛṣṭvā tu pādapaṃ śuṣkaṃ tāḍayeccaraṇena tu || 47 ||  
  
japamāno mahāmantraṃ sa syāt [ī: syātsa] puṣpaphalākulaḥ |  
patrapuṣpaphalopetaṃ pāṇibhyāṃ mantramuccaran || 48 ||  
  
pīḍayet pādapaṃ mantrī sa śoṣamadhigacchati |  
parvatāgrasthito mantraṃ tannāśārthaṃ [ī: nāśārthāya] japedyadi || 49 ||  
  
padedadhastācchailastu yāvadicchati sādhakaḥ |  
tuṣṭaḥ protthāpayet paścāt pātālāt parvatottamam || 50 ||  
  
cāndanena rasenaiva mantraṃ padmodare nyaset |  
patreṣvaṅgāni cālikhya suśubhe divase tataḥ || 51 ||  
  
pūjayitvātha puṣpādyairveṣṭanairveṣṭayettathā |  
pūrvavad dhārayedyantraṃ tasya sarvā vibhūtayaḥ [ṅ: hi siddhayaḥ] || 52 ||  
  
[ṅ: omits three lines from here] samyagāvirbhavantyatra loke niṣkaṇṭakaḥ   
sa ca |  
subhagaścaiva dīrghāyuḥ paratra sukhamāpnuyāt || 53 ||  
  
mūrteścaturthyā vṛtrāre prabhāvo'yaṃ mahādbhutaḥ |  
leśato darśitastasyāḥ sākalya mama durvacam || 54 ||  
  
devīcatuṣṭayasyaiṣa siddhisaṃghaḥ samāsataḥ |  
kiṃcittu leśataḥ proktaḥ sādhakānāṃ hitāptaye || 55 ||  
  
tebhyo divyāni bhautāni prayacchati śubhāni ca |  
vimalāṃ ca manaḥśuddhimante ca paramaṃ padam || 56 ||  
  
prakāśayati bhaktānāṃ vaiṣṇavaṃ cāvināśitam |  
vistīrṇāmiti māṃ lakṣmīmiyatībhirvibhūtibhiḥ || 57 ||  
  
bhajeta vividhairbhāvaiḥ kṣemaṃ kṛtvā manaḥsthitam |  
  
śakraḥ -   
  
namo devādidevyai te namo vaikuṇṭhavallabhe || 58 ||  
  
kasmin lakṣe manaḥ kṛtvā bhajeyaṃ tvāṃ saroruhe |  
  
śrīḥ -   
  
eko nārāyaṇo haṃsaḥ ṣāḍguṇyāmṛtavāridhiḥ || 59 ||  
  
tasyāhaṃ paramā śaktirviṣṇoranapagāminī [B, ṅ: śrīranapāyinī] |  
sāhamaṅkasthitā tasya yathā te pūrvamīritā || 60 ||  
  
lakṣaṃ tadeva te śakra manasaḥ sthairyakāraṇam |  
sarvalakṣaṇasaṃpannāṃ suvarṇarajatādibhiḥ || 61 ||  
  
nirmāya māṃ vibhoraṅkasthāyinīṃ śāstradarśanāt |  
pratiṣṭhāpya vidhānena taistairbhāvairbhajasva mām || 62 ||  
  
śakraḥ -   
  
namaste jagadāvāse manonayananandini |  
yuvayoḥ sthāpanaṃ kīdṛgbimbe ṣāḍguṇyanirmite || 63 ||  
  
śrīḥ -  
  
sarvabhūto yathā viṣṇurdevaḥ ṣāḍguṇyavigrahaḥ |  
sarvabhūtātmabhūtasthā tādṛśyevāhamadbhutā [F: mahādbhutā] || 64   
||  
  
pratiṣṭhitāyāḥ sarvatra mama nārāyaṇasya ca |  
vastutaḥ kā pratiṣṭhā syāt sarvaṃ yadvaiṣṇavaṃ yaśaḥ || 65 ||  
  
tamimaṃ vāstavaṃ bhāvamārūḍhaṃ mānasaṃ yateḥ |  
arcā pratiṣṭhā cetyete vikalpāḥ pravijṛmbhitāḥ || 66 ||  
  
śṛṇu tatra pratiṣṭhāṃ me yathāvadbalasūdana |  
yayā vihitayā dehī kṛtārthatvaṃ prapadyate || 67 ||  
  
nirmāpya śāstrataḥ samyagyogoktaṃ rūpamāvayoḥ |  
sūktābhyāṃ sapavitrābhyāṃ snāpayet tīrthavāriṇā || 68 ||  
  
ācchādya navavastreṇa viprairadhyāpayet saha |  
vimalairdharmatattvajñaistrayīsāttvataśāstrayoḥ || 69 ||  
  
p. 197)  
  
tārakaṃ tārikāṃ caiva tathaivāpyanutārikām |  
sūktaṃ ca śākunaṃ caivāpyadhīyīran pavitravat || 70 ||  
  
70. śākunaṃ sūktam ṛgvede (ma 2 sū 42 ṛ 1) draṣṭavyam |   
  
sūryasyāstamayaṃ prāpya tadbimbaṃ vastraveṣṭitam |  
ṛtaṃ cetyādisūktena tathā sārasvatena ca || 71 ||  
  
ṛgbhirhiraṇyavarṇābhiḥ kuryādvāryadhivāsanam |  
udgate vimale sūrye kuryāddiksthāpanaṃ tataḥ || 72 ||  
  
uttiṣṭha brahmaṇa iti prāpayeyuśca vedikām |  
apanīya tato vastraṃ snāpayecchuddhavāriṇā || 73 ||  
  
yāmye ca vedibhāge tu mṛdvāstaraṇaśobhite |  
bimbaṃ pūrvaśiraskaṃ tu śāyayejjapapūrvakam [B: pūrvavat] || 74 ||  
  
tataḥ śalākāṃ sauvarṇīṃ gṛhītvāstrābhimantritām |  
ullikhennayane [ī: ullikhecca tato netre] netramantrajāpī śalākayā || 75 ||  
  
snātaḥ śuddhāmbaraḥ śilpī divyadṛṣṭyāvalokitaḥ |  
astramantritaśastreṇa [ī: astramantreṇa śastreṇa] netre prakaṭatāṃ nayet ||   
76 ||  
  
pūrayenmadhusarpirbhyāṃ tatpātre ca pradarśayet |  
sālaṃkāraṃ dhenuyugmaṃ tasmin kāle nivedayet || 77 ||  
  
nayanonmīlanīyaṃ tat sarvaṃ dadyāttu śilpine |  
tataḥ sitena sūtreṇa baddhvā rājīḥ suvāsasi [ī: vāsasī] || 78 ||  
  
78. rājiḥ kṛṣṇasarṣapaḥ |  
  
badhnīyāttārayā tasya kautukaṃ dakṣiṇe kare |  
bhadrapīṭhe samāropya tathā bimbaṃ tu susthire || 79 ||  
  
ādhārādikramopete samyagbhāvena pūjite |  
tato bimbaṃ nirīkṣeta dhiyā [ī: tāvat] ṣāḍguṇyapūritam || 80 ||  
  
tāḍayitvāstramantreṇa kavacenāvakuṇṭhya ca |  
sarvauṣadhyudakenaiva snāpayet kevalena ca || 81 ||  
  
saṃmṛjyāhatavastreṇa kautukaṃ mocayettataḥ |  
mantraviccakramantreṇa dadyādarghyaṃ tu mūrdhani || 82 ||  
  
bhāvayitvā tato bimbaṃ bimbaṃ cāruruceriva |  
pūjitairmantritaiḥ śuddhaiḥ kalaśairdravyapūritaiḥ || 83 ||  
  
ṣoḍaśacchadapadmotthapatraṣoḍaśakasthitaiḥ |  
prathamaṃ pañcagavyena gomūtreṇa dvitīyakam || 84 ||  
  
tṛtīyaṃ gomayāmbhobhisturyaṃ tretāgnibhasmanā |  
gajagovṛṣaśṛṅgāgravalmīkorvyambunā param || 85 ||  
  
śālikṣetranadīpadmavanādyurvyambunā param |  
saptamaṃ sarṣapāmbhobhiḥ sarvauṣadhibhiraṣṭamam || 86 ||  
  
kṣīreṇa navamaṃ dadhnā daśamaṃ sarpiṣā param |  
dvādaśaṃ madhunā sarvabījāmbhobhistrayodaśam || 87 ||  
  
phalaiḥ paraṃ paraṃ dhānyaiḥ sugandhādbhistu [ī: susugandhaistu]   
ṣoḍaśam |  
abhimantrya hṛdā pūrṇamekaikaṃ kalaśaṃ purā || 88 ||  
  
snāpayenmūlamantreṇa taiḥ ṣoḍaśabhirādarāt |  
udakāntaritaiḥ sārghyapuṣpadhūpapradīpakaiḥ || 89 ||  
  
masūramāṣagodhūmacūrṇairatha [ī: masūramatha-] vighṛṣya ca |  
prakṣālya payasā mūrdhni tārikāṃ vinyaset parām || 90 ||  
  
tataḥ sūkṣmāṃ tataḥ sthūlāṃ sthāneṣveṣu kramāt sudhīḥ |  
mūrdhni vaktreṃ'sayoḥ karṇe hṛdi nābhau tu pṛṣṭhataḥ || 91 ||  
  
kaṭimūle tathorvośca jānugulphe'tha pādayoḥ |  
tārakaṃ vinyasedevaṃ tathaivāpyanutārikām || 92 ||  
  
nyasyaivaṃ pauruṣaṃ sūktaṃ nyasecchrīsūktamapyatha |  
[ī: omits four lines from here] śiro me śrīryajurbhiśca   
nyaselliṅgānurūpakam || 93 ||  
  
93. śiro me śrīrityādi | taittirīyabrāhmaṇe (2-6-5-3)   
draṣṭavyam |  
  
p. 198)  
  
kuryācca hotṛvinyāsaṃ yathā proktaṃ yajurmaye |  
evaṃ vinyasya puruṣe mayi paścāt samācaret || 94 ||  
  
94. hotṛvinyāsamiti | daśahotrādayo mantrāḥ taittirīyāraṇyake paṭhitāḥ | teṣāṃ   
vinyāsamityarthaḥ |  
  
vinyasya pūrvaṃ śrīsūktaṃ śiro me śrīryajuṃṣi ca |  
tataśca hotṛvinyāsaṃ vidhāyaivaṃ tanudvaye || 95 ||  
  
kuṇḍe pūrvavidhānānte juhuyāt sarvaśāntaye |  
uktāśca vartamānāśca yāvantyo mantrajātayaḥ || 96 ||  
  
juhuyāt tāvatībhistu sarvadoṣapraśāntaye |  
ṛcaḥ pūrvadiśābhāge dakṣiṇasyāṃ yajūṃṣi ca || 97 ||  
  
pratīcyāṃ caiva sāmāni saumya ātharvaṇāni ca |  
samīpe sāttvatānmantrānevamadhyāpayed dvijān || 98 ||  
  
pūrvaṃ ṣoḍaśapatrābjakarṇikāsthaiścaturdiśam |  
kalaśaiḥ snāpayenmantraistāratārānutāravat || 99 ||  
  
vasavastveti mantreṇa puṣpāmbhaḥkalaśena tu |  
rudrāstvā gandhatoyena svarṇāmbhaḥkalaśena tu || 100 ||  
  
100. vasavastveti | rudrāstveti | (taittirīyabrāhmaṇam 2-7-15-5)   
|  
  
ādityāstveti viśveti ratnodakalaśena tu |  
tāratārānutārābhirabhiṣiñcecca mantravit || 101 ||  
  
101. ādityāstveti | viśveti | (taittirīyabrāhmaṇam 2-7-15-5) |  
  
tataḥ śuddhodamādāya parāditrividhātmanā |  
tārayā svabhiṣincyātha tathārghyaṃ mūrdhni nikṣipet || 102 ||  
  
samālabhya tato bimbaṃ candanādyanulepanaiḥ |  
vāsaḥprabhṛtibhirbhogaiḥ prāpaṇāntaiḥ samarcayet || 103 ||  
  
mudrāṃ baddhvārcayet paścāt pīṭhaṃ brahmaśilānvitam |  
samastādhvamayaṃ pīṭhaṃ dhyāyedvaiṣṇavamujjvalam || 104 ||  
  
ādhāraśaktibhūtāṃ ca divyāṃ brahmaśilāṃ smaret |  
pīṭhabrahmaśile [ā: pīṭhaṃ brahmaśilā; B: pīṭhabrahmaśilā] tvevaṃ   
sahabhāvena nirmite || 105 ||  
  
pṛthagvinirmite te ca kuryāttu śayanottare |  
śayanaṃ sthirabimbasya vakṣyamāṇaṃ vidhīyate || 106 ||  
  
prāsādagamanaṃ caiva pīṭhabrahmaśilāsthitiḥ |  
tatpratiṣṭhāpanaṃ caiva bimbasyāvāhanaṃ tataḥ || 107 ||  
  
dvādaśāṅgakalānyāsastryahādyutsavasādhanam |  
tathāvabhṛthakarmādi [ā, B: tathā prabhṛti-]   
sarvametadvidhīyate || 108 ||  
  
calabimbapratiṣṭhāṃ ca catuṣkalaśasecane |  
ārādhyāvāhanaṃ kuryādyathā tadavadhāraya || 109 ||  
  
kāryamāvāhanāt pūrvaṃ bhogānāṃ tritayaṃ kramāt |  
[ā, B, c: omit three lines from here] svarūpe'vikṛte śuddhe   
nistaraṅge nirāmaye || 110 ||  
  
parātīte guruḥ sthitvā punaḥ svahṛdayāmbuje |  
śaktiṃ sattāmayīṃ viṣṇoranurūpāmanusmaret || 111 ||  
  
yadbimbaṃ saṃskṛtaṃ pūrvaṃ tanmayaṃ tadanusmaret |  
agnīṣomamayau bhāvau svadehasthāvanusmaret || 112 ||  
  
ūrdhvādhovyāpakatvena sthitau paramabhāsvarau |  
yathātmani tathā bimbe yathā bimbe tathātmani || 113 ||  
  
dakṣiṇena tato yāyādagnimārgeṇa dehataḥ |  
praviśedvāmamārgeṇa bimbasya hṛdayaṃ dhiyā || 114 ||  
  
yathātmanātmā hṛdaye svānubhūto hyanūpamaḥ |  
tathā taddhṛdayāntaḥsthamātmānamanusaṃsmaret || 115 ||  
  
p. 199)  
  
dṛṣṭvā svaraśmikhacitamānandāpūritaṃ mahaḥ |  
tasmiṃstasmin parabrahmaṇyaikadhyaṃ [ī: ekatvaṃ] tasya cintayet || 116 ||  
  
evamekārṇavīkṛtya vaiṣṇavaṃ tat paraṃ mahaḥ |  
tiṣṭhet samādadhānastadaspandaṃ svamano dadhat || 117 ||  
  
manasi [F: manasvī] spandamāne'tha smṛtvā taṃ svaṃ dhiyā   
[ā, ṅ: dvidhā] punaḥ |  
bimbād dakṣiṇamārgeṇa bahirniṣkramya medhayā || 118 ||  
  
saṃviśedvāmabhāgena svameva hṛdayāmbujam |  
yogo'yaṃ dravyabimbasya nāḍībṛndapravartakaḥ [ā: nāḍībimba; ī:   
nānābimba] || 119 ||  
  
119. nāḍībṛndeti | atredaṃ pārameśvaravacanamanusaṃdheyam - yogo'yaṃ   
muniśārdūla bimbasya dravyajasya ca | āpādamūrdhaparyantaṃ nāḍībṛndasya   
vyañjakaḥ || yena sarveśitā vipra bimbasyāsya prajāyate | taṃ yogamadhunā vacmi   
ekāgramavadhāraya || (15-447, 448) iti |  
  
yogāntaramathātiṣṭhet tasya sarveśitāptaye |  
dhyāyītāto hṛdambojāt tārikāṃ tāriṇīṃ gṛṇan || 120 ||  
  
yāyādūrdhvapravāheṇa paraṃ padamanāmayam |  
tataḥ smaret paraṃ [ī: padaṃ] tacca bhogaṃ [ī: kṣobhaṃ] prāptaṃ   
svayecchayā || 121 ||  
  
tatastatspandamādāya vijñānaiśvaryaśaktimat |  
anākulaṃ punaryāyāt pathā tena hṛdambujam || 122 ||  
  
122. spandaṃ kṣobham | tathā ca pārameśvare - avyucchinno'pyatho'kṣubdhaḥ   
svecchayā kṣobhameti ca | (15-451) iti |  
  
dakṣiṇena viniṣkramya parasparasahāyavān |  
tadbimbahṛdayāmbhojaṃ vāmenaiva tu saṃviśet || 123 ||  
  
dhyātvā pūrvavadekatvaṃ viniṣkramyordhvamārgataḥ |  
dvādaśāntaṃ samāviśya pūrvavat spandametya ca || 124 ||  
  
yathābimbaṃ hṛdambhojaṃ tenaiva praviśet sudhīḥ |  
tato'gninā viniṣkramya savyena hṛdayaṃ viśet || 125 ||  
  
smaret spandamathaiśvaryaṃ svacakṣurdvayagolakam |  
parasparaṃ nirīkṣyātha tanvānāvekatāmiva || 126 ||  
  
anyonyālokanābhyāṃ tāvanuviddhāvanusmaret |  
etadīśvarasaṃdhānaṃ nāma yogo'nuvarṇitaḥ || 127 ||  
  
yena sarveṣu bimbeṣu sarveśitvaṃ sadā bhavet |  
athaśabdānusaṃdhānaṃ mantrabimbaikatā hi yā [ī: abhidhā] || 128 ||  
  
sā smṛtā [ṅ, ī: sattā] vaiṣṇavī sūkṣmā śaktirviṣṇornirañjanā |  
tatsāmānyamayo bhūtvā tasmin svaṃ lopayed dhvanim || 129 ||  
  
sarvasaṃkalpahīnaṃ tacchabdamātravivarjitam |  
[ī: omits this line] śāntaṃ viddhi paraṃ sūkṣmaṃ tatparaṃ [ṅ:   
tadbheraṃ] bodhanirmitam || 130 ||  
  
tataḥ śabdārthasaṃskārasārdhaspandodyamo hi yaḥ |  
tat smaret paramaṃ sūkṣmaṃ paśyantīpadamunmiṣat || 131 ||  
  
saṃkalpapadavīrūḍhastattatsaṃskārarañjitaḥ |  
svakaṃ vācyaṃ pṛthakkṛtya taduddiśyodayo hi yaḥ || 132 ||  
  
śābdaṃ tanmadhyamaṃ rūpaṃ smareddhṛtpadmamadhyagam |  
nānāsthānaprayatnotthaiḥ karaṇaśvasaneritaiḥ || 133 ||  
  
p. 200)  
  
taraṅgairvyaktimāyāti sphuṭo varṇapadādikaiḥ |  
yo vācakasvarūpeṇa [ī: yena vācakarūpeṇa] tatpadaṃ vaikharīṃ viduḥ ||   
134 ||  
  
bodhaśabdātmakaṃ tasmāt parasūkṣmādibhedavat |  
vapurityanusaṃdhāya tadbimbaṃ bhāvayet tataḥ || 135 ||  
  
śabdasaṃhārayogena svaṃ vapustacca bimbakam |  
niṣkampabodhaśabdātma [F: śabdārthau] smṛtvā taddvitayaṃ tathā ||   
136 ||  
  
pūrvoktakramayogena śabdabrahma hyanāhatam |  
paśyantyādikrameṇaiva śabdabimbamayaṃ [ṅ: brahmamayaṃ] smaret ||   
137 ||  
  
evaṃ śabdānusaṃdhānaṃ kṛtvā mantrānusaṃhitam |  
ārabheta sudhīḥ karma tasya yogo'yamucyate || 138 ||  
  
anāhataṃ paraṃ nābhau paśyantīpadamāgatam |  
nālasūtramivāntaḥsthaṃ madhyame hṛdayāmbuje || 139 ||  
  
sthitvā tadvaikharīdvārā bimbāntaḥ saṃviśat smaret |  
sphurannādasvarūpaṃ ca mantraivyāptaṃ tathākhilaiḥ || 140 ||  
  
mantrātmānaṃ [ī: mantranāthaṃ] jagannāthaṃ bimbahṛnmadhyagaṃ   
smaret |  
evaṃ saṃsthāpitaṃ bimbaṃ bhuktimuktiphalapradam || 141 ||  
  
āvāhanaṃ tataḥ kuryād bimbe'smin harimedhasaḥ |  
pūrvamāvāhayāmīti tathā sarvāṅgamantrataḥ || 142 ||  
  
praveśanirgamau lakṣmyāḥ smareddevasya dehataḥ |  
ṛgbhiḥ pañcabhirādyābhistasyā āvāhanaṃ smṛtam || 143 ||  
  
dvādaśāṅgakalānyāsaṃ devanyāsavadācaret |  
bhavataṃ naḥ sumanasāviti dvāvanusāntvayet || 144 ||  
  
etāvatī cale bimbe pratiṣṭhānyatra tu sthire |  
kuryāt pūrvoktamārgeṇa sāttvatādividhānavit || 145 ||  
  
yadetadanusaṃdhānatritayaṃ [B: tṛtīyaṃ] pūrvamīritam |  
etadeva pratiṣṭhānamubhayatreti [ī: pratiṣṭhāyāṃ-] me matiḥ || 146 ||  
  
itthaṃ saṃskārasampanne tadbimbadvitaye sudhīḥ |  
lakṣmīṃ lakṣmīpatiṃ caiva dhiyā paśyannupasthitau || 147 ||  
  
tanmanāścaiva tadbhaktastadyājī tajjapodyataḥ |  
tadyogī satataṃ bhūtvā tāvevānte prapadyate || 148 ||  
  
pratiṣṭheyamiti proktā sākṣājjñānamayī parā |  
jñānaṃ vinā na caivānyannarāṇāṃ tārakaṃ [ī: matam] smṛtam || 149 ||  
  
iti śrīpāñcarātrasāre [ā: śrīpañcarātra; B: śrīpāñcarātre]   
lakṣmītantre pratiṣṭhāvidhānaṃ [B, F: māyāsiddhiprakāśaḥ]   
nāmaikonapañcāśo'dhyāyaḥ || 49 ||  
p. 201)  
  
pañcāśo'dhyāyaḥ   
  
śakraḥ -  
  
viśvāraṇe namastubhyaṃ namo viśvavibhūtaye |  
sarvāsāmapi siddhīnāṃ namaste mūlahetave || 1 ||  
  
1. viśvāraṇe | viśvotpattisthānabhūte ityarthaḥ |  
  
ādidevātmabhūtāyai nārāyaṇakuṭumbini |  
samastajagadārādhye namaste padmayonaye || 2 ||  
  
2. ātmabhūtāyai | prāṇavallabhāyai ityarthaḥ |  
  
tvatprasādācchrutā mantrāstvadīyāḥ siddhayo mayā |  
ārādhanaṃ ca sarveṣāṃ yathāvadavadhāritam || 3 ||  
  
idānīṃ śrotumicchāmi tvadvaktrāmbujaniḥsṛtam |  
tvatsūktasya vidhiṃ kṛtsnamupasanno'smyadhīhi bho || 4 ||  
  
4. tvatsūktasya śrīsūktasya |  
  
śrīḥ [B, F, ī: śrīruvāca] -  
  
devo nārāyaṇo nāma jagatastasthuṣaspatiḥ |  
ātmā ca sarvalokānāṃ sāḍguṇyānandavigrahaḥ || 5 ||  
  
5. jagata ityādi | jaṅgamasthāvarāṇāṃ patirityarthaḥ |  
  
sarvaprakṛtirīśānaḥ sarvajñaḥ sarvakāryakṛt [ī: vit] |  
niraniṣṭo'navadyaśca [ī: niradhiṣṭhaḥ-] sarvakalyāṇasaṃśrayaḥ || 6   
||  
  
6. prakṛtiḥ upādānakāraṇam |  
  
tamasāṃ tejasāṃ caiva bhāsakaḥ svaprakāśataḥ |  
antaryāmī niyantā ca bhāvābhāvavibhāvitaḥ [ā, B, c:   
vibhāvamaḥ] || 7 ||  
  
7. tasya bhāsā sarvamidaṃ vibhāti iti śrutyarthopabṛṃhaṇamatra | bhāvābhāveti   
| bhāvābhāvapadārtharūpatayā nirdhārita ityarthaḥ |  
  
śaktimān sakalādhāraḥ sarvaśaktirmadīśvaraḥ |  
tasyāhaṃ paramā śaktirekā śrīrnāma śāśvatī || 8 ||  
  
nirastanikhilāvadyā sarvakāmadughā vibhoḥ |  
ātmabhittisamunmīlacchuddhāśuddhādhvavargiṇī || 9 ||  
  
9. sarvakāmeti | mayaiva saḥ avāptasamastakāma iti bhāvaḥ | ātmabhittīti |   
śuddhāśuddharūpaḥ prapañcaḥ sarvo'pi madekāvalambana ityarthaḥ |  
  
anuvratā hṛṣīkeśaṃ sarvataḥ samatāṃ gatā |  
tāvāvāṃ parame vyomni pitarau jagataḥ parau || 10 ||  
  
anugrahāya lokānāṃ sthitau svaḥ parayā śriyā |  
kadācitkṛpayāviṣṭau jīvānāṃ hitakāmyayā || 11 ||  
  
sukhinaḥ syurime jīvāḥ prāpnuyurnau kathaṃ nviti [ā, B, ṅ: tviti]   
|  
upāyānveṣaṇāyattau [c: upāyānveṣaṇe-] parameṇa samādhinā || 12   
||  
  
12. samādhinā dhyānena |  
  
mathnīvaḥ smātigambhīraṃ śabdabrahmamahodadhim |  
madhyamānāttatastasmāt sāmargyajuṣasaṃkulāt || 13 ||  
  
13. mathnīvaḥ smeti | amathnīvetyarthaḥ |  
  
tat sūktamithunaṃ divyaṃ dadhno ghṛtamivotthitam |  
anāhatamasaṃdigdhamanaspaṣṭamanaśvaram || 14 ||  
  
14. sūkta mithunam puṃsūktaṃ śrīsūktaṃ ca | anāhatam avyāhatam | anaspaṣṭam   
atispaṣṭam ||  
  
sarvaiśvaryaguṇopetamanākulapadākṣaram [ī: anākulamanāturam] |  
ādyostathāntayoḥ śaśvadanyonyākṣaramiśritam || 15 ||  
  
p. 202)  
  
[ī: omits this line] śaktiśaktimadāviddhaṃ tattadakṣaramiśritam |  
tatra puṃlakṣaṇaṃ sūktaṃ sadbrahmaguṇabhūṣitam || 16 ||  
  
svīcakārāravindākṣaḥ svamahimni pratiṣṭhitam |  
tatra strīlakṣaṇaṃ sūktaṃ sadbrahmaguṇabhūṣitam || 17 ||  
  
17. svīcakāreti | tanmantradraṣṭṛtayā tadṛṣitvena tatpratipādyatvena   
taddevatātvena cātmānamabhāvayadityarthaḥ | aravindākṣa ityanena tasya yathā   
kapyāsaṃ puṇḍarīkamevamakṣiṇī iti śrutyupavarṇita iti sūcyate |  
  
svīcakārāhamavyagrā svamahimni pratiṣṭhitam |  
te ete parame sūkte maharṣigaṇasevite || 18 ||  
  
[c: omits four lines form here] adhīte ca vimṛṣṭe ca nayetāṃ paramāṃ   
gatim |  
vihitāni vidhānāni kalpakṛdbhiḥ purātanaiḥ || 19 ||  
  
19. adhīte śabdataḥ | vimṛṣṭe arthataḥ | kalpakṛdbhiḥ śaunakādibhiḥ |  
  
aghorāṇyamarādhyakṣa tāni tāni sahasraśaḥ |  
tatra saṃprati matsūktavidhānaṃ [B: matsūkte-] vihitaṃ śṛṇu || 20   
||  
  
20. aghorāṇi | phaladaśāyāmiva sādhanadaśāyāmapi paramabhogyānītyarthaḥ |  
  
māmevāsya [ī: ādyaṃ] muniṃ vidyācchandaḥ śrīrnāma kathyate |  
devatā sakalādhārā viṣṇupatnyahamīśvarī || 21 ||  
  
viniyogo'sya sūktasya lakṣmīnārāyaṇārcane |  
aṅkasthāṃ bhāvayellakṣmīṃ viṣṇormāṃ parameśvarīm || 22 ||  
  
22. aṅkasthāmiti | vāmāṅkasthāmityarthaḥ |  
  
vāmenāliṅgitāṃ śaśvadbāhunā paramātmanā [ā: paramātmanaḥ] |  
tadaṃsalagnabāhuṃ ca [ī: tadaṅgalagnāṃ māṃ caiva]   
divyapaṅkajadhāriṇīm || 23 ||  
  
atha māmarcayedṛgbhiḥ prayataḥ parameśvarīm |  
vāmotsaṅganiṣaṇṇāṃ māṃ devadevasya śārṅgiṇaḥ || 24 ||  
  
kuryāt prathamayā carcā tvāvāhanamatandritaḥ |  
dvitīyayāsanaṃ dadyād devadevasya śārṅgiṇaḥ || 25 ||  
  
tṛtīyayārghyamīśāne pādyaṃ cāpi [ī: paścātpādyaṃ] prakalpayet |  
caturthyācamanaṃ caiva pañcamyā copahārakam || 26 ||  
  
ṣaṣṭhyā snānaṃ prakurvīta saha nau sādhakottamaḥ |  
saptamyā vāsasī dadyādaṣṭamyā bhūṣaṇāni ca || 27 ||  
  
gandhaṃ dadyānnavamyā tu daśamyā sumanaścayam |  
parābhyāṃ dhūpadīpau [B: dīpadhūpau] tu parayā madhuparkakam || 28 ||  
  
28. parābhyāmiti | ekādaśīdvādaśībhyāmṛgbhyāmityarthaḥ |  
  
prāpaṇaṃ ca caturdaśyā pañcadaśyā namaskriyāḥ |  
tārikāmanutāraṃ ca prayuñjīyādathāntataḥ || 29 ||  
  
29. tārikāmityādi | hrīṃ śrīṃ iti mantradvayamityarthaḥ |  
  
pratyṛcaṃ niyato mantrī japecchaktyā yathāvidhi |  
sūktasya vilayaṃ paścāttārikāyāmanusmaret || 30 ||  
  
tārikāsthau ca nau dhyātvā smaret sarvagatiṃ ca nau |  
ṛgbhiścatasṛbhiryadvā pūrvamāvāhanakriyā || 31 ||  
  
31. pakṣāntaramāha - ṛgbhiriti |   
  
pañcamyā tu prapadyeta śriyaṃ māṃ śuddhacetasā |  
āpa ityanayā kuryādarghyapādyācamakriyāḥ || 32 ||  
  
32. āpa iti | āpaḥ sṛjantu ityādidvādaśyetyarthaḥ |  
  
ārdrāmiti ca matsnānaṃ kardameneti cāmbaram |  
gandhadvāreti [c, F, ī: dvāreṇa] gandhāḥ syurupaitu   
syādalaṃkṛtiḥ || 33 ||  
  
33. ārdrāmityādi | trayodaśyā caturdaśyā cetyarthaḥ | kardameneti |   
ekādaśyetyarthaḥ | gandhadvāreti | navamyetyarthaḥ | upaitviti | saptamyetyarthaḥ |  
  
p. 203)  
  
kāṃ soṣmi dhūpadīpau [B: dīpadhūpau] ca ṣaṣṭhyā caivopahārakam |  
manasaḥ kāmamityevaṃ madhuparkaṃ prakalpayet || 34 ||  
  
34. kāṃ sosmīti | caturthyetyarthaḥ | asyā ācamane'pyupayogaḥ pūrvamuktaḥ |   
ṣaṣṭhyeti | ādityavarṇe ityanayetyarthaḥ | manasa iti | daśamyetyarthaḥ |  
  
kṣutpipāsāmiti hyeṣā prāpaṇapratipādikā |  
antyayā tu namaskāraḥ śiṣṭaṃ pūrvavadācaret || 35 ||  
  
35. kṣudityādi | aṣṭamyetyarthaḥ | antyayeti | tāṃ ma āvaha iti pañcadaśyetyarthaḥ   
|  
  
sūkte'smin mama nāmāni pañcāśat trīṇi cāpyuta |  
teṣāṃ niruktiṃ mattastvaṃ śṛṇu jambhaniṣūdana || 36 ||  
  
36. pañcāśat trīṇīti | tripañcāśadityarthaḥ |  
  
nihitā sarvabhūteṣu raṇe [c: vraṇe] bhṛṅgavadhūriva |  
janayantī paraṃ nādaṃ tailadhārāvadacyutam || 37 ||  
  
37. nihitetyādinā hiraṇyavarṇetināmaniruktiḥ | hiśabdārtho nihiteti | raṇe śabdaṃ   
karomītyarthaḥ | tādātvikanādasya vivaraṇam - bhṛṅgavadhūriveti | acyutam   
avicchinnamityarthaḥ |  
  
nimeṣonmeṣayormadhye sūryācandramasoḥ sthitā |  
mūlamādhāramārabhya dviṣaṭkāntamupeyuṣī || 38 ||  
  
uditānekasāhasrasūryavahnīndusaṃnibhā |  
[ī: omits three lines from here] cakrakāt pavanādhārācchāntā paśyātha   
madhyamā || 39 ||  
  
39. varṇaśabdaṃ nirvakti - cakrakāditi | ādhāracakrādityarthaḥ | śāntā   
paretyarthaḥ | paśyā paśyantī |  
  
vaikharīsthānamāsādya tatrāṣṭasthānavartinī |  
varṇānāṃ jananī bhūtvā bhogān prasnaumi gauriva || 40 ||  
  
40. vaikharīsthānam kaṇṭhādīnyaṣṭau |  
  
hiraṇyavarṇetyevaṃ māṃ prajāpatirudāradhīḥ |  
stutvā tu [ī: atha] matprasādāt sa yogānāṃ dharmamūcivān || 41 ||  
  
praṇavādirnamo'nto'yaṃ mantro mama navākṣaraḥ |  
śabdabrahmamayaḥ sākṣādyogināṃ yogasādhakaḥ || 42 ||  
  
42. oṃ hiraṇyavarṇāyai namaḥ iti navākṣaro mantraḥ |  
  
dūrād dūrataraṃ yāmi hariṇī yogimānasāt |  
bhaktyā badhnanti nijayā yogino māṃ yatavratāḥ || 43 ||  
  
43. hariṇīti nāma nirucyate'tra | hariṇīvat dūradhāvanāditi haranti badhnanti yogina   
enāmiti ca nirvacanadvayam |  
  
ṣaṣṭiraṣṭau sahasrāṇi yogino matparāyaṇāḥ |  
hariṇīṃ māmanudhyāya pratyāhāraṃ paraṃ gatāḥ || 44 ||  
  
hariṇājinasaṃvītāṃ hariṇājinasaṃstarām |  
hariṇāśliṣṭamadhyāṃ tāṃ hariṇāyatalocanām || 45 ||  
  
45. nirvacanāntaramāha - hariṇetyādi | hariṇasyevāśliṣṭamasaṃsṛṣṭaṃ   
madhyaṃ yasyāḥ hariṇā viṣṇunā āśliṣṭaṃ madhyaṃ yasyā iti vā nirvacanam |  
  
hariṇīṃ māmanusmṛtya parāṃ śāntimavāpnuyāt |  
[ī: omits nine lines from here] hariṃ nayāmi kāryeṣu nīye ca hariṇā svayam   
|| 46 ||  
  
46. nirvacanāntaraṃ harimiti | yadiṅgitaparādhīno vidhatte'khilam ityabhiyuktāḥ |   
  
sadā hariṇabhāsāhaṃ hāriṇī duritaṃ satām |  
praṇavādirnamo'ntaśca mantro'yaṃ me ṣaḍakṣaraḥ || 47 ||  
  
47. hariṇabhāseti hāriṇīti ca nirvacanadvayam | oṃ hariṇyai namaḥ |  
  
p. 204)  
  
sarvārthasādhakaḥ sākṣādyogasādhanamuttamam |  
sauvarṇaiḥ kalpitā nityaṃ mama mālā saroruhaiḥ || 48 ||  
  
48. suvarṇasrak rajatasragiti nāmadvayam |  
  
sṛjāmi śobhanān varṇān suṣṭhu [ā, ṅ: sraṣṭuṃ] viśvaṃ   
vṛṇāmi vā |  
sṛtāścāpi mayājasraṃ baddhamuktādayo hyajāḥ || 49 ||  
  
49. sṛjāmītyādinā nirvacanāntaram | suṣṭhu viśvamityādinā tṛtīyaṃ   
nirvacanam | viśvaṃ viṣṇuḥ iti nāmapāṭhāt viṣṇuṃ patitvena vṛṇe iti vā   
viśvaṃ lokaṃ vāsasthānatayā vṛṇe iti vā nirvacanaṃ bhāvyam |   
srakśabdanirvacanamāha - sṛtā iti |  
  
suvarṇasrajamityevaṃ guhyakānāmadhīśvaraḥ |  
merau ciramupasthāya dhaneśatvamavāptavān || 50 ||  
  
50. upākhyānamucyate - guhyakānāmiti |  
  
rājatairme srajaḥ padmai rājante ca srajo'malāḥ |  
rājitāśca [ī: rājatāśca] srajaḥ sarve sraṣṭāro jagatāṃ mayā || 51 ||  
  
51. rajatasragiti nāma nirucyate - rājatairiti | nirvacanāntaraṃ rājanta iti | rājitā   
iti ca nirvacanāntaram |  
  
rajatasrajamityeva rudrāṇāṃ pravaraḥ purā |  
kailāse [ī: kailāsaṃ] samupasthāya rajatādhipatāṃ yayau || 52 ||  
  
52. upākhyānamucyate - rudrāṇāmiti |  
  
aṣṭākṣarāvimau mantrau satārau [ā, B: satāra] namasā yutau |  
japārcanahutadhyānādabhīṣṭaṃ sādhayiṣyataḥ || 53 ||  
  
53. oṃ suvarṇasraje namaḥ | oṃ rajatasraje namaḥ |  
  
caṃkramyamāyā bhaktānāṃ drāvayāmi ca duṣkṛtam |  
candravat satataṃ cittaṃ bhaktānāṃ drāvayāmi ca || 54 ||  
  
54. candreti nāma nirucyate - caṃkramyamāṇeti | kramdhātoryaṅi caṃkramyeti   
rūpam | tatra caṃ iti padamādāya drā ityanena yoge candreti bhavati | drā iti padaṃ   
nirvakti - drāvayāmīti | drā ityasyaiva nirvacanāntaraṃ candravaditi |  
  
udemi yogināmantarānandaspandalakṣaṇā |  
caturthī tu daśāṃ teṣāṃ candravadbhāsayāmi ca || 55 ||  
  
55. nirvacanāntaramāha - udemīti | caturthī daśā turīyāvasthā |  
  
yogāntarāvanihato vasiṣṭhaḥ paramo muniḥ |  
antaścandramayīṃ śuddhāṃ cidānandamahodadhim || 56 ||  
  
56. upākhyānamukhena nirvacanāntaramāha - yogetyādinā |  
  
nāḍīsthāṃ [ī: nābhisthāṃ] māmanusmṛtya punaḥ svaṃ [ā,   
ṅ: punastaṃ] yogamāptavān |  
ānandajanakaḥ sadyo mantro'yaṃ me ṣaḍakṣaraḥ || 57 ||  
  
57. oṃ candrāyai namaḥ |  
  
bhavadāvāgnidagdhānāṃ nirvṛtiṃ prakarotyayam |  
ādhārābjād dviṣaṭkāntaṃ sūryabhāsā hiraṇmayī || 58 ||  
  
58. hiraṇmayīti nāma nirucyate - ādhāretyādi | dviṣaṭkāntam dvādaśāntam |   
sūryasyeva bhāsā yasyā iti ākārantaḥ śabdaḥ |  
  
udemi satataṃ proktā śabdasaṃkalpakorakaiḥ |  
prakṛteśca pare vyomni maṇḍale ca trayīmaye || 59 ||  
  
59. śabdasaṃkalpāḥ paśyantyādayaḥ | tadātmanodemīti itthaṃbhūtalakṣaṇe   
tṛtīyā | niruktyantaraṃ prakṛterityādi |  
  
hiraṇmaye'vatiṣṭhe'haṃ hitāya jagatāṃ sadā |  
tāṃ māṃ hiraṇmayītyevaṃ munayo vedapāragāḥ || 60 ||  
  
stutvā samāpnuvan kāmaṃ yogino yogamuttamam |  
saptākṣaro hyayaṃ mantraḥ sarvakāmārthasādhakaḥ || 61 ||  
  
61. oṃ hiraṇmayyai namaḥ |  
  
p. 205)  
  
sākṣiṇī sarvabhūtānāṃ lakṣayāmi śubhāśubham |  
lakṣmīścāsmi harernityaṃ lakṣyaṃ sarvamiteraham || 62 ||  
  
62. ita ārabhya sapta ślokāḥ lakṣmīnāmanirvacanaparāḥ | darśanārthāt   
lakṣadhātornirvacanamāha - sākṣiṇīti | lakṣmīśceti | hareḥ lakṣmīḥ   
sarvasaṃpadityarthaḥ | atra śraddhayā devo devatvamaśnute aprameyaṃ hi tattejo   
yasya sā janakātmajā ityādikaṃ bhāvyam | lakṣyamiti | sarvapramiteḥ   
prameyetyarthaḥ |  
  
dadatī kṣepaṇī cāsmi nityā tripreraṇī tathā |  
tathā jñānasvarūpāhaṃ lakṣaṇīyā mitau mitau || 63 ||  
  
63. kṣipdhātornirvacanamāha - kṣepaṇīti | tasyaiva vivaraṇaṃ tripreraṇīti |   
kāyavāṅmanasānāṃ prerayitrītyarthaḥ | atra lā dāne kṣipa preraṇe iti   
dhātudvayānniṣpattirabhipretā | tathāhaṃ jñānasvarūpā lakṣaṇīyā ||  
  
laye nivāse nirmāṇe preraṇī prakṛteraham |  
lakṣaṇākhyasya bhāvasya kalākāṣṭhādirūpiṇī || 64 ||  
  
64. laye iti | sṛṣṭisthitisaṃhāreṣu prakṛtiṃ prerayāmīti lakṣmīraham | lakṣyante   
pramīyante iti lakṣaṇāni sarve bhāvāḥ | teṣāṃ kṣepaṇī iti niruktiḥ |  
  
avyaktavyaktasattvasthā prerayitrī sadāsmyaham |  
lakṣaṃ nayāmi cātmānaṃ lāmi cānte kṣipāmi ca || 65 ||  
  
65. lakṣamityādi niruktyantaram | tathā lāmītyapi | līnā bhavāmītyarthaḥ | kṣipāmi   
prerayāmi | līdhātuṃ kṣipadhātuṃ cādāya nirvacanam |  
  
kṣipāmi kṣapayāmyekā kṣiṇomi duritaṃ satām |  
kṣame kṣamā hi bhūtānāṃ mime manye ca māmi ca || 66 ||  
  
66. nirvacanāntaramāha - kṣipāmīti | kṣamadhātoḥ vyutpattimāha - kṣame   
iti | mīśabdavyutpattimāha - mime ityādinā |  
  
ityetān mayi dṛṣṭvārthān paramarṣirudāradhīḥ |  
lakṣmīrlakṣaya metyeva [ī: lakṣmīlakṣaṇalakṣmīṃ māṃ] kapilo   
muniruktavān || 67 ||  
  
67. he lakṣmīḥ mā māṃ lakṣaya kaṭākṣayeti kapilo muniruvācetyarthaḥ |  
  
pañcākṣaro hyayaṃ mantraḥ pātālagatisādhanaḥ |  
divyāntarikṣabhaumānāṃ bhogānāmupaṣādanaḥ || 68 ||  
  
68. oṃ lakṣmyai namaḥ |  
  
tanurjñānamayī sā me viṣṇorhṛdi ca vartate [ī: viṣṇoriva vivartate] |  
ātmajñānamidaṃ puṇyaṃ yogajñānamidaṃ param [ī:   
yogarūpasamanvitam] || 69 ||  
  
69. anapagāminīti nāma nirvakti - tanuriti | viṣṇoranapāyitvāt anapagāminīti   
nāma |  
  
[ī: omits this line] bhānāmiva gatā kāntiḥ śītaraśmau sadā tathā |  
śaktiḥ śaktimato viṣṇoḥ sthitāhamanapāyinī || 70 ||  
  
apaścāhamayāmyekā dravo bhūtvā guṇo mahān |  
apāvāhayamādau ca muniṃ bhūtvā sarasvatī || 71 ||  
  
71. nirvacanāntaramāha - apaśceti | apsu dravākhyo guṇo'ham | tasmāt tābhyo   
nāpaimītyarthaḥ | nirvacanāntaramāha - apāvāhayamiti | apopasargāt   
vāhayaterlaṅ |  
  
sārasvate jale pūrvaṃ viśvāmitroditā satī [ī: viśvāmitre sitātmani] |  
apovāha vasiṣṭhaṃ taṃ satyasandhā sarasvatī || 72 ||  
  
72. viśvāmitreṇoktā satī tatpratidvandvinaṃ vasiṣṭhaṃ jale ahamapovāheti liṭ |  
  
ṛṣayaḥ prāhurevaṃ māṃ vasiṣṭhe srotasā hṛte |  
satye satyapriyaṃ pāhi vasiṣṭhaṃ śātravāditi || 73 ||  
  
73. evamapagāminīśabdaṃ niṣpādyādhunā tadviparyayavācitāmāha -   
ṛṣaya iti | śātravāt pāhīti māṃ prāhurityanvayaḥ |  
  
p. 206)  
  
sāhaṃ sarasvatī bhūtvā tamapovāha śātravāt |  
ṛṣayo nāma cakrurme tadā hyanapagāminīm || 74 ||  
  
74. ahaṃ taṃ vasiṣṭhaṃ śātravādapovāha apāvāhayam apāsārayamityarthaḥ |  
  
navākṣaro hyayaṃ mantraḥ sarvāpadvinivāraṇaḥ |  
aśvā pūrvāhanī cāsmi vasāmi ca pure sadā || 75 ||  
  
75. oṃ anapagāminyai namaḥ | ahaṃ buddhyādirūpe pure aśvarūpā pūrūpā   
vāhanī cāsmi | tatra vasāmi ca | buddhiṃ nānāviṣayeṣvākṛṣya dhāvanāt aśvā |   
prāṇāvāsasthānabhūtā pūḥ | ātmatayā śarīravahanāt vāhanī | ataḥ aśvapūrveti   
nāma |  
  
buddhiprāṇaśarīrākhye trividhe trividhātmanā |  
aśvānāṃ heṣavannādaṃ [ī: heṣaṇānādaṃ] yogārambhe karomi ca || 76 ||  
  
76. pakṣāntaramāha - aśvānāmiti | pūrvaṃ yogārambhe aśveva tadāmi |   
aśvapūrvāyai namaḥ |  
  
nāḍīmadhyaṃ samāyātā karomi rathavad dhvanim |  
vyomarandhramanuprāptā hastinādavinādinī || 77 ||  
  
77. rathamadhyānāmanirvacanam - nāḍīti | hastinādaprabodhinīti nāma nirvakti   
- vyometyādi | oṃ aśvapūrvāyai namaḥ | oṃ rathamadhyāyai namaḥ | oṃ   
hastinādaprabodhinyai namaḥ |  
  
yogino yatamānā māṃ tridhaivaṃ pratipedire |  
ādyāvaṣṭākṣarau mantrāvantya ekādaśākṣaraḥ || 78 ||  
  
abhīpsitapradā hyete trayo mantrā hi manmayāḥ |  
śṛṇomi karuṇāṃ vācaṃ śṛṇāmi duritam satām || 79 ||  
  
79. śrīnāmanirvacanamārabhate - śṛṇomītyādinā | śru śravaṇe śṝ   
hiṃsāyām śṝ vistāre iti dhātavaḥ |  
  
śṛṇāmi ca guṇairviśvaṃ śaraṇaṃ cāsmi śāśvatam |  
śarīraṃ ca harerasmi śraddhayā [F, ī: sevitā] cepsitā suraiḥ || 80 ||  
  
80. śraddhayeti | asmāt śakāraṃ rephaṃ cādāya īpsitapadādīkāraṃ saṃyojya   
śrīśabda iti bhāvaḥ |  
  
śāntādhārapadasthāsmi paśyā rantī [ī: viśvatantrī] ca nābhijā |  
preraṇī ca dhiyāṃ madhyā sṛṣṭirvaktre tathārṇasām || 81 ||  
  
81. śāntetyādi | śāntāpadāt śakāraṃ rantīpadāt rephaṃ preraṇīpadādīkāraṃ   
cādāya śrīśabda iti bhāvaḥ | arṇasāṃ varṇānāṃ sṛṣṭiriti vaikharīrūpamucyate   
|  
  
catuḥsthānasthitā caivaṃ śāntāpaśyādibhedinī |  
śrayāmi śrayaṇīyāsmi śaktibhī [ā: śakromi] remi rāmi ca || 82 ||  
  
82. śrayāmi viṣṇum | śrayaṇīyā śaktibhiḥ jayādibhiḥ sevyā | remi āśritapāpāni   
kṣiṇomi | rāmi sarvān kāmān dadāmi |  
  
śakterujjvalinī cāsmi śaṃtamā ratirīpsitā |  
iti trayyantatattvajñāḥ śriyaṃ māṃ vidurañjasā || 83 ||  
  
83. śakteḥ prakāśayitrī | śaṃtamā maṅgalatamā | ratirūpā | īpsitā prārthanīyā |   
atrāpi padatrayāt śakārarephekārān saṃyojya śrīśabdaniṣpattirabhipretā |  
  
[ī: ahaṃ nātho vibhūtiśca trailokyaṃ ca sureśvara] api nātho vibhūtirme   
trailokyaṃ seśvarāmaram |  
parāṃ madīyavarṇasya kalāṃ nārhati ṣoḍaśīm || 84 ||  
  
ādye padatraye varṇāḥ śrīṃhrīmomiti manmayāḥ |  
eṣa [ā, ṅ: eṣu] vaibhiścaturbhistairmadīyaṃ dhāryate vapuḥ || 85 ||  
  
85. eṣa veti | oṃ śriyai namaḥ iti mantraścetyarthaḥ | ebhiścaturbhiriti | śrīṃ hrīṃ   
oṃ oṃ śriyai namaḥ ityetaiścaturbhirityarthaḥ |  
  
p. 207)  
  
ekaikaśo dviśo vāpi triśo vā sarva eva vā |  
japtārcitahutadhyātāḥ sādhayeyurabhīpsitam || 86 ||  
  
prayatnenaiva gopyaṃ tadetadratnacatuṣṭayam |  
anyonyaphalitaṃ sarvairaśeṣairadhikaṃ guṇaiḥ || 87 ||  
  
[ī: śuṣmiṇo me'khilairmāyairmahimā hi jagatkṣaye] mime   
mīye'khilairmānairmayi māti jagat kṣaye |  
ātmeśvaravatī cāhaṃ vyāptāyāṃ mayi meti dhīḥ || 88 ||  
  
88. meti nāmanirvacanam - mime ityādinā | sarvaṃ praminomi | mīye pramīye |   
māti parimitaṃ bhavati | ātmetyādi asmacchabdānniṣpannaṃ maśabdamādāyārtha   
upavarṇyate | meti dhīriti | ahamarthadhīrityarthaḥ |  
  
ātmavaccepsitātyarthamato māṃ madvido viduḥ |  
pañcākṣaro hyayaṃ mantraḥ sarvakāmaphalapradaḥ || 89 ||  
  
89. ātmavaditi | ma iva meti vyutpattiriti bhāvaḥ | oṃ māyai namaḥ |  
  
pradātrī sarvakāmānāmavitrī sarvakarmaṇām |  
devasya dayitā cāsmi devīṃ māṃ munayo viduḥ || 90 ||  
  
90. devīśabdaṃ nirvakti - pradātrīti | dādhātumavadhātuṃ cādāya nirucyate |   
devasya dayiteti | puṃyoge ṅīṣiti bhāvaḥ | oṃ devyai namaḥ |  
  
pañcākṣaro hyayaṃ mantro bhuktimuktiphalapradaḥ |  
śabdāye sarvabhūtānāmantaḥsthā cinmayī sadā || 91 ||  
  
91. kāṃ sosmitām ityatra kāmiti pṛthak padam | keti nāma nirvakti - śabdāye   
iti | śabdaṃ karomītyarthaḥ |  
  
kāye ca nikhilairvedairanviṣye keti cākhilaiḥ |  
brahmarūpadharā cāhaṃ jaṭāmaṇḍaladhāriṇī || 92 ||  
  
92. kāye iti | pratipādye ityarthaḥ | kiṃśabdamādāyāha - anviṣye iti | ka iti   
brahmaṇo nāmeti matvāha - brahmetyādi | oṃ kāyai namaḥ |  
  
sṛjāmi vividhān bhāvānsvādhyāyādhyāyatatparān [ā, B, c:   
sarvān-] |  
ataḥ kāmiti māṃ prāhurmunayo vedapāragāḥ || 93 ||  
  
pañcākṣaro hyayaṃ mantraḥ svādhyāyaphaladāyakaḥ |  
uditi brahmaṇo nāma vikastistasya tu smitam || 94 ||  
  
94. sosmiteti nāma nirvakti - uditīti | tasyoditi nāma iti śrutyartho'trābhipretaḥ |   
tasya brahmaṇo yā vikastirvikāso vṛhattvamiti yāvat sā vikastireva smitam |   
usmitamiti rūpam | tena sahitā sosmitā | bhagavato nārāyaṇasya yat bṛhattvaṃ tat   
etadāyattamityuktaṃ bhavati | yadāhuḥ - apāṅgā bhūyāṃso yadupari paraṃ   
brahma tadabhūt iti | oṃ sosmitāyai namaḥ |  
  
mayyāyattā vikastiḥ sā sosmitāṃ māṃ tato viduḥ |  
saptākṣaro hyayaṃ mantro vikastiṃ bhūyasīṃ vahet [ā, B, c:   
sahet] || 95 ||  
  
hitā ca ramaṇīyā ca madīyā prakṛtiḥ parā |  
tāṃ sattvarūpāmālambya taranti munayastamaḥ || 96 ||  
  
96. hiraṇyaprākāreti nāma nirucyate - hitā ceti | prākāraśabdaḥ prakṛtiparaḥ   
| oṃ hiraṇyaprākārāyai namaḥ   
  
[ī: omits this line] ato hiraṇyaprākārāmṛṣayo māmupāsate |  
daśākṣaro hyayaṃ mantraḥ sarvakāmasamṛddhidaḥ || 97 ||  
  
p. 208)  
  
ārādaśeṣadoṣāṇāṃ drāviṇī māmupeyuṣām |  
adhomukhācchiraḥ padmāt srutayāmṛtadhārayā || 98 ||  
  
98. ādreti nāma nirvakti - ārāditi | dūre ityarthaḥ | nirvacanāntaram -   
adhomukhāditi |  
  
abhiṣiktā sadārdrāsmi dayayārdrāntarāsmi ca |  
jvalāmi sarvabhūtāntargagane [ī: bhūtagagane parācca] parame sadā || 99 ||  
  
99. jvalantīti nāma nirvakti - jvalāmīti |  
  
śuddhā nirañjanā satyā bhāsayantī jagat tviṣā |  
aśikhā triśikhā cāhaṃ pañcapañcaśikhāvatī || 100 ||  
  
100. śabdabrahmasvarūpatvamāha - śuddheti | aśikheti parārūpamucyate |   
paśyantīmadhyamāvaikharībhedena triśikhā | sparśātmanā pañcaviṃśatiśikhā |  
  
saptadhā ca punastredhā jvalāmi vapuṣi sthitā |  
ṣaḍakṣarāvibhau mantrau nirvṛtyaujjvalyadāyakau || 101 ||  
  
101. yādisāntadhāraṇāvyūhātmanā saptadhā | halakṣātmanā tridhā cetyarthaḥ |   
oṃ ārdrāyai namaḥ | oṃ jvalantyai namaḥ |  
  
harau prītimatī nityaṃ tṛptā bhakteṣu nityadā |  
prākṛtaiśca vinā bhogairnityatṛptāsmyahaṃ svataḥ || 102 ||  
  
102. tṛptete nāmno nirvacanamāha - harāviti | prākṛtairvineti |   
aprākṛtairityarthaḥ | oṃ tṛptāyai namaḥ |  
  
tāṃ tāṃ tṛptāmanudhyāya munayo vedapāragāḥ [F, ṅ, ī: yoga-  
ज्ञानमूलां परां तृप्तिं नित्यां प्राप्ताः सुधामयीम् ॥ १०३ ॥  
  
षडक्षरो ह्ययं मन्त्रस्तर्पयत्यखिलं जगत् ।  
तर्पयामि गुणैर्विष्णुमात्मानं तद्गुणैरपि ॥ १०४ ॥  
  
१०४। तर्पयन्तीति नामाह - तर्पयामीति । तर्पणं च बहूनां बहुभिः   
साधनैर्वर्णयति - गुणैरित्यादिना ।  
  
द्विसप्तत्या सहस्रेण नाडीनां देहसागर्म् ।  
तर्पयामि रसैर्नित्यं प्राणानां प्रेरणावशात् [ई: प्राणायामवशात्   
सदा] ॥ १०५ ॥  
  
१०५। देहे द्वासप्ततिर्नाड्यः योगशास्त्रप्रसिद्धाः । अत्र देहस्य सागरत्वेन   
नाडीनां नदीत्वेन प्राणानां वायुत्वेन रसानां जलत्वेन चाध्यवसायो   
विवक्षितः ।  
  
सौषुम्नेनाध्वना नित्यं परं भावमुपेयुषाम् ।  
बिम्बभावमुपेताहं [ई: विश्व-] विमले योगदर्पणे ॥ १०६ ॥  
  
१०६। प्रकारान्तरमाह - सौषुम्नेनेति ।  
  
आत्मबिम्बसमुद्भूतैः परमार्थैः सुधारसैः ।  
चिन्मयैस्तर्पयाम्यन्तर्योगिनां सत्त्वमुत्तमम् ॥ १०७ ॥  
  
प्रक्ट्यादि विशेषान्तं परिणामोन्मुखं सदा ।  
कार्यभावं समापन्नमक्षिण्वन्ती निजैर्बलैः ॥ १०८ ॥  
  
१०८। प्रकारान्तरमाह - प्रकृत्यादीति । सदा परिणामोन्मुखमित्यनेन   
प्रकृतेः नित्यपरिणामस्वभावत्वमुक्तं भवति ।  
  
आपगाभिरिवाम्भोधिं प्राणाधाअनेन [ब्, च्, ड़्, ई:   
प्राणदानेन] तर्पये ।  
स्नेहेनेव सदा दीपं प्राणिनां करणानि च ॥ १०९ ॥  
  
१०९। तात्पर्यान्तरमाह - स्नेहेनेति ।  
  
निजसंविद्रसेनैव तर्पयाम्यक्षयात्मना ।  
तर्पयन्तीति मां प्राहुर्योगिनो योगपारगाः ॥ ११० ॥  
  
सप्ताक्षरो ह्ययं मन्त्रस्तर्पयत्यखिलं [आ, ब्, ई: अनिशं]   
जगत् ।  
पद्यमानं मिनोतीति [आ, ब्: मनोतीति] कालं पद्मं प्रचक्षते ॥ १११   
॥  
  
१११। ॐ तर्पयन्त्यै नमः । पद्मे स्थितेति नाम निर्वक्ति - पद्यमानमिति ।   
सकलं प्रमेयमित्यर्थः । मिनोति परिच्छिनत्ति । ॐ पद्मे स्थितायै नमः ।  
  
प्। २०९)  
  
कालमप्यखिलं शश्वत् कलयन्ती स्थिता सदा ।  
स्तुत्वा त्वनेन नाम्ना मां कालातीतः कृती भवेत् ॥ ११२ ॥  
  
पुम्प्रधानेश्वरान्नित्यं वर्णयाम्यात्मतेजसा ।  
पद्माकारैश्च वर्णैर्मे भूषिता तनुरुत्तमैः ॥ ११३ ॥  
  
११३। पद्यमानत्वात् पुम्प्रधानेश्वराः पद्मशब्दार्थाः । तात्पर्यान्तरं   
पद्माकारैरिति । ॐ पद्मवर्णायै नमः ।   
  
पद्मवर्णेति मां स्तुत्वा शास्त्रवैशद्यमाप्नुयात् ।  
उद्गतः प्रथमो य्ॐऽशुः क्षीरसागरमन्थने ॥ ११४ ॥  
  
११४। चन्द्रेति नाम निरुच्यते - उद्गत इति । ॐ चन्द्रायै नमः ।  
  
चन्द्राख्यः स मदीय्ॐऽशुरुद्गच्छन्त्याः पुरःसरः ।  
ऋषयो मत्प्रभावज्ञा मां तु चन्द्रां प्रचक्षते ॥ ११५ ॥  
  
यः स चन्द्रो मदंशूनां कोटिकोट्यंशकोटिजः ।  
षडक्षरो ह्ययं मन्त्रो मनोवैमल्यदायकः ॥ ११६ ॥  
  
प्रकृष्यमाणा भासो मे सर्वावस्थासु सर्वदा ।  
येनेच्छति तिरोधातुं तन्मे भासा तिरोहितम् ॥ ११७ ॥  
  
११७। प्रकृष्यमाणा इत्यादि । प्रभासानामनिर्वचनमत्र । भासां   
प्रकर्षमेवाह - येनेति । सूर्यादिर्येन तेजसान्येषां तेजस्तिरयितुमिच्छति   
तदपि मत्तेजसा तिरोधीयते ।  
  
यथा हि स्वशिरश्छाया स्वपदा नैव लङ्घ्यते ।  
सा पदादग्रतो याति येन लङ्घनमिच्छति ॥ ११८ ॥  
  
११८। अप्रधृष्यत्वे लौकिकं निदर्शनमाह - यथेति ।  
  
नित्योदितचिदानन्दा मत्प्रभाः सततोज्ज्वलाः ।  
श्रद्धां सोममपोऽन्नं च वीर्यं हविरिति क्रमात् ॥ ११९ ॥  
  
११९। प्रकारान्तरमाह - नित्येत्यादि । श्रद्धामित्यादि । एतच्च छान्दोग्ये   
प्रसिद्धम् । द्वितीयान्तानां श्रद्धामित्यादीनाम् अस्यन्तीत्युत्तरेणान्वयः ।  
  
भोग्यशक्तिप्रभा एता अस्यन्ती षट्सु वह्निषु ।  
प्रभासा मुनिभिः प्रोच्ये तन्त्रवेदान्तपारगैः ॥ १२० ॥  
  
१२०। षट्सु वह्निषु स्वर्गादिष्वित्यर्थः । प्रभा अस्यतीति व्युत्पत्तिः । ॐ प्रभासायै   
नमः ।   
  
सप्ताक्षरो ह्ययं मन्त्रस्तेजःसन्ततिसाधकः ।  
यशो यदुज्ज्वलं लोके विद्यादानादिसम्भवम् ॥ १२१ ॥  
  
१२१। यशसेति नाम निरुच्यते - यश इति ।   
  
मदीयं तद्यशस्तच्च नानारूपं विभज्यते ।  
मामेव भाजनं विद्धि यशसस्तेजसः श्रियः ॥ १२२ ॥  
  
१२२। तच्च यशश्च नानारूपं भवति । तदेवाह - यशस इत्यादिना ।  
  
अतो यशस्विनीं तां मां यशसेति विदुर्बुधाः ।  
सप्ताक्षरो ह्ययं मन्त्रो यशोदो जपतो [च्: यशस्तेजःप्रदो] भवेत् ॥   
१२३ ॥  
  
१२३। ॐ यशसायै नमः । एतदनुसारेण चन्द्रां प्रभासां यशसां   
ज्वलन्तीम् इति सूक्तपाठः ।  
  
स्वर्गपर्जन्यभू पुंस्त्रीवैश्वानरविभागतः ।  
आददाना हविः प्राप्तं श्रद्धासोमादिसञ्ज्ञितम् ॥ १२४ ॥  
  
१२४। ज्वलन्तीति नाम निर्वक्ति - स्वर्गेत्यादिना ।  
  
षोढात्मानं विभज्याहमग्निभावमुपागता ।  
ज्वलन्ती मुनिभिर्गीता भोक्तृशक्तिप्रभोज्ज्वला ॥ १२५ ॥  
  
१२५। भोक्तृशक्तीत्यनेन भोग्यशक्तितात्पर्यकप्रभासानामवैलक्षण्यं   
प्रतिपादितं भवति । ॐ ज्वलन्त्यै नमः ।  
  
अग्नीषोमविभागेन विश्वमेवं भजाम्यहम् [आ, ब्, ङ्:   
भवाम्यहम्] ।  
मन्त्रेणानेन मां स्तुत्वा साधयेद्यदभीप्सितम् ॥ १२६ ॥  
  
देवेन हरिणा जुष्टा सदा देवैश्च सेविता ।  
देवाश्च मामुपाश्रित्य विषयान् प्रत्यवस्थिताः [आ, ब्:   
प्रत्यवस्थितान्] ॥ १२७ ॥  
  
१२७। देवजुष्टानामनिर्वचनं देवेनेत्यादिना । देवशब्दस्येन्द्रियपरत्व-  
  
p. 110)  
  
pariṇāmaviśeṣatvāt prakṛteste hyacetanāḥ |  
ato macchaktimādāya śuddhasaṃvitkriyāmayīm || 128 ||  
  
viṣayeṣu pravartante śrotravāṅmana ādayaḥ |  
vṛttyartha [ī: pratyakṣe] sevitāmakṣairdevajuṣṭāṃ tu māṃ viduḥ || 129 ||  
  
129. devaśabdasyendriyaparatvādāha - śrotretyādi | vṛttyarthe   
viṣayavyāpṛti-rūpārthe | akṣaiḥ indriyaiḥ | oṃ devajuṣṭāyai namaḥ |  
  
sarvaśaktipradāmantardevajuṣṭāmavasthitām |  
śaśvanmāmanusaṃcintya devān vijayate'khilān || 130 ||  
  
matta evodgatānīha vijñānāni maharṣiṇām |  
śaktayaśca kriyāścaiva yāstā uccāvacā nṛṇām || 131 ||  
  
131. udārānāmaniruktiḥ mata evetyādinā | oṃ udārāyai namaḥ |   
  
viśṛṅkhaleṣṭadāṃ cāpi māmudārāṃ vidurbudhāḥ |  
saptākṣaro hyayaṃ mantraḥ sarvamiṣṭhaṃ prayacchati || 132 ||  
  
tanomi pañca kṛtyāni tāye ca jagadātmanā |  
tāṃ māṃ tāmiti [ī: tāṃ tu māmiti] tattvajñāḥ prāhurvedāntapāragāḥ ||   
133 ||  
  
133. tāṃ padmanemīm ityatra tāmiti pṛthak nāmābhipretya nirvacanamāha -   
tanomīti | pañca kṛtyāni sargādīni | tāye vistṛtā bhavāmītyarthaḥ | tāyṛ   
saṃtānapālanayoḥ iti dhātuḥ | oṃ tāyai namaḥ |  
  
pañcākṣaro hyayaṃ mantrastanoti śubhavistṛtim |  
prakṛtiṃ puruṣaṃ caiva nayāmi svena tejasā || 134 ||  
  
134. padmanemīnāmanirvacanam - prakṛtimityādinā | nayāmīti   
padadhātvarthaḥ | nemiśabdārthaḥ bahiriti | oṃ padmanemyai namaḥ |  
  
kālāccāpi bahirbhūtvā padmanemīṃ tato viduḥ |  
saptākṣaro hyayaṃ mantraḥ sarvasaṃpatsamṛddhidaḥ || 135 ||  
  
ādityaṃ varṇayāmekā [B, c: ādityavarṇaṃ-] tejasā yaśasā   
śriyā |  
ādityasthā ca varṇātmā bhūtvā divyā trayīmayī || 136 ||  
  
136. ādityavarṇeti nāmāha - ādityamiti | varṇayāmi varṇavantaṃ tejasvinaṃ   
karomi | varṇaśabdasyākṣaraparatvamabhisaṃdhāyāha - varṇātmeti |  
  
prakāśayantī sarvārthānatītānāgatānapi |  
pitṛdevamanuṣyāṇāṃ cakṣurasmi sanātanam || 137 ||   
  
137. cakṣuriti | cakṣurmitrasya varuṇasyāgneḥ iti śrutyartho jñātavyaḥ |  
  
ādibhūtaśca varṇo me tāraḥ prathamavācakaḥ |  
tatra śāntoditānandā nandāmyātmānamātmanā || 138 ||  
  
138. ādau tyaḥ siddha ityartha matvāha - ādibhūta iti |  
  
tailadhārāvadacchinnā dīrghaghaṇṭāninādinī [F: vinādinī] |  
praṇavasya śikhāsūkṣmā sā me śabdamayī tanuḥ || 139 ||  
  
tatra brahmaṇi niṣṇāto māṃ drāgadhigamiṣyati |  
ādityavarṇajātaṃ me śabdamayyā upasthitam || 140 ||  
  
140. tatra brahmaṇīti | praṇavaśikhāyāmityarthaḥ | ādityavarṇajātaṃ   
praṇavājjātaṃ sarvamapi vāṅmayamityarthaḥ | oṃ ādityavarṇāyai namaḥ |  
  
śāntāpaśyādirūpeṇa vaikharī varṇanādinī |  
duhānā sakalānarthān dhenuḥ kāmadughā sthitā [ā, B: duvāsmi sā]   
|| 141 ||  
  
etānādityavarṇeti [ī: omits six quarters from here] mayyarthānṛṣayo   
viduḥ |  
navākṣaro hyayaṃ mantraḥ sarvakāmaprapūrakaḥ || 142 ||  
  
kirantī kiraṇān loke kirantī [ā, B: kiratī] cottarottaram |  
vāyunā devamitreṇa maṇinādhāravahninā || 143 ||  
  
143. kīrtināmanirvacanam - kirantītyādi | kṝ vikṣepe | vikṣepaḥ kiraṇānāṃ   
śabdānāṃ ca | tatra śabdānāmāha - uttarottaramiti | paśyantīmadhyamā-  
मणिनेत्यस्य विवरणम् - आधारवह्निनेति ।  
  
प्। २११)  
  
शनैर्विश्रम्य विश्रम्य पत्रेषु जलजन्मनाम् ।  
द्वादशानां ततश्चोर्ध्वं भजामि द्वादशान्तिमम् ॥ १४४ ॥  
  
१४४। श्रुतौ उपैतु इत्यस्यार्थवर्णनम् - भजामीति । ॐ कीर्त्यै नमः ।  
  
कीर्तयन्ति ततः कीर्तिं मुनयो मां मनीषिणः ।  
पञ्चाक्षरो ह्ययं मन्त्रो योगवैमल्यदायकः ॥ १४५ ॥  
  
ऋद्धास्म्यहं [ई: ऋध्याम्यहं] गुणैर्विष्णोरर्धयामि च योगिनः   
।  
पत्रेषु योगपद्मानामाधारान्तरचारिणाम् ॥ १४६ ॥  
  
१४६। ऋद्धिरिति नाम निर्वक्ति - ऋद्धेति । समृद्धेत्यर्थः । अर्धयामि   
प्रीणयामि । वृद्धिमेवाह - पत्रेष्विति ।  
  
उत्तरोत्तरमृध्यामि भजन्ती [ई: भजेऽहं] विस्तृतिं पराम् ।  
[ई: ओमित्स् ड़िवे लिनेस् ड़्रोम् हेरे] ऋद्धिं वृद्धास्ततः प्राहुर्योगिनो   
योगदीपिनीम् ॥ १४७ ॥  
  
१४७। ऋध्यामि वृद्धिं प्राप्नोमि । ॐ ऋद्ध्यै नमः ।  
  
गन्धादयः पृथिव्याद्या द्वाराणि मम वेदने ।  
सर्वेषां पुण्यगन्धानां द्वारभूतास्मि शाश्वती ॥ १४८ ॥  
  
१४८। गन्धशब्दो रूपरसादीनामप्युपलक्षकस्तदाश्रयपृथिव्यादीनि लक्षयति   
। अन्नं ब्रह्मेति व्यजानात् इत्यत्रान्नमयकोशो ब्रह्मज्ञानद्वारत्वेन श्रुतौ   
विहितः । पृथिवी वा अन्नम् इति श्रुतिरेवान्नशब्दं पृथीवीपरमाचष्टे । अतो   
देवीज्ञाने पृथिव्यादयो द्वारभूयमापद्यन्ते । ॐ गन्धद्वारायै नमः ॥  
  
गन्धद्वारेति मां प्राहुर्विप्रा वेदान्तपारगाः ।  
दुराधर्षास्मि सर्वेषां दैत्यदानवरक्षसाम् ॥ १४९ ॥  
  
शुद्धा संवित् क्रिया चाहं नार्हा कैरपि बाधितुम् ।  
सर्वेषामात्मभूताना मम संवित्क्रियात्मनः ॥ १५० ॥  
  
ज्ञातृत्वमपि कर्तृत्वं यो नामापनिनीषति ।  
ज्ञाता कर्ता निषेधस्य स निर्वक्ष्यति तत् कथम् ॥ १५१ ॥  
  
१५१। तत् अपनयनम् ।  
  
शक्तो धर्षयितुं कश्चिन्नैव संविद्गतिं मम ।  
तदभावा विचिन्त्यैवं ह्यभावे संविदेव सा ॥ १५२ ॥  
  
१५२। तदभावा धर्षणाभावरूपेत्यर्थः । ॐ दुराधर्षायै नमः ।  
  
दुराधर्षेति मां प्राहुः साङ्ख्यज्ञानविचक्षणाः ।  
अष्टाक्षरो ह्ययं मन्त्रस्तमोगतिविमोचनः [ई: भीतिविमोचनः] ॥ १५३ ॥  
  
नित्येन [ई: नित्या च] विष्णुना पुष्टा नित्यं पुष्टा च सद्गुणैः ।  
विषयैर्मे विना पुष्टा नित्यं संवित् परा तनुः ॥ १५४ ॥  
  
१५४। नित्यपुष्टानामनिर्वचनम् - नित्येनेत्यादिना । सद्गुणैः   
ज्ञानशक्त्यादिगुणैः । विषयैर्विनापि मे संविद्रूपा परा तनुः   
पुष्टेत्यन्वयः । ॐ नित्यपुष्टायै नमः ।  
  
सैव पुष्णाति विषयानजडाभिर्जडात्मनः ।  
नित्यपुष्टां तु मां प्राहुः सिद्धाः संविद्विचक्षणाः ॥ १५५ ॥  
  
अष्टाक्षरो ह्ययं मन्त्रो नित्यं पुष्णाति संविदम् ।  
करिणो नाम कर्तारस्त्रिशुद्धास्त्रिक्रियापराः ॥ १५६ ॥  
  
१५६। करीषिणीति नाम निर्वक्ति - करिण इति । कर्तार इति । करिन्शब्दः   
कृधातोर्निष्पन्न इति भावः । त्रिशुद्धाः कायवाङ्मनसशुद्धाः । त्रिक्रियाः   
यजनदानाध्ययनरुपाः ।  
  
तानिच्छामि सदा द्रष्टुं मनसा यामि तान् [ब्: धारितान्] सदा ।  
हिमशैलेन्द्रसङ्काशा गजेन्द्रा मम वाहनाः ॥ १५७ ॥  
  
१५७। इच्छार्थकमुधातुमादायार्थमाह - तानिच्छामीति । इष गतौ   
इत्येतदभिसन्धायाह - मनसा यामीति । करिशब्दस्य गजपरत्वप्रसिद्धि-  
  
p. 212)  
  
tairīśvarā sadā yāmi kartrī cāntavatī [ī: annavatī] sadā |  
karīṣiṇīti māṃ tena tattvajñāḥ saṃpracakṣate || 158 ||  
  
saptākṣaro hyayaṃ mantraḥ sarvakāmasamṛddhidaḥ |  
bhūtānāmīśvarā cāsmi priyeṇeśena [ī: priyā ceśena] sarvadā || 159 ||  
  
159. īśvarīti nāma nirāha - bhūtānāmityādinā | īśvareti īṣṭe ityarthe   
stheśabhāsa ityādinā varaci rūpam | bhūtaśabdo nikhilacetanācetanaparaḥ |   
priyeṇeśeneti sahayoge tṛtīyā | vanitā dhyātetyarthaḥ | oṃ īśvaryai namaḥ |  
  
varadā bhuvaneśānā vanitā [ī: bhuvaneśānāmīḍitā] ca sadākhilaiḥ |  
vṛddhidā vardhamānā ca kṣapaṇī ca sadāṃhasām || 160 ||  
  
īśvarītyeva me nāma tena vede nirūpitam |  
ṣaḍakṣaro hyayaṃ mantraḥ sarvaiśvaryasamṛddhidaḥ || 161 ||  
  
bhaumāntarikṣadivyākhyā ye cāpyaprākṛtāḥ pare |  
sadānandamayāstvete sarve kāmā mayi śritāḥ || 162 ||  
  
manorathānāṃ sarveṣāṃ parāhaṃ vibhramasthalī |  
viṣṇośca manasaḥ kāmaḥ sāhaṃ sarvātiśāyinī || 163 ||  
  
163. manasaḥ kāma iti nāmno nirvacanāntaramāha - manorathānāmiti | oṃ   
manasaḥ kāmāya namaḥ |  
  
manasaḥ kāma ityeva tena māṃ tuṣṭuvuḥ surāḥ |  
navākṣaro hyayaṃ mantraḥ sarvakāmasamṛddhidaḥ || 164 ||  
  
laukikyo'pyatha vaidikyastathā bāhyāgamodbhavāḥ |  
nirghoṣā ghoṣavatyaśca yā vācaḥ parikīrtitāḥ || 165 ||  
  
165. vāca ākūtiriti nāma nirvakti - laukikya iti |  
  
māmabhipretya sarvāsāṃ tāsāmuccāraṇakriyā |  
māmabhiprayate sarvo janaḥ sarvātmanā sthitām || 166 ||  
  
166. abhipretyeti | ākūtiśabdo'bhiprāyapara iti bhāvaḥ | sarvavacasāṃ   
tātparyabhūmirityarthaḥ | oṃ vāca ākūtyai namaḥ |  
  
tena tena prakāreṇa vācāmuccāraṇakrame |  
ākūrtirvacasāṃ tena vedajñairasmi bhāvitā || 167 ||  
  
aṣṭākṣaro hyayaṃ mantraḥ sarvaśabdārthasiddhidaḥ |  
sacca tyacca jagad dvedhā yat pramāṇena dṛśyate || 168 ||  
  
168. satyamiti nāma nirāha - sacceti | sacca tyaccābhavat iti śrutiratrābhipretā |   
oṃ satyāya namaḥ |  
  
tat sarvamahamasmīti satyaṃ māmṛṣayo'bruvan |  
ṣaḍakṣaro hyayaṃ mantraḥ sarvasatyaphalapradaḥ || 169 ||  
  
paśyanti paśavo jīvā vidhābhistisṛbhiḥ sthitāḥ |  
teṣāṃ rūpaṃ tu yacchakra caitanyaṃ heyavarjitam || 170 ||  
  
170. paśūnāṃ rūpamiti nāma nirāha - paśyantīti | paśuśabdo jīvaparaḥ |   
tisṛbhirvidhābhiriti | devatiryaṅmanuṣyarūpābhiḥ baddhamuktanityarūpā-  
  
तद्रूपमहमेवास्मि चिद्धनानन्दरूपिणी ।  
मच्छक्तिलेशास्ते सर्वे जीवाश्चिच्छक्तिसञ्ज्ञकाः ॥ १७१ ॥  
  
आग्नेयी या हि मच्छक्तिः सा हि जाता तथा तथा ।  
पशूनां रूपमित्येवं साङ्ख्या मां सम्प्रचक्षते ॥ १७२ ॥  
  
१७२। आग्नेयी शक्तिः भोक्तृशक्तिः । ॐ पशूनां रुपाय नमः ।  
  
नवाक्षरो ह्ययं मन्त्रः सम्यग्ज्ञानफलप्रदः ।  
त्रैगुण्यं षड्गुणोत्थं [ब्, ड़्: षाड्गुणोत्थं] च द्विधान्नं   
परिकीर्तितम् ॥ १७३ ॥  
  
१७३। अन्नस्य यश इति नाम निराह - त्रैगुण्यमिति । त्रैगुण्यमन्नं   
प्राकृतभोग्यजातम् । षाड्गुण्यमन्नम् अप्राकृतभोग्यजातम् यदभिप्रेत्य   
अहमन्नादोऽहमन्नादोऽहमन्नादः इति मुक्तानां गानं श्रुतिराह ।  
  
प्। ११३)  
  
त्रैगुण्यमनुबद्धानाम्मितरेषामथेतरत् ।  
द्विविधस्यापि चान्नस्य यद्यशो रूपमुत्तमम् ॥ १७४ ॥  
  
तदहं सर्वभूतात्मा तत्त्वज्ञैः परिकीर्तिता ।  
प्राकृताप्राकृता भोगा मच्छक्तिप्रविजृम्भिताः ॥ १७५ ॥  
  
सोमशक्तिर्मदीया या सा हि जाता तथा तथा ।  
अन्नस्य यश इत्येव मां विदुस्तत्त्वचिन्तकाः ॥ १७६ ॥  
  
१७६। सोमशक्तिः भोग्यशक्तिः । ॐ अन्नस्य यशसे नमः ।  
  
नवाक्षरो ह्ययं मन्त्रो भोगसर्वस्वदायकः ।  
मिमे षडध्वनो व्यग्रा मीये मानैस्तथाखिलैः ॥ १७७ ॥  
  
१७७। मातरं पद्ममालिनीम् इत्यत्रत्यं मातेति नाम निर्वक्ति - मिमे इति ।   
भुवनपदमन्त्रतत्त्वकलावर्णाख्यान् षडध्वनः परिच्छिनद्मीत्यर्थः ।  
  
मितिश्च सर्वमानानां माति चान्तर्ममाखिलम् ।  
तारयामि जगत् सर्वमपारं [ई: सर्वं परमं] भवसागरम् ॥ १७८ ॥  
  
१७८। मितिः ज्ञानम् । माति परिमितं वर्तते । एवं माशब्दार्थमुक्त्वा   
तृशब्दार्थमाह - तारयामीति । तॄ प्लवनतरणयोः इति धातुः ।  
  
उत्तिर्णा सर्वदोषाब्धेः प्लवे भूतेषु चेतसा ।  
प्लावयामि जगद्विश्वं [ई: सर्वं] पयसा मेघतां गता ॥ १७९ ॥  
  
१७९। प्लवनार्थमाह - प्लावयामीति । ॐ मात्रे नमः ।  
  
प्रियं हितं च सर्वेषां चिन्तयामि करोमि च ।  
तेन मां सर्वभूतानां मातरं योगिनो विदुः ॥ १८० ॥  
  
पञ्चाक्षरो ह्ययं मन्त्रः सर्वभोगसमृद्धिदः ।  
सुषुम्ना नाम या नाडी नाडीचक्रस्य नायिका ॥ १८१ ॥  
  
मुक्तियानं महायानं योगियानमिति श्रुता ।  
शक्तिर्या वैष्णवी सूक्ष्मा मन्मयी परिकीर्तिता ॥ १८२ ॥  
  
१८२। सुषुम्नापर्यायनामान्याह - मुक्तियानमिति ।  
  
सङ्कल्पविषयः सर्वो यामालम्ब्यावतिष्ठते ।  
ऊर्ध्वं चाधश्च या भित्त्वा प्रतिजीवं वपुर्गतिम् [ब्, ड़्:   
पुनर्गतिम्] ॥ १८३ ॥  
  
व्याप्ता परममाकाशं सा सुषुम्नेति गीयते ।  
मुक्तयेऽखिलजीवानां संसाराखिलखेदिनाम् ॥ १८४ ॥  
  
१८४। परममाकाशम् ब्रह्मरन्ध्रम् ।  
  
साहं सुषुम्नारूपेण वर्ते देहेषु देहिनाम् ।  
आ वस्तिशीर्षादा मूर्ध्नस्तस्यां शक्तौ पुरन्दर ॥ १८५ ॥  
  
१८५। वस्तिः नाभेरधोभागः ।  
  
आधाराख्यानि पद्मानि द्वात्रिंशत् संस्थितानि वै ।  
पद्मानां मालया व्याप्ता ततोऽहं पद्ममालिनी ॥ १८६ ॥  
  
१८६। द्वात्रिंशदिति । योगशास्त्रप्रसिद्धानि आधारपद्मानि ।  
  
प्रकृतिं पुरुषं चैव कालं चैव सनातनम् ।  
धारयामि स्वरूपेण ततोऽहं पद्ममालिनी ॥ १८७ ॥  
  
१८७। प्रकृत्यादीनां पद्मशब्दार्थत्वं पूर्वमेवोक्तम् । ॐ पद्ममालिन्यै   
नमः ।  
  
अष्टाक्षरो ह्ययं मन्त्रः सर्वकर्मफलप्रदः ।  
पोषं करोमि सर्वेषां रूपेण यशसा श्रिया ॥ १८८ ॥  
  
१८८। पुष्करिणीनाम निर्वक्ति - पोषमिति । पुष्धातुं कृधातुं चादाय   
निरुक्तिर्विवक्षिता ।  
  
पुष्करं च नयाम्येका कालाख्यं पद्मरूपकम् ।  
तेन पुष्करिणीत्येवमृषयो मां प्रचक्षते ॥ १८९ ॥  
  
१८९। पद्मपर्यायात् पुष्करशब्दात् व्युत्पत्तिमाह - पुष्करमिति । ॐ   
पुष्करिण्यै नमः ।  
  
प्। २१४)  
  
सप्ताक्षरो ह्ययं मन्त्रः सर्वपोषफलप्रदः ।  
इष्टास्मि सर्वदेवानां सङ्गता हरिणा सदा ॥ १९० ॥  
  
१९०। यष्टिरिति नामाह - इष्टास्मीति । सर्वदेवैः पूजितेत्यर्थः ।  
  
दात्री च सर्वकामानामखिलस्यावलम्बनम् ।  
मामालम्ब्यावतिष्ठन्ते प्रधानपुरुषादयः ॥ १९१ ॥  
  
१९१। यष्टिशब्दस्य दण्डार्थकत्वाभिप्रायेणाह - अवलम्बनमिति । ॐ   
यष्टये नमः ।  
  
यष्टिरित्येवमृषयो मां ततः सम्प्रचक्षते ।  
षडक्षरो ह्ययं मन्त्रः सर्वयोगफलप्रदः ॥ १९२ ॥  
  
पिङ्गलास्मि स्वया भासा प्रतप्तकनकाभया ।  
पिङ्गाय चाप्यदां पूर्वं यक्षेशाय महाश्रियम् ॥ १९३ ॥  
  
१९३। पिङ्गलानामाह - पिङ्गायेति । ला दाने इति धातुमभिसन्धायाह -   
अदामिति । ॐ पिङ्गलायै नमः ।  
  
यक्षेशो मां पुरा शक्र पिङ्गलेत्येवमूचिवान् ।  
सप्ताक्षरो ह्ययं मन्त्रो योगतेजःसमृद्धिदः ॥ १९४ ॥  
  
तोषयामि गुणैर्विष्णुं तुष्यामि च हरेर्गुणैः ।  
मयि तुष्टिः समस्तानामीडितायां स्वकर्मभिः ॥ १९५ ॥  
  
१९५। तुष्टिनामनिर्वचनम् - तोषयामीत्यादिना । ॐ तुष्टये नमः ।  
  
तुष्टिर्निरूपिता तेन साहं योगाब्धिपारगैः ।  
षडक्षरो ह्ययं मन्त्रो मनःसन्तोषदायकः [ई: कारकः] ॥ १९६ ॥  
  
सुवर्णयामि संसिद्धानपरं परमेव वा ।  
अनिदम्प्रथमा वर्णाः शोभना मम वाचकाः ॥ १९७ ॥  
  
१९७। सुवर्णेति नाम निराह - सुवर्णयामीति । सुवः नयामीति छेदः । आर्षं   
णत्वम् । अपरं सुवः स्वर्गः । परं सुवः परमपदम् । सु शोभनाः वर्णा   
वाचकाः यस्या इति व्युत्पत्तिमाह - अनिदमित्यादि ।  
  
नित्या सरस्वती भूत्वा शोभनं वर्णयाम्यहम् ।  
सुवर्णेति ततो विप्रैस्तत्त्वज्ञैः परिकीर्तिता ॥ १९८ ॥  
  
१९८। अर्थान्तरमाह - शोभनमित्यादि । ॐ सुवर्णायै नमः ।  
  
सप्ताक्षरो ह्ययं मन्त्रः सर्वसम्पत्समृद्धिदः ।  
हैमं च [ब्, च्: हेमनं] पर्वतं दिव्यं चन्द्रार्कग्रहपूरितम् ॥   
१९९ ॥  
  
१९९। हेममालिनीति नाम निरुच्यते - हैममिति । महामेरुमित्यर्थः । ॐ   
हेममालिन्यै नमः ।  
  
धारयामि धरा भूत्वा वेधसः स्थितिसिद्धये ।  
त्ष्टाव मां पुरा तेन विरिञ्चो हेममालिनीम् ॥ २०० ॥  
  
अष्टाक्षरो ह्ययं मन्त्रो मानवानां धृतिप्रदः ।  
हिताय सर्वजीवानां प्रसूये तत्त्वपद्धतिम् ॥ २०१ ॥  
  
२०१। सूर्येति नाम निर्वक्ति - हितायेति । प्रसूये इति सूशब्दार्थः ।  
  
रमयामि पुनस्तत्र भुक्त्या मुक्त्या यथार्हतः ।  
नियच्छामि तथा कालैः सजीवां तत्त्वपद्धतिम् ॥ २०२ ॥  
  
२०२। रमयामीति रेफार्थः । यथार्हतः अधिकारिभेदेनेत्यर्थः । नियच्छामीति   
यकारार्थः ।  
  
सूरिभ्यश्च हिता नित्यं सूर्यरूपार्कमण्डले ।  
सूर्येति सूरिभिः प्रोक्ता ततोऽहं तत्त्वचिन्तकैः ॥ २०३ ॥  
  
२०३। अर्थान्तरमाह - सूरिभ्यश्चेति । हितेति यत्प्रत्ययार्थ इति भावः । ॐ   
सूर्यायै नमः   
  
षडक्षरो ह्ययं मन्त्रो भोगमोक्षफलप्रदः ।  
इति नाम्नां त्रिपञ्चाशत् सूक्तस्थानां प्रकीर्तिता ॥ २०४ ॥  
  
कृतार्थयन्ति मां प्राप्य धीराः स्वैः स्वैरभीप्सितैः ।  
यद्यप्येषां मया प्रोक्ता व्यवस्था फलगोचरा ॥ २०५ ॥  
  
प्। २१५)  
  
न तावदेव माहात्म्यमेषां चिन्त्यं विपश्चिता ।  
आ मोक्षान्निर्विचारेण [ई: आमोक्षं-] सर्वा सर्वफलप्रदा ॥ २०६ ॥  
  
नामावली यतो ह्यस्याः श्रीरहं देवता परा ।  
नक्षत्राणि यथा व्योम्नि यथा रत्नानि वारिधौ ॥ २०७ ॥  
  
वसुधायां यथा भोगा यथा कामाः सुरद्रुमे ।  
महिमानो यथा गोषु तेजांसि ब्राह्मणे यथा ॥ २०८ ॥  
  
यथानन्ता गुणा दिव्या देवदेवे जनार्दने ।  
महिमानो ह्यसीमानस्तथास्मिन् सूक्तके मम ॥ २०९ ॥  
  
यावान् हि भगवान् कालः कलाकाष्ठादिलक्षणः ।  
तावता नैव शक्नोमि वक्तुं सूक्तगुणानहम् ॥ २१० ॥  
  
सैषा वेदविदां निष्ठा सैषा तन्त्रविदां [ई: मन्त्र-] गतिः ।  
मां प्रपद्येत सततं सूक्तेनानेन मानवः ॥ २११ ॥  
  
२११। सैषेत्यस्य प्रतिसम्बन्धी यदिति शब्द अध्याहार्यः । मां प्रपद्येतेति यत्   
सैषेति निष्ठाशब्दानुगुणः स्त्रीलिङ्गनिर्देशः शैत्यं हि यत् सा   
प्रकृतिर्जलस्य इतिवत् ।  
  
सूक्तार्थमनुसंस्मृत्य चिरं सूक्तमधीत्य च ।  
लब्धे चित्तप्रसादे तु मां प्रपद्येत वै गतिम् ॥ २१२ ॥  
  
प्रपद्यमानो मां नित्यं देवं वा पुरुषोत्तमम् ।  
इत्येवमनुसन्दध्याच्छ्रद्दधानो जितेन्द्रियः ॥ २१३ ॥  
  
२१३। इत्येवमिति । वक्ष्यमाणरीत्येत्यर्थः ।   
  
प्रातिकूल्यं परित्यक्तमानुकूल्यं च संश्रितम् ।  
मया सर्वेषु भूतेषु यथाशक्ति यथामति ॥ २१४ ॥  
  
२१४। प्रातिकूल्यमित्यादिना सप्तदशेऽध्याये प्रोक्तान्यङ्गान्यत्र स्मार्यन्ते ।  
  
अपायेभ्यो निवृत्तोऽस्मि पातकेभ्यो भवोदधौ ।  
तथाप्यत्र प्रवृत्तिर्या त्वत्स्मृतेः सापि [ई: साधु] नश्यतु ॥ २१५ ॥  
  
अलसस्याल्पशक्तेश्च यथावच्चाविजानतः ।  
उपायाश्चोदिताः शास्त्रैर्न मे स्युस्तारकास्त्रयः ॥ २१६ ॥  
  
२१६। त्रयः कर्मज्ञानभक्त्यादय उपाया इत्यर्थः ।  
  
तथाप्यत्र प्रवृत्तिर्या त्वदाज्ञापालनं तु [ई: हि] तत् ।  
ततोऽहमनुपायत्वात् कृपणोऽकिञ्चनोऽगतिः ॥ २१७ ॥  
  
२१७। तथापीति । चोदितानामनुपायत्वेऽपीत्यर्थः । अत्र उपायेषु ।   
आज्ञापरिपालनमिति । ब्राह्मणा विविदिषन्ति यज्ञेन दानेन तपसानाशकेन   
ओमित्येवं ध्यायथ ओमित्यात्मानं युञ्जीत मुमुक्षुर्वै शरणमहं   
प्रपद्ये नियतं कुरु कर्म त्वम् मामेकं शरणं व्रज प्रपद्येन्नियतः   
श्रियम् इत्यादिविधिरूपाज्ञापरिपालनमित्यर्थः ।  
  
छायामाश्रित्य वर्तेऽहं त्वदीयां तापहारिणीम् ।  
निरुपाधिः स्वतन्त्रा च स्वामिनी नः कृपानिधिः ॥ २१८ ॥  
  
२१८। छायामिति त्वत्कृपामिति यावत् ।  
  
त्वमेव सर्वशास्त्रेषु शरणत्वेन गीयसे ।  
आत्मात्मीयं च यत्किञ्चिद् दुस्त्यजं दुर्भरं मतम् ॥ २१९ ॥  
  
[ड़्: ओमित्स् सिx लिनेस् ड़्रोम् हेरे] तत् सर्वं तव विन्यस्तं शुभयोः   
पादपद्मयोः ।  
उपेयायास्तव प्राप्त्यै त्वामुपायं तथा वृणे ॥ २२० ॥  
  
२२०। सर्वं विन्यस्तमित्यनेनात्मात्मीयनिक्षेप उच्यते ।  
  
उपायो भव मे देवि शरणं भव मेऽम्बुजे ।  
प्लुष्य मे दुरितं सर्वं पुष्य मे त्वद्गतां धियम् ॥ २२१ ॥  
  
२२१। पुष्य धियमित्यनेन फलभक्तिः प्रार्थ्यते ।  
  
प्। २१६)  
  
इत्येवमनुसन्धाय मां प्रपद्येत वै गतिम् ।  
आदिदेवं जगन्नाथमीशं वा पुरुषोत्तमम् ॥ २२२ ॥  
  
परं स्वस्त्ययनं शक्र सर्वालक्ष्मीनिबर्हणम् ।  
श्रावयेत् कर्मकालेषु मत्सूक्तस्य विधिं नरः ॥ २२३ ॥  
  
समर्थयति कर्माणि श्रोतारं पोषयत्युत ।  
निर्णुदत्यखिलां मायामलक्ष्मीं च मलैः सह ॥ २२४ ॥  
  
२२४। समर्थयति फलप्रदानसमर्थानि करोति । मायाम् प्रकृतिसम्बन्धम् ।   
अलक्ष्मीं च मलैः सहेत्यनेन क्षुत्पिपासामलां ज्येष्ठामलक्ष्मीं   
नाशयाम्यहम् इति श्रीसूक्तार्थः स्मार्यते ।  
  
एतदभ्यस्यमानं हि कर्मणा मनसा गिरा ।  
त्रायते महतः पापाछ्रियं चावहति ध्रुवम् ॥ २२५ ॥  
  
२२५। त्रायत इत्यादिना अनिष्टनिवृत्तिरिष्टप्राप्तिश्चोच्यते ।  
  
इति ते कथितं शक्र तन्त्रमेतदनुत्तमम् ।  
यत्र सर्वाणि वर्तन्ते विज्ञानानि विपश्चिताम् ॥ २२६ ॥  
  
मोक्षशास्त्रं यथा श्रेष्ठं शास्त्राणां विविधात्मनाम् ।  
द्विपदां ब्राह्मणः श्रेष्ठो यथा गौश्च चतुष्पदाम् ॥ २२७ ॥  
  
लोहानां कनकं श्रेष्ठं रत्नानां कौस्तुभो यथा ।  
माता श्रेष्ठा गुरूणां च पुत्रः प्रवदतां यथा ॥ २२८ ॥  
  
[ई: ओमित्स् थ्रेए लिनेस् ड़्रोम् हेरे] इन्द्रियाणां मनः श्रेष्ठं चलतां च   
मरुद्यथा ।  
मेरुः श्रेष्ठो गिरीणां च त्रिस्रोताः सरितां यथा ॥ २२९ ॥  
  
आश्रमाणां गृहस्थश्च वसिष्ठो जपतां यथा ।  
तत्त्वानां सर्वसन्न्यासो धीर्लाभानां यथोत्तमा ॥ २३० ॥  
  
२३०। आश्रमाणामिति । आश्रमिणामित्यर्थः ।   
  
श्रीवासाभिधसंयमीन्द्रवरिवस्यासादिताध्यात्मधिराम्नायान्तनितान्त-  
lakṣmītantramanāvilena supathā vyācaṣṭa satprītaye prīṇātu   
priyabhaktarakṣaṇavidhādakṣā mukundapriyā ||  
  
tathottamamidaṃ tantraṃ tantrāṇāṃ tattvavādinām |  
bhagavān vāsudevo'smin viṣṇurnārāyaṇo guruḥ || 131 ||  
  
ahaṃ ca kīrtitau samyak svarūpaguṇavaibhavaiḥ |  
asyāṃ hi manmattau saktā viśuddhajñānaniścayāḥ || 232 ||  
  
etāṃ niśreṇikāṃ gṛhya hyārohanti paraṃ padam |  
tantrāṇāṃ paramaṃ tantraṃ mudritaṃ [ī: me paraṃ tantraṃ mantritaṃ]   
matsamākhyayā || 233 ||  
  
nāvratasnāyine deyaṃ na [ī: vrata] kṛtaghnāya vai tathā |  
na cātantravide nityaṃ nāsūyādūṣitāya ca || 234 ||  
  
nāvāsudevabhaktāya na cābhaktimate mayi |  
deyametat suśīlāya susnātāya tapasvine || 235 ||  
  
nirṇītavedatantrāya madbhaktāya viśeṣataḥ |  
bhūyasīṃ vahate [ī: bhūya udvahate] bhaktiṃ vāsudeve janārdane || 236 ||  
  
śucivratāya dakṣāya sadanuṣṭhānaśīline |  
etatte kathitaṃ sarvaṃ yatpṛṣṭāhamiha tvayā ||  
prītāhaṃ tvayi deveśa kiṃ bhūyaḥ śrotumicchasi || 237 ||  
  
iti śrīpāñcarātrasāre [ā: śrīpañcarātra; B: śrīpāñcarātre]   
lakṣmītantre śrīsūktaprabhāvaprakāśo nāma pañcāśo'dhyāyaḥ [B: adds the   
following after the colophon : lakṣmītantraṃ samāptam | ślokasaṃkhyā 3500] ||   
50 ||  
p. 217)  
  
madrapurīrājakīyaprācyalikhitapustakālayasthe (ī) iti saṃketite kośe adho   
nirdiṣṭā adhyāyā adhikāḥ paṭhyante -  
  
ekapañcāśo'dhyāyaḥ  
  
śakraḥ -  
  
[Evidently one or two verses are missing in the beginning] utpattipralayau   
caiṣāṃ phalaṃ caivāvadhāritam |  
pratipattiviśeṣāśca yeṣu teṣu yathā tathā || 1 ||  
  
nityāni pañca kṛtyāni kādācitkāni caiva te |  
caryāpādakriyāpādau pādau ca jñānayogayoḥ || 2 ||  
  
iti nānāvidhaṃ tantraṃ catuṣpādopabṛṃhitam |  
purākṛtyā purākalpairitihāsaiśca saṃmitam || 3 ||  
  
rahasyānekasaṃbhedaṃ nānāvākyopaśobhitam |  
lakṣmītantrāhvayaṃ samyak sadyaḥ pratyāyakaṃ nṛṇām || 4 ||  
  
mayā samāhitenaiva yathāvadavadhāritam |  
asya vistṛtarūpatvāt samyakkālaviparyayāt || 5 ||  
  
cetaso'lpabalatvācca yathāvannaiva bhāsate |  
asmānmahārṇavāddevi tvajjñānaparipūritāt || 6 ||  
  
sarvataḥ sāramuddhṛtya lokānāṃ hitakāmyayā |  
tantrasaṃkṣepamākhyāhi namaste padmasaṃbhave || 7 ||  
  
nāradaḥ -   
  
iti saṃcoditā devī vatseneva payasvinī |  
snihyatā manasā padmā pākaśāsanamabravīt || 8 ||  
  
śrīḥ -  
  
sādhu saṃbodhitā samyag vatsa vṛtraniṣūdana |  
śṛṇu saṃkṣepamākhyāni tantrādasmāt samuddhṛtam || 9 ||  
  
ahaṃtā sarvabhūtānāmahamasmi sanātanī |  
āroheṇāvaroheṇa viśvasiddhikarī smṛtā || 10 ||  
  
paramaṃ yadahaṃtākhyaṃ turyātītaṃ taducyate |  
paraṃ brahma paraṃ dhāma lakṣmīnārāyaṇaṃ tu tat || 11 ||  
  
na tatra pravibhāgo nau bhavadbhāvavyavasthitau |  
unmeṣastatra yo nāma yathā candrodaye'mbudhau || 12 ||  
  
ahaṃ nārāyaṇī śaktiḥ sisṛkṣālakṣaṇā tathā |  
turyāvasthā ca sā me syāt pariṇāmodbhavātmikā || 13 ||  
  
śuddhāśuddhamayo bhāvaḥ sarvo'pyantargatastadā |  
vyūhāśca vibhavāścaiva tathā vyūhāntarādikāḥ || 14 ||  
  
ayaṃ śuddhamayo bhāvo yaccānyadbhagavanmayam |  
vyūhe ca vibhave caiva tathā vyūhāntarādike || 15 ||  
  
suṣuptādyā avasthā me pratyekaṃ caivamunnayet |  
avyaktamahadādyāśca tathā vaikārikaṃ jagat || 16 ||  
  
śuddhetarastvayaṃ bhāvastisro'vasthāśca tatra vai |  
pratyekamunnayeccaivaṃ tatra tatra divaspate || 17 ||  
  
bhūte sthite ca vijñeyā daśā etāścaturvidhāḥ |  
aparo'sti kramastvevaṃ śuddhāśuddhamaye'dhvani || 18 ||  
  
pramātṛkaraṇajñeyeṣvāroheṣu madātmake |  
śūnyaprāṇādibhedena kramānmātṛgaṇā daśa || 19 ||  
  
p. 218)  
  
karaṇaṃ dvividhaṃ viddhi bāhyamābhyantaraṃ tathā |  
ubhayorapi tāvaddhi tūṣṇīṃbhāvādike krame || 20 ||  
  
jñeyaṃ bahuvidhaṃ proktaṃ tatrāpyevaṃ samunnayet |  
turyātītatvameteṣāṃ bhagavadbhāvavedanam || 21 ||  
  
avaroho'yamuddiṣṭa ārohamapi me śṛṇu |  
caramāṃ koṭimārabhya madanto'bhūdvyavasthitaḥ || 22 ||  
  
ārohaḥ sa tu vijñeyaḥ śuddhāśuddhamaye'dhvani |  
ārohamavarohaṃ ca saṃtataṃ bhāvayannaraḥ || 23 ||  
  
maccitto madgataprāṇo madbhāvaṃ samupāśnute |  
ākārakāladeśānme paricchedo'sti naiva ca || 24 ||  
  
mayaiva jñānarūpiṇyā vyāptāste pākaśāsana |  
ātmabhittau jagat sarvamicchayonmīlayāmyaham || 25 ||  
  
tadrūpatāratamyena grāhyagrāhakasaṃsthitiḥ |  
vācyātmapariṇāmo'yaṃ leśataste pradarśitaḥ || 26 ||  
  
vācakātmānamasya tvaṃ samāhitamanāḥ śṛṇu |  
śuddhasaṃvinmayī pūrvaṃ vivarte prāṇarūpataḥ || 27 ||  
  
tattatsthānaprasaṅgena vivarte śabdatastathā |  
śāntā sūkṣmā tathā madhyā vaikharīti vivekinī || 28 ||  
  
catūrūpaṃ catūrūpavāci vācyaṃ svanirmitam |  
śāntā vivartamānāhaṃ prapadye sūkṣmasaṃsthitim || 29 ||  
  
śaktirnāda iti dvedhā sūkṣmarūpavyavasthitiḥ |  
sūkṣmā vivartamānāhaṃ prapadye madhyamāṃ sthitim || 30 ||  
  
bindusaṃskārasaṃpattiḥ sāvasthākṣarasaṃtateḥ |  
madhyā vivartamānāhaṃ prapadye vaikharīsthitim || 31 ||  
  
pañcāśadādibhedena sāvasthākṣarasaṃtateḥ |  
ārohamavarohaṃ ca saṃtataṃ bhāvayannimau ||  
śabdabrahmaṇi niṣṇātaḥ śabdātītaṃ prapadate || 32 ||  
  
iti śrīpāñcarātrasāre lakṣmītantroddhāre tantrārthasaṃgrahe   
ekapañcāśo'dhyāyaḥ || 51 ||  
p. 219)  
  
dvipañcāśo'dhyāyaḥ  
  
śrīḥ -  
  
atha mantramayaṃ mārgaṃ śṛṇu vatsa puraṃdara |  
prakāśānandarūpāhaṃ pūrṇāhaṃtā hareraham || 1 ||  
  
mantramāteti māṃ viddhi prāṇākhyāṃ śuddhacinmayīm |  
udyanti matta evaite yānti cāstaṃ mayi dhruvam || 2 ||  
  
ahaṃ ca balameteṣāṃ madrūpatvaṃ vidantī te |  
ekadhā ca dvidhā caiva tridhā caivāhamūrjitā || 3 ||  
  
caturdhā pañcadhā ṣoḍhā saptadhā cāṣṭadhā tathā |  
tathā ṣoḍaśadhā caiva pañcaviṃśatidhā tathā || 4 ||  
  
pañcāśaddhā punaścaiva punaścāhaṃ triṣaṣṭidhā |  
udemi bahudhā caiva cintāmaṇiriveśvarī || 5 ||  
  
svarāśca vyañjanāścaiva svaravyañjanasaṃhatiḥ |  
akṣarāṇi padānyevaṃ vākyaprakaraṇaiḥ saha || 6 ||  
  
āhnikādhyāyayoścaiva śāstratantravyavasthitiḥ |  
āgamā bahudhā caiva bāhyābāhyavyavasthitiḥ || 7 ||  
  
laukikā vaidikāścaivaṃ bhāṣāśca vividhāstathā |  
mantrarūpamidaṃ viddhi sarvaṃ madrūpavedinām || 8 ||  
  
bhāvanātāratamyena grāhyagrāhakasaṃsthitiḥ |  
āsattiviprakarṣau ca bhāvanātāratamyataḥ || 9 ||  
  
bījaṃ piṇḍaṃ padaṃ saṃjñetyevaṃ mantrāścaturvidhāḥ |  
teṣāṃ pradhānato viddhi pañca ratnāni vāsava || 10 ||  
  
matsūkte tāni bījāni dadhni sarpirivāhitam |  
sūryasomāgnikhaṇḍotthaṃ nādavat pākaśāsana || 11 ||  
  
yadatra sūryarūpaṃ tajjāgratpadamudāhṛtam |  
vahniḥ svāpnaṃ suṣuptiśca somo māyā parāhvayā || 12 ||  
  
khaṇḍaṃ yadindukhaṇḍākhyaṃ turyaṃ nādastataḥ param |  
śaktiḥ śāntātmikāvasthā nādasyaiva tu saṃsthitiḥ || 13 ||  
  
tataḥ paraṃ tu yad brahma lakṣmīnārāyaṇaṃ tu tat |  
svarāṇāṃ ṣaṭcatuḥṣaṭkaṃ sūryāgnīndusamudgatam || 14 ||  
  
śeṣā varṇāḥ svarotpannā itīyaṃ varṇasaṃsthitiḥ |  
itīdaṃ paramaṃ bījaṃ sarvakāmaphalapradam || 15 ||  
  
putradaṃ putrakāmānāṃ rājyakāmasya rājyadam |  
bhūtidaṃ bhūtikāmānāṃ mokṣakāmasya mokṣadam || 16 ||  
  
vidhvaṃsayati śatrūṃścāpyākarṣayati vāñchitam |  
cintāmaṇiridaṃ nāma naiva cintāmaṇirmaṇiḥ || 17 ||  
  
tasyaiva cānugaṃ bījaṃ śakādyaṃ sarvakāmadam |  
yugmairmāyākṣarādeśairādyantasvaraṣaṭkayoḥ || 18 ||  
  
aṅgakḷptiriyaṃ kāryā jātimudrāsamanvitā |  
śiṣṭabījacatuṣkasyāpyevameva vyavasthitiḥ || 19 ||  
  
pūrṇāhaṃtāsamāveśādādibījasamanvayāt |  
nānāvidho mantragaṇo madīyatvaṃ prapadyate || 20 ||  
  
mantrāṇāṃ devatā yā sā sā macchaktyadhiniṣṭhitā |  
madbhāvabhāvinī caiva tasmāddhyeyāsmi tatra vai || 21 ||  
  
tāṃ tāṃ vai devatāṃ tatra nārīrūpāmanusmaret |  
tattadvarṇāyudhākārabhūṣaṇādisamanvitāḥ || 22 ||  
  
madīyatvaṃ samāsādya tāḥ śīghraphaladāstathā |  
iti te mantramārgo'yaṃ leśataḥ śakra varṇitaḥ || 23 ||  
  
iti śrīpāñcarātrasāre lakṣmītantroddhāre tantrārthasaṃgrahe   
dvipañcāśo'dhyāyaḥ || 52 ||  
p. 220)  
  
tripañcāśo'dhyāyaḥ  
  
śrīḥ -  
  
kriyāpādaṃ pravakṣyāmi saṃkṣepeṇa puraṃdara |  
paricyutamalaḥ snāto yathāvacchāstradarśanāt || 1 ||  
  
ekāntaṃ sthānamāsādya sthānaśuddhipuraḥsaram |  
jñānabhāvanayā śakra bhūtaśuddhiṃ samācaret || 2 ||  
  
pṛthivyādi prakṛtyantaṃ yat prakṛtyaṣṭakaṃ viduḥ |  
sthūlasūkṣmavibhedena tatra rūpadvayaṃ smṛtam || 3 ||  
  
cakṣurgocarasaṃsthānaṃ sthūlarūpaṃ tu varṇyate |  
kāraṇākāratā tatra sūkṣmaṃ tanmātramucyate || 4 ||  
  
sthūlasūkṣmavibhedena tattvametad dviraṣṭakam |  
viṣayendriyavṛttīstu tatra tatra niveśayet || 5 ||  
  
upasthaghrāṇagandhādipañcakeṣu trayaṃ trayam |  
pṛthivyādimahābhūtapañcakaistatkramānnayet || 6 ||  
  
mano'bhimāna ityetadahaṃkāre śamaṃ nayet |  
prāṇamadhyavasāyaṃ ca buddhitattve nigūhayet || 7 ||  
  
sattvaṃ rajastamaścāpi mūlāvyakte śamaṃ nayet |  
dviraṣṭake tu varge'smin mūlāṣṭakamanusmaret || 8 ||  
  
tattatsaṃjñā dhruvādyā huṃphaḍantāḥ pākaśāsana |  
māṃsaṃ medastathāsṛk ca reto vyomākṣaratrayam || 9 ||  
  
paraṃ paraṃ binduyutaṃ sūkṣmāṣṭakamanusmaret |  
asmin bījāṣṭake māyāmindukhaṇḍena saṃyutām || 10 ||  
  
mantrānimān vijānīyācchaktyaṣṭakagatān budhaḥ |  
nivṛttiśca pratiṣṭhā ca vidyā śāntistathaiva ca || 11 ||  
  
śāntyatītābhimānā ca prāṇā guṇavatī tathā |  
pṛthivyādiprakṛtyantāḥ śaktīretāḥ smared budhaḥ || 12 ||  
  
bījāṣṭake tu tatraiva vahnimāyārdhacandrakān |  
saṃyojya mantrān jānīyādadhiṣṭhātṛgatānimān || 13 ||  
  
kālāgnyarkasahasrābhāṃ nirdhūmāṅgārasaṃnibhām |  
māṃ smṛtvā manmukhotthena vahninā nirdahed bhuvam || 14 ||  
  
somāyutābhamadvaktrajena siñcettathāmbunā |  
sthānaśuddhirbhavedevaṃ bhūtaśuddhimataḥ śṛṇu || 15 ||  
  
iti śrīpāñcarātrasāre lakṣmītantroddhāre tantrārthasaṃgrahe   
tripañcāśo'dhyāyaḥ || 53 ||  
p. 221)  
  
catuṣpañcāśo'dhyāyaḥ   
  
śrīḥ -  
  
caturaśrāṃ samāṃ pītāṃ vajracihnāṃ vasuṃdharām |  
mantreṇākṛṣya dehāntaḥ svasthāne ca layaṃ nayet || 1 ||  
  
gandhamātre tatastacca svabījenāstamānayet |  
svabījena nivṛttau tāṃ svamantreṇāstamānayet || 2 ||  
  
mayyadhiṣṭhānabhūtāyāṃ māṃ ca bāhye'mbhasi kṣipet |  
mantreṇārdhendusaṃkāśaṃ padmāṅkaṃ tacca dehataḥ || 3 ||  
  
svasthānasthaṃ layaṃ nītvā rasamātre svamantrataḥ |  
mantreṇa tatpratiṣṭhāyāṃ tacca mayyānayellayam || 4 ||  
  
māṃ ca vahnimanāvṛttyā prakṛtyā ca tataḥ kramāt |  
sarvatra naikaṃ budhyeta macchaktervilayaṃ budhaḥ || 5 ||  
  
yathā hi sarpirāsiñcet kṣīre tanmathanodbhavam |  
sarpiranyatra ca kṣīre tatsarpirapi cānyakam || 6 ||  
  
evamā prakṛteḥ śaktimadhiṣṭhātrīṃ smared budhaḥ |  
evaṃ māṃ paramāṃ śaktiṃ śaktisaptakasaṃyutām || 7 ||  
  
dvādaśāntāntamunnīyaṃ mantramayyāṃ mayi kṣipet |  
agnīṣomārkakoṭyābhā sarvato'kṣiśiromukhī || 8 ||  
  
sarvajīvopakārāya sā me mantramayī tanuḥ |  
  
śakraḥ -  
  
kāni sthānāni dehe'smin yatra kāryo layaḥ kramāt || 9 ||  
  
kīdṛśāni ca bimbāni bhūrādīnāṃ vadāmbuje |  
  
śrīḥ -   
  
ā jānuto bhuvaḥ sthānamā kaṭyāḥ payasaḥ smṛtam || 10 ||  
  
ā nābhestejasaḥ sthānaṃ vāyoḥ sthānaṃ tadā hṛdaḥ |  
ā kaṇṭhānnabhasaḥ sthānamā bilāccāpyahaṃkṛteḥ || 11 ||  
  
ā bhruvormahataḥ sthānamākāśe tu paraṃ smṛtam |  
caturaśraṃ bhavedbimbaṃ vajrāṅkaṃ pārthivaṃ mahat || 12 ||  
  
ardhendusadṛśaṃ śuklaṃ padmāṅkaṃ payasaḥ smṛtam |  
trikoṇaṃ svastikāṅkaṃ ca raktaṃ tejasa ucyate || 13 ||  
  
dhūmraṃ ṣaḍbindusaṃyuktaṃ vṛttaṃ vāyavyamucyate |  
añjanābhaṃ tathākāśaṃ bimbamātraṃ smṛtaṃ padam || 14 ||  
  
evaṃ tattvopasaṃhāre kṛte hṛtkoṭarodgatam |  
jñānarajjvavalambaṃ ca suṣumnāmadhyamārgagam || 15 ||  
  
ūrdhvamātmana unnīya śaktisopānapaṅktibhiḥ |  
dvādaśāntaṃ mahāpadmamadhyasthāyāṃ mayi kṣipet || 16 ||  
  
dvādaśāntaṃ mahāpadmaṃ sahasradalasaṃyutam |  
sūryakoṭisahasrābhamindukoṭyayutaprabham || 17 ||  
  
agniṣomadvayāntaḥsthā mahānandamayī tanuḥ |  
anirdeśyopamā saṃvinmāyā sā māmikā tanuḥ || 18 ||  
  
aṃśataḥ prasarantyasyā jīvānandā saridvarā |  
svānandamenamānīya mahānandamayīṃ nayet || 19 ||  
  
tato lavaṇakūṭābhaṃ piṇḍamasmanmukhodgataiḥ |  
mahājvālāvalījālaiścinmayaiḥ parito dahet || 20 ||  
  
raktatāmarasaḥ ṣaṣṭho bindumān dehapāvakaḥ |  
somamayyā mamāsyotthaiḥ pīyuṣaiḥ plāvayettataḥ || 21 ||  
  
sisṛkṣāyā mamodyantyā saṃvitprāṇopagūḍhayā |  
preritāstāḥ smarecchaktīrmantramayyāṃ tanau sthitāḥ || 22 ||  
  
tatastābhiḥ svaśaktībhiścodanadvārapūrvakam |  
prakṛtyādi viśeṣāntaṃ nirmitaṃ saṃsmaret kramāt || 23 ||  
  
tataḥ piṇḍasamutpattiṃ kāraṇavyañjanojjvalam |  
evaṃ piṇḍaṃ samutpādya śuddhalakṣmīmayaṃ mahat || 24 ||  
  
p. 222)  
  
pūrvoktagatimārgeṇa vyutkrameṇānayeddhṛdi |  
sānandāt svamātmānaṃ saṃvidānandalakṣaṇam || 25 ||  
  
tataḥ karaśarīreṣu mantranyāsaṃ samācaret |  
aṅguṣṭhādikaniṣṭhāntamaṅgulīstheṣu parvasu || 26 ||  
  
talayoḥ pṛṣṭhayoścaiva karayorubhayorapi |  
nāmitaścāṅghriparyantaṃ nābherā mūrdhatastathā || 27 ||  
  
nyasya saṃdhiṣu madbījaṃ hṛdādyaṅgāni ca nyaset |  
punarhṛdādiṣaṭkena nābhipṛṣṭhakaroruṣu || 28 ||  
  
jaṅghāpadośca jñānādi ṣāḍguṇyaṃ vinyased budhaḥ |  
evamutpādite dehe śuddhe lakṣmīmaye śubhe |  
ādhāraṣaṭkavinyāsaṃ jñānadṛṣṭyā samācaret || 29 ||  
  
iti śrīpāñcarātrasāre lakṣmītantroddhāre tantrārthasaṃgrahe   
catuṣpañcāśo'dhyāyaḥ || 54 ||  
p. 223)  
  
pañcapañcāśo'dhyāyaḥ  
  
śrīḥ -  
  
ādhārān saṃpravakṣyāmi śṛṇu tvaṃ pākaśāsana |  
atha meḍhrāntare meḍhre nābhimadhye dhanādhipa || 1 ||  
  
hṛdi kūpe bhruvormadhye ṣaṭ padmāni smared budhaḥ |  
vedai rasaiḥ prajānāthairarkaiścaiva vikārakaiḥ || 2 ||  
  
aśvibhyāṃ ca dalairyuktān sūryakoṭisamaprabhān |  
kāditāntaiḥ svaraiḥ sūryavarṇāntābhyāṃ ca saṃyutān || 3 ||  
  
paṅkajeṣveṣu māṃ devīṃ ratnadīpākṛtiṃ smaret |  
yatra yatra bhavedvāñchā tatrastho yogamabhyaset || 4 ||  
  
prathamādhāramārabhya dvādaśāntāmbujātatām |  
ekāṃ dīpākṛtiṃ dhyāyeddehasthāmādikāṃ parām || 5 ||  
  
kramotkramābhyāṃ smaratastāmimāṃ cinmayīṃ parām |  
yadā layaṃ mano yāti sā sattā vaiṣṇavī parā || 6 ||  
  
dehabandhe ca vāñchā ceddehaṃ tvaṃ māmakaṃ śṛṇu |  
ekasmin hṛdaye toyaṃ māhendraṃ maṇḍapaṃ smaret || 7 ||  
  
caturdvārayutaṃ tatra saṃsmared dvārapālikāḥ |  
balākinīṃ puraḥ śyāmāṃ vanamālāṃ tathāpare || 8 ||  
  
śvetāṃ vibhīṣikāṃ paścāduktavarṇāmanusmaret |  
uttare śāṃkarīṃ śakra dhūmravarṇāmanusmaret || 9 ||  
  
tatra maṇḍapamadhye tu sahasrādityasaṃnibham |  
aṣṭapatraṃ smaret padmaṃ karṇikākesarojjvalam || 10 ||  
  
pūrve dale vāsudevaṃ saṃkarṣaṃ caiva dakṣiṇe |  
pradyumnaṃ paścime patre tvaniruddhamathottare || 11 ||  
  
śaṅkhacakradharān sarvān vanamālāvibhūṣitān |  
yugānusārikāntīṃśca smaredabhimukhān mama || 12 ||  
  
gulguluṃ ca guruṇyaṃ ca madanaṃ śalalaṃ tathā |  
gajendrān saṃsmaret koṇe sudhāṃ māmabhiṣiñcataḥ || 13 ||  
  
karṇikābījamadhyasthāṃ sarvalokamaheśvarīm |  
māṃ smarettaptahemābhāṃ paṅkajadvayadhāriṇīm || 14 ||  
  
varadābhayahastāṃ ca sarvābharaṇabhūṣitām |  
anirdeśyāmanaupamyāṃ viṣṇupatnīmaninditām || 15 ||  
  
smitajyotsnānugairdivyairasitāpāṅgasaṃbhavaiḥ |  
siñcantīṃ kiraṇaiḥ śītaistaptataptaṃ jagattrayam || 16 ||  
  
utpādya jñānato bhogāṃstairyajet parameśvarīm |  
brahmānandamayaiḥ samyaṅ manmayairdoṣavarjitaiḥ || 17 ||  
  
yadvā nārāyaṇāṅkasthāṃ tatsaṅgāhlādabhūṣitām |  
kareṇa dakṣiṇeneśamāśliṣyantīṃ nirantaram || 18 ||  
  
pratipattistu kartavyā tadā vaimānikī tanau |  
dāṃpatyaṃ tadamīmāṃsyamāvayoḥ śrutigahvaram || 19 ||  
  
bījasya sthāna [īt is written in the original ṃṣ. that about twelve pages of matter are   
missing after this. Evidently, the end of the 55th chapter, the whole of the 56th   
chapter and the beginning of the 57th chapter are missing.] ....................................  
p. 224)  
  
saptapañcāśo'dhyāyaḥ   
  
śrīḥ -  
  
. . . ko devaḥ sthitikartā ca bhāvagā |  
trimūrtisvadhikā śaktirityayaṃ paramo japaḥ || 1 ||  
  
śabdārthapravibhāgena dvidhā lakṣmīḥ pravartate |  
śāntā paśyātha madhyā ca vaikharī ceti saṃjñayā || 2 ||  
  
śabdonmeṣaścaturdhāyamarthonmeṣastathāvidhaḥ |  
pratyastamitasaṃskārā svaravarṇādivarjitā || 3 ||  
  
śābdī yā saṃsthitiḥ prācyā sā śāntā śāntasādhanā |  
arthabodhakarūpaṃ yacchabdaśakterasaṃskṛtam || 4 ||  
  
kevalo yaḥ samunmeṣaḥ paśyantī sā prakīrtitā |  
arthabodhakarūpaṃ yat sa śabdaḥ parikīrtitaḥ || 5 ||  
  
na hiṃsayanti saṃskārā yadā madhyātha sā tadā |  
evaṃ samskārasaṃpannā vikalpaśataśālinī || 6 ||  
  
vividhaṃ ramate vaiṣu yato na prākṛtīṣvatha |  
rūpaṃ śakalaśaḥ kṛtvā sthāneṣvaṣṭasu sā tadā || 7 ||  
  
vaikharī nāma sā vācyā vividhaṃ vakti varṇinī |  
śāntā nāma parā yā sā sarvatra samatāṃ gatā || 8 ||  
  
koṭikoṭisahasrāṃśastasyā vāgatha madhyamā |  
koṭikoṭisahasrāṃśastasyā vāgatha vaikharī || 9 ||  
  
varṇāḥ padāni vākyāni trividhā vaikharīgatiḥ |  
saṃkocaṃ kramaśo yāti seyaṃ varṇādivartmanā || 10 ||  
  
iyaṃ caturvidhā śaktiḥ pratilomānulomajā |  
caturdhā sodayaṃ yāti śāntāpaśyādibhiḥ kramāt || 11 ||  
  
caturdhāstamayaṃ yāti vaikharīmadhyamādibhiḥ |  
vyaktā vyaktasamāvyaktā sā vijñeyā tridhā punaḥ || 12 ||  
  
vyaktā prāṇiśarīrasthā yodetyastamupaiti ca |  
vīṇāveṇumṛdaṅgādyairvyaktā tadvyajyate hi yā || 13 ||  
  
vivakṣākaraṇodyogaiḥ prāṇibhiḥ sātha tatsamā |  
marudāghaṭṭanāt sindhusaridgiridarīmukhaiḥ || 14 ||  
  
vyajyate śabdaśaktiryā sā tvavyaktā samīritā |  
udaye'stamaye cāsāṃ pūrvoktau vyutkramotkramau || 15 ||  
  
vācyaṃ caturvidhaṃ jñeyaṃ śāntādipravibhāgavat |  
evaṃ vyavasthitā śaktistāriketi nirūpaṇam || 16 ||  
  
japo'sau madhyamo nāma parito varṇavarṇanam |  
varṇarūpā ca śaktiryā yā ca saṃyogasaṃbhavā || 17 ||  
  
śaktinaddhānuviddhā yā vivakṣāsaṃbhavā ca yā |  
etacchakticatuṣkaṃ tadvinirṇayapuraḥsaram || 18 ||  
  
arthādhyāsastu śabde yaścaramo'sau prakīrtitaḥ |  
vācyaṃ buddhvā pṛthag buddhvā tāṃ tridhākārasaṃsthitām || 19 ||  
  
tatsaṃbodho hi yo mantraiḥ sa japastu parāvaraḥ |  
lakṣmītantre samuddiṣṭā tvagnīṣomamayī hi yā || 20 ||  
  
tattadrūpamatikramya vācyavācakasaṃjñitam |  
lakṣmīmayīṃ niśāṃ tīrtvā tārikārūparūpiṇīm || 21 ||  
  
nistaraṅgamahānandasaṃvittārāmahodadhau |  
viśodhya sakalān mantrāṃstadbhāvanyāsasaṃyutaḥ || 22 ||  
  
tānupāsya tatastasyāṃ tattadāpyāyanojjvalān |  
tatsāmānyaviśeṣābhyāṃ bhāvayenmantradevatām || 23 ||  
  
tathā yukto japenmantrān nityo'yaṃ pūjito japaḥ |  
tattacchāstroktasaṃsthānasaṃskārakramaśālinīḥ || 24 ||  
  
p. 225)  
  
taistairbhāvaiḥ sametāśca bhāvayanmantradevatāḥ |  
japeta sarvadarśī yajjapo'yaṃ paramaḥ smṛtaḥ || 25 ||  
  
nāradaḥ -   
  
idaṃ rahasyaṃ paramaṃ nāpātre deyamityuta |  
uktvā vidyudivākāśe sādarśanamupeyuṣī || 26 ||  
  
vittaṃ prāpya paraṃ śakro mumude vigatajvaraḥ |  
  
atriḥ -   
  
ityuktvā bhagavān bhadre nārado virarāma ha || 27 ||  
  
pūjitā puruhūtena subhagā śrīrvarānane |  
indro'pi vismitaḥ śaśvadbrahmaṇaḥ sadanaṃ yayau || 28 ||  
  
pṛṣṭaśca brahmaṇā tasmai provāca vidhivattadā |  
brahmā prajāpatibhyaśca pṛṣṭaḥ provāca tattvavit || 29 ||  
  
munayo nāradenātha śrāvitā malayācale |  
aṅgirāḥ śrāvayāmāsa pāvakaṃ tantramuttamam || 30 ||  
  
kātyāyanaṃ pāvakaśca sa ca gautamamāśrame |  
gautamo'tha bharadvājaṃ sa ca gargaṃ mahāmunim || 31 ||  
  
asitaṃ devalaṃ gargo jaigīṣavyaṃ muniṃ sa ca |  
sa muniḥ śrāvayāmāsa pitṝn bheje'tha lobhajit || 32 ||  
  
ekāñjanānānnapiko (?) mānasī duhitā ca yā |  
sā sutaṃ śrāvayāmāsa pārāśaryaṃ mahāmunim || 33 ||  
  
pārāśaryaḥ sutaṃ cāpi śukaṃ yoginamuttamam |  
śrāvayāmāsa ca śukaḥ svarbhānvākhyaṃ prajāpatim || 34 ||  
  
vasiṣṭho'rundhatīṃ prājñāṃ nāradasya śaśāsa sā |  
tantraṃ lakṣmyāstataḥ prāpuryoginaḥ kapilādayaḥ || 35 ||  
  
pārvatīṃ śrāvayāmāsa śaṃkaraścandraśekharaḥ |  
hiraṇyagarbho yogānāṃ vaktā cāpi sarasvatīm || 36 ||  
  
pativratā hi yā devyo devabrahmarṣiyoginām |  
tāsāṃ pārāyaṇaṃ śaśvallakṣmītantramiti smṛtam || 37 ||  
  
sakāśādbrahmaṇaḥ śrutvā mayā te kathitaṃ budhe |  
iṣṭāsi me priyā ceti na kiṃcidavaśeṣitam || 38 ||  
  
bhūyastvaṃ śṛṇu saṃkṣepamanasūye'nasūyayā |  
śrutvā ca kuru yatnena rakṣa cāpyapramādinī || 39 ||  
  
lakṣmīnārāyaṇākārā bhavitrī te manaḥsthitiḥ |  
apāyān saṃparityajya pātakān bhavasāgare || 40 ||  
  
daivādvā yadi vā mohādapāyasya pariplave |  
bhajamānā tathā caiva lakṣmīnārāyaṇāvubhau || 41 ||  
  
śaśvaccāśu kṛtān sarvānapāyān jahatī svayam |  
alubdhā karaṇe teṣāṃ lokasaṃgrahaṇe ratā || 42 ||  
  
ākiṃcanyaṃ samāropya buddhyaiva dṛḍhayā svayam |  
sarvadā sarvadeśeṣu sarvāvasthāsu sarvathā || 43 ||  
  
rakṣiṣyati hariḥ śrīmānāśritāniti niścayāt |  
ātmātmīyaṃ paraṃ sarvaṃ nikṣipya śrīpateḥ pade || 44 ||  
  
upāyaṃ vṛṇu lakṣmīśaṃ tamupeyaṃ vicintaya |  
iti te sakalaṃ bhadre śāstraśāstrārthatatphalam || 45 ||  
  
darśitaṃ paramaṃ tattvaṃ sāvadhānena cetasā |  
sarahasyaṃ sasaṃkṣepaṃ lakṣmītantramidaṃ param || 46 ||  
  
nāvāsudevabhaktāya tvayā deyaṃ kathaṃcana |  
lakṣmīrlakṣmīpatiścaiva cetaso'napagāminau || 47 ||  
  
yasya tasmai tvayā vācyaṃ yattadetadanuttamam |  
nāstikānāṃ samīpe tu naivādhyeyamidaṃ bhavet || 48 ||  
  
nāvratasnāyināṃ tadvanna mātāpitṛvidviṣām |  
nānāśāstradviṣāṃ caiva na gurudveṣiṇāṃ tathā || 49 ||  
  
dāṃpatyavidviṣāṃ caiva vanitāvidviṣāṃ tathā |  
yo hi vedavratasnāto mātāpitṛgurupriyaḥ || 50 ||  
  
anindakaśca śāstrāṇāṃ parāparavidhānavit |  
āstikaḥ śraddadhānaśca lakṣmīlakṣmīpatipriyaḥ || 51 ||  
  
p. 226)  
  
kriyāyajñavibhāgajñastantrāntaravidhānavit |  
sāṅgayogavidhānajñaḥ sarvaśāstrārthatattvavit || 52 ||  
  
vedavedāṅgatattvajño vettā paśupatermatam |  
ūhāpohavidhānajño mānatarkapadārthavit || 53 ||  
  
sarvādhyātmikaśāstrārthatattvavit prāptumarhati |  
oṃ namo vāsudevāya tasmai śrīryasya sā priyā || 54 ||  
  
oṃ namo viṣṇupatnyai ca yasyā nārāyaṇaḥ priyaḥ |  
namo nityānavadyāya jagataḥ sarvahetave |  
jñānāya nistaraṅgāya lakṣmīnārāyaṇātmane || 55 ||  
  
iti śrīpāñcarātrasāre lakṣmītantroddhāre (tantrārthasaṃgrahe)   
rahasyaśāstrārthasāro nāma saptapañcāśo'dhyāyaḥ || 57 ||   
  
lakṣmītantram samāptam ||  
  
  
  
MUKTABODHA INDOLOGICAL RESEARCH INSTITUTE©2011 Muktabodha Indological Research Institute  All Rights Reserved.E-texts may be viewed only online or downloaded for private study.E-texts may not, under any circumstances, be copied, republished,reproduced, distributed or sold, either in original or altered form, withoutthe express permission of Muktabodha Indological Research Institute in writing.Data-entered by the staff of Muktabodha under the direction of Mark S. G. Dyczkowski.          