---
Alternate name:
- śrī upaniṣad brahmayogin
Catalog number: M00301
Commentator:
- brahmayogin
Editor:
- śāstrī mahādeva
Main title: yoga upaniṣads with the commentary of śrī upaniṣad brahmayogin
Publication city:
- Madras
Publication country: India
Publication year:
- '1920'
Publisher:
- Adyar library and research centre
Secondary title:
- yogaśikhā upaniṣat
Subjects:
- tantric / āgamic literature
- yoga
- upaniṣad
- yogopaniṣad
- yogopaniṣad
Uniform title: yogaśikhopaniṣat
title: योगशिखोपनिषत्
title_iast: yogaśikhopaniṣat

---
  
  
  
  
योगशिखोपनिषत्  
  
सह नाववतु- इति शान्तिः  
  
प्रथमोऽध्यायः  
  
मुक्तिमार्गजिज्ञासा  
  
सर्वे जीवाः सुखैर्दुःखैर्मायाजालेन वेष्टिताः ।  
तेषां मुक्तिः कथं देव कृपया वद शङ्कर ॥ १ ॥  
  
सर्वसिद्धिकरं मार्गं मायाजालनिकृन्तनम् ।  
जन्ममृत्युजराव्याधिनाशनं सुखदं वद ॥ २ ॥  
  
इति ॥  
  
विवरणम्  
  
योगज्ञाने यत्पदाप्तिसाधनत्वेन विश्रुते ।  
तत् त्रैपदं ब्रह्मतत्त्वं स्वमात्रमवशिष्यते ॥  
  
	इह खलु कृष्णयजुर्वेदप्रविभक्तेयं योगशिखोपनिषत्   
ससाधनज्ञानयोगसर्वस्वप्रकटनव्यग्रा ब्रह्ममात्रविश्रान्ता   
विजयते । अस्याः स्वल्पग्रन्थतो विवरणमारभ्यते । शिष्याचार्यभावं-  
vidyāstutyarthā | ādau ākhyāyikāmavatārayati- sarva iti || 1 || kiṃ   
tadityatra- sarveti || 2 ||  
  
p. 391) 			muktimārgasya durlabhatvam  
  
hiraṇyagarbhaḥ papraccha sa hovāca maheśvaraḥ |  
nānāmārgaistu duṣprāpaṃ kaivalyaṃ paramaṃ padam || 3 ||  
  
siddhimārgeṇa labhate nānyathā padmasaṃbhava |  
  
	lokopakārthaṃ maheśvaraṃ prati hiraṇyagarbhaḥ papraccha |   
tatpraśnamaṅgīkṛtya sa hovāca | kiṃ taduvācetyatra vakṣyamāṇārthaṃ   
prakāśayan stauti- nāneti | nirviśeṣajñānaikagamyatvāt || 3 || nānyaḥ   
panthāḥ ayanāya vidyate iti śrutisiddhasiddhimārgeṇa |   
kaivalyasiddhiprado'yaṃ mārgo nirviśeṣabrahmamātrajñānarūpaḥ tenaiva   
kaivalyaṃ labhate nānyathetyarthaḥ ||  
  
brahma kevalaśāstrāgamyam  
  
patitāḥ śāstrajāleṣu prajñayā tena mohitāḥ || 4 ||  
  
svātmaprakāśarūpaṃ tat kiṃ śāstreṇa prakāśyate |  
niṣkalaṃ nirmalaṃ śāntaṃ sarvātītaṃ nirāmayam || 5 ||  
  
tadeva jīvarūpeṇa puṇyapāpaphalairvṛtam |  
paramātmapadaṃ nityaṃ tat kathaṃ jīvatāṃ gatam || 6 ||  
  
tattvātītaṃ mahādeva prasādāt kathayeśvara |  
  
	unmārgagāmina ābhāsajñānino viḍambayati- patitā iti |   
brahmacaryagurukulavāsasādhanacatuṣṭayādikaṃ vismṛtya tantratrayaṃ   
mayādhītaṃ nādhītaṃ turyatantrakam ityādisvarūpadarśanasiddhāñja-  
ब्रह्मणो व्याविद्धपदवाक्यार्थत्वेन स्वयं प्रकाशरूपत्वात्,   
येनार्थवन्ति तं किं तु विज्ञातारं प्रकाशयेत् ।  
  
प्। ३९२) स्वात्मप्रकाशरूपं ब्रह्म कीदृशम् इत्यत्र-   
निष्कलमिति । प्राणादिनामान्तषोडशकलापह्नवसिद्धं ब्रह्म   
निष्प्रतियोगिकनिष्कलं ब्रह्ममात्रमित्यर्थः ॥ ५ ॥ निष्कलस्य   
ब्रह्ममात्रत्वे जीवजातं तद्भिन्नमित्यत आह- तदेवेति । यत्   
स्वज्ञदृष्ट्या स्वमात्रम् अवशिष्टं स्वाज्ञदृष्ट्या तदेव । कथं   
पुनः ब्रह्म जीवत्वं भजतीत्याक्षिपति- परमात्मेति ॥ ६ ॥ तत्   
कीदृशम् ? तत्त्वातीतम् ॥  
  
ब्रह्मणो जीवभावः  
  
सर्वभावपदातीतं ज्ञानरूपं निरञ्जनम् ॥ ७ ॥  
  
वायुवत् स्फुरितं स्वस्मिंस्तत्राहङ्कृतिरुत्थिता ।  
पञ्चात्मकमभूत् पिण्डं धातुबद्धं गुणात्मकम् ॥ ८ ॥  
  
सुखदुःखैः समायुक्तं जीवभावनया कुरु ।  
तेन जीवाभिधा प्रोक्ता विशुद्धे परमात्मनि ॥ ९ ॥  
  
	प्रश्नोत्तरं भगवानाह- सर्वेति ॥ ७ ॥ तदेव स्वाज्ञदृष्ट्या   
व्योम्नि वायुवत् इति । तत्सकाशात् पञ्चात्मकमभूत् पिण्डम् ।   
यन्निष्प्रतियोगिकस्वमात्रमवशिष्टं तदेव स्वज्ञादिदृष्ट्या किञ्चित्   
स्फुरितं सत् साक्षिभावं भजति । त्रिपाद्भूतिरेव नित्यभूतितया चकास्ति ।   
नित्यभूतिरेव पूर्णाहम्भावमेत्य लीलाभूतिः भवति । लीलाभूतिरपि   
परिच्छिन्नपिण्डाभिमानात् मोहभूतिः । सापि पिण्डादिरूपेण   
जडभूतिरपि भवतीत्यर्थः ॥ ८-९ ॥  
  
कामादिदोषविमुक्तजीवस्य शिवत्वम्  
  
कामक्रोधभयं चापि मोहलोभमथो रजः ।  
जन्म मृत्युश्च कार्पण्यं शोकस्तन्द्रा क्षुधा तृषा ॥ १० ॥  
  
प्। ३९३) तृष्णा लज्जा भयं दुःखं विषादो हर्ष एव च ।  
एभिर्दोषैर्विनिर्मुक्तः स जीवः शिव उच्यते ॥ ११ ॥  
  
	त्रिपादेव परिच्छिन्नपिण्डाभिमानात् मोहभूतित्वं भजतीत्युक्तं   
पुनर्मोहभूतेः लीलादिभूतित्वं कथमित्यत्र त्रिपादस्मीति प्रबोधतः   
पिण्डाद्यभिमतिमूलकामादिवृत्तित्यागसम-कालं त्रिपाद्भूतिरेव   
भवतीत्याह- कामेति ॥ १० ॥ कामादिवृत्तिपरिग्रह एष दोषः,   
त्रिपाद्भूतेः मोहभूतिप्रापकत्वात् ॥ ११ ॥  
  
ज्ञानयोगाभ्यां दोषविनाशः  
  
तस्माद्दोषविनाशार्थमुपायं कथयामि ते ।  
ज्ञानं केचिद्वदन्त्यत्र केवलं तन्न सिद्धये ॥ १२ ॥  
  
योगहीनं कथं ज्ञानं मोक्षदं भवतीह भो ।  
योगोऽपि ज्ञानहीनस्तु न क्षमो मोक्षकर्मणि ॥ १३ ॥  
  
तस्माज्ज्ञानं च योगं च मुमुक्षुर्दृढमभ्यसेत् ।  
  
	यस्मादेवं कामादिवृत्तिसङ्गादनर्थो जातः तस्मात् ।   
मोहभूतेस्त्रिपाद्भूतित्वप्रापकोपायः कः इत्यत्र पश्यतेहापि   
सन्मात्रमसदन्यत् ब्रह्मव्यतिरिक्तं न किञ्चिदस्ति,   
ब्रह्ममात्रमसन्न हि,   
इत्यादिश्रुतिसिद्धस्वातिरिक्तासत्प्रपञ्चापह्नवज्ञानप्रादुर्भूत-  
traipadabrahmamātrāvasthānalakṣaṇavikalebarakaivalya syādityatra na   
vivādaḥ, svājñānaprabhavajīvatvādeḥ svajñānavadhikatvāt   
tajjñānasya caramajanmāśrayatvāt | tadvinā saviśeṣābhāsajñānaṃ   
keciditi || 12-13 ||   
yathoktasādhanavikalabaddhacittāśritābhāsasaviśeṣa-jñānasya   
svaphalasādhanānīśatvāt vividhaphalgusiddhiprāpakābhāsa-yogasyāpi   
mukhyayogaphalaprāpaṇānīśatvācca yasmādetāvābhāsajñānayogau   
pratisvikena svaphalasādhanānīśau  
  
p. 394) bhavataḥ tasmāt jñānayogau samuccitya mumukṣuḥ   
dṛḍhamabhyaset | tenābhāsajñānayogau svagatābhāsatāṃ vihāya   
niṣpratiyogikanirviśeṣabrahmamātrajñānaparyavasannau bhavataḥ | tathā ca   
śrutiḥ śāmyati hyastramastreṇa malena kṣālyate malam ityādi | tatra   
yogābhāsastu ābhāsajñānagatābhāsatvaṃ nirmūlya   
nirviśeṣajñānaparyavasanno bhavati ||  
  
jñānasvarūpaṃ tatphalaṃ ca  
  
jñānasvarūpamevādau jñeyaṃ jñānaikasādhanam || 14 ||  
  
ajñānaṃ kīdṛśaṃ ceti pravicāryaṃ mumukṣuṇā |  
jñātaṃ yena nijaṃ rūpaṃ kaivalyaṃ paramaṃ padam || 15 ||  
  
asau doṣairvinirmuktaḥ kāmakrodhabhayādibhiḥ |  
sarvadoṣairvṛto jīvaḥ kathaṃ jñānena mucyate || 16 ||  
  
svātmarūpaṃ yathā jñānaṃ pūrṇaṃ tadvyāpakaṃ tathā |  
kāmakrodhādidoṣāṇāṃ svarūpānnāsti bhinnatā || 17 ||  
  
paścāt tasya vidhiḥ kiṃ nu niṣedho'pi kathaṃ bhavet |  
vivekī sarvadā muktaḥ saṃsārabhramavarjitaḥ || 18 ||  
  
paripūrṇasvarūpaṃ tat satyaṃ kamalasaṃbhava |  
sakalaṃ niṣkalaṃ caiva pūrṇatvācca tadeva hi || 19 ||  
  
	yata evamato nirviśeṣajñānaṃ svaphalasādhanasamarthaṃ syādeveti   
manasi nidhāya mumukṣubhiḥ jñānājñāneyattā jñātavyetyāha-   
jñāneti || 14 || tatra nirviśeṣajñānasvarūpamāha- jñātamiti | tadeva   
yathoktajñānamityarthaḥ || 15 || ya evaṃ  
  
p. 395) jñānī so'yam asau kṛtakṛtyo bhavatītyarthaḥ |   
punarābhāsajñā-nābhiprāyeṇākṣipati | kimiti ?   
kāmakrodhādisarvadoṣairiti | kāmakrodhā-dayo doṣāḥ   
svājñānavijṛmbhitāḥ || 16 || sarvadoṣagrāsasvajñāne vā tadekasiddhe   
svātmani soḍāsaṃbhavaṃ prakaṭayan pariharati- svātmeti | yathā   
svātmarūpaṃ sarvaparipūrṇaṃ vyāpyasattve vyāpakamapi bhavati tathā   
tadgocarajñānasya tanmātraparyavasannatvānna tat bhidyate | svātmātirekeṇa   
jñānābhāve'pi kāmādidoṣāḥ tadbhinnā bhaveyurityata āha- kāmeti |   
na hi niṣpratiyogikabrahmamātre kāmādidoṣapūgaḥ syānna veti smṛtirvā   
kathaṃ seddhuṃ pārayati brahmamātragataniṣpratiyogikatāyāḥ   
svātiriktamasti nāstīti gandhāsahatvāt || 17 || evaṃ jñānī kṛtakṛtyo   
bhavatītyāha- vivekīti || 18 || tasyaiva brahmatvamāha- paripūrṇeti |   
saṃsārikabhramaviralabrahmavido brahmatvāt yat satyamiti khyātaṃ tadeva   
svājñādidṛṣṭyā sakalādibhāvaṃ bhajatītyāha- sakalamiti || 19 ||  
  
ābhāsajñānyajñāninoraviśeṣaḥ  
  
kalinā sphūrtirūpeṇa saṃsārabhramatāṃ gatam |  
niṣkalaṃ nirmalaṃ sākṣāt sakalaṃ gaganopamam || 20 ||  
  
utpattisthitisaṃhārasphūrtijñānavivarjitam |  
etadrūpaṃ samāyātaḥ sa kathaṃ mohasāgare || 21 ||  
  
nimajjati mahābāho tyaktvā vidyāṃ punaḥpunaḥ |  
sukhaduḥkhādimoheṣu yathā saṃsāriṇāṃ sthitiḥ || 22 ||  
  
tathā jñānī yadā tiṣṭhedvāsanāvāsitastadā |  
tayornāsti viśeṣo'tra samā saṃsārabhāvanā || 23 ||  
  
jñānaṃ cedīdṛśaṃ jñātamajñānaṃ kīdṛśaṃ punaḥ |  
  
p. 396) aprakāśakalyantaḥkaraṇayogāt saṃsāritvaṃ bhajatīvetyāha-  
यन्निष्कलमित्यादिविशेषणविशिष्टमेतद्रूपं   
चित्तशुद्धिसाधनचतुष्टयसम्पत्त्यभावेऽपि येन केनोपायेन समायातो   
यदि ज्ञानी तदा कृतकृत्यो भवेत्, स कथं स्वात्तज्ञानं विहाय   
स्वाज्ञवन्मोहसागरे निमज्जतीति प्रश्नोत्तरं भगवानाह- सुखेति ॥   
२१-२२ ॥ तथा अयमाभासज्ञानी । स्वाज्ञानेनास्यापि समा ॥ २३ ॥   
आभासज्ञानिनः ज्ञानम् ।   
आभासज्ञानाज्ञानयोरविरोधादेकार्थपर्यवसायित्वं युज्यते इत्यर्थः ।  
  
आभासज्ञानिनो योगेन विना न मोक्षसिद्धिः  
  
ज्ञाननिष्ठोऽविरक्तोऽपि धर्मज्ञोऽविजितेन्द्रियः ॥ २४ ॥  
  
विना देहेऽपि योगेन न मोक्षं लभते विधे ।  
अपक्वाः परिपक्वाश्च देहिनो द्विविधाः स्मृताः ॥ २५ ॥  
  
अपक्वा योगहीनास्तु पक्वा योगेन देहिनः ।  
सर्वो योगाग्निना देहो ह्यजडः शोकवर्जितः ॥ २६ ॥  
  
जडस्तु पार्थिवो ज्ञेयो ह्यपक्वो दुःखदो भवेत् ।  
	  
	तस्य योगं विना अकिञ्चित्करतामाह- ज्ञानेति ।   
स्वारोपितज्ञाननिष्ठः । शास्त्रतो धर्मज्ञः । स्वयं अविजितेन्द्रियः ॥ २४   
॥ अयमाभासज्ञानी योगेन विना स्वात्तज्ञानगताभासमलं सङ्क्षाल्य   
शुद्धं ज्ञानं प्राप्य तत्समकालं न कदापि मोक्षं लभते,   
योगोदकस्य चित्तमलशोधकत्वात् । नह्यशुद्धचित्तासादितज्ञानं   
कार्यकारि भवतीत्यर्थः । आभासपारमार्थिकभेदेन ज्ञानिनौ   
द्विविधावित्याह- अपक्व इति ॥ २५ ॥ केवलाभासज्ञानिनः अपक्वाः   
अशुद्धान्तरत्वात् । योगेन पक्वाः पारमार्थिकज्ञानिनः इत्यर्थः ।   
शुद्धाशुद्धज्ञानिनोरधिष्ठितदेहादेः जडाजडतामाह- सर्व इति   
। ज्ञानाग्निदग्धकल्मषत्वात् ज्ञानिदेहादेरजडत्वं युज्यते इत्यत्र   
यथैव मृन्मयः कुम्भः तद्वद्देहोऽपि चिन्मयः इति श्रुतेः ॥ २६ ॥  
  
प्। ३९७) 		आभासज्ञानिनां दुःखानिवृत्तिः  
  
ध्यानस्थोऽसौ तथाप्येवमिन्द्रियैर्विवशो भवेत् ॥ २७ ॥  
  
तानि गाढं नियम्यापि तथाप्यन्यैः प्रबाध्यते ।  
शीतोष्णसुखदुःखाद्यैर्व्याधिभिर्मानसैस्तथा ॥ २८ ॥  
  
अन्यैर्नानाविधैर्जीवैः शास्त्राग्निजलमारुतैः ।  
शरीरं पीड्यते तैस्तैश्चित्तं सङ्क्षुभ्यते ततः ॥ २९ ॥  
  
तथा प्राणविपत्तौ तु क्षोभमायाति मारुतः ।  
ततो दुःखशतैर्व्याप्तं चित्तं क्षुब्धं भवेन्नृणाम् ॥ ३० ॥  
  
देहावसानसमये चित्ते यद्यद्विभावयेत् ।  
तत्तदेव भवेज्जीव इत्येवं जन्मकारणम् ॥ ३१ ॥  
  
देहान्ते किं भवेज्जन्म तन्न जानन्ति मानवाः ।  
तस्माज्ज्ञानं च वैराग्यं जीवस्य केवलं श्रमः ॥ ३२ ॥  
  
पिपीलिका यथा[दा?] लग्ना देहे ध्यानाद्विमुच्यते ।  
असौ किं वृश्चिकैर्दृष्टो देहान्ते वा कथं सुखी ॥ ३३ ॥  
  
तस्मान्मूढा न जानन्ति मिथ्यातर्केण वेष्टिताः ।  
  
	यद्याभासज्ञानी शुद्धज्ञानिवत् ध्यानस्थः । विवशो भवेत्   
ब्रह्मातिरेकेण इन्द्रियादिकं नास्तीत्यसमाहितकरणग्रामत्वात् ॥ २७ ॥   
यथाबलं तानि ॥ २८-२९ ॥ नराणां निर्विशेषब्रह्मज्ञानीतराणाम् ॥   
३०-३१ ॥ यस्मादाभासज्ञानिनः एवं न विदुः तस्मात् आभासज्ञानम्   
। निर्विशेषज्ञानिनोऽप्येवं न विदुरिति चेत्, सत्यं ब्रह्मातिरेकेण देहः   
तदवसानसमयो वा अस्ति चेत् जानन्ति, निर्विशेषब्रह्ममात्रावगतेः   
देहाद्युपलक्षिताविद्यापदतत्कार्यजातमस्ति  
  
प्। ३९८) नास्तीति विभ्रमापह्नवपूर्वकत्वात् । तस्मादाभासज्ञानी अत्र   
विषयो भवतीति मन्तव्यम् । ज्ञानियोगिशब्देन मुख्यज्ञानियोगिनौ   
गृहीतौ चेत् मूलश्रुत्यनुरूपं भवेदिति चेन्न ;   
मूलश्रुतेरप्याभासज्ञान्यादिविषयतात्पर्यत्वात्, चतुर्थाध्याये   
शुद्धज्ञानिसमाचारस्य स्फुटीकृतत्वाच्च । न हि कदापि   
श्रुतिर्विरुद्धार्थं वदति तस्मादाभासपारमार्थिकज्ञानिनौ   
मिथोविविक्तं श्रुतिरनुवदतीति वक्तुं युक्तमित्यर्थः ॥ ३२ ॥ आभासज्ञानी   
अस्मिन् प्रकरणे विशेषितव्यः इति स एव विशेष्यते- पिपीलिकेति ॥ ३३ ॥   
यस्मादेवं ब्रह्मातिरेकेण स्वदेहध्यानतद्विरोधादिकमस्तीति भ्रान्तिः   
तस्मात् ॥  
  
अहम्भाव एव सर्वानर्थमूलम्  
  
अहङ्कृतिर्यदा यस्य नष्टा भवति तस्य वै ॥ ३४ ॥  
  
देहस्त्वपि भवेन्नष्टो व्याधयश्चास्य किं पुनः ।  
जलाग्निशस्त्रखातादिबाधा कस्य भविष्यति ॥ ३५ ॥  
  
यदा यदा परिक्षीणा पुष्टा चाहङ्कृतिर्भवेत् ।  
तमनेनास्य नश्यन्ति प्रवर्तन्ते रुगादयः ॥ ३६ ॥  
  
कारणेन विना कार्यं न कदाचन विद्यते ।  
अहङ्कारं विना तद्वद्देहे दुःखं कथं भवेत् ॥ ३७ ॥  
  
	स्वाज्ञविकल्पितदेहादौ अहङ्कृतिः ॥ ३४ ॥ ज्ञानिनो विदेहत्वात्   
यद्यपि स्वाज्ञदृष्ट्या देहोऽस्तु शस्त्रखातादिः तस्यैवास्तु ज्ञानिनो न   
काचित् क्षतिरस्तीत्यर्थः ॥ ३५ ॥ यदि पुनरस्य देहादावहम्भावः उदेति तदा   
स्वाज्ञवत् सर्वानर्थो भवतीत्याह- यदेति । अनेन देहाभिमानदोषेण   
अस्य ब्रह्मास्मीत्यादिवृत्तयो नश्यन्ति तिरोभवन्ति । किञ्च तं   
देहाभिमानिनं प्रति रुगादयः प्रवर्तन्ते ॥ ३६ ॥ अहम्भाव एव   
सर्वानर्थमूलमित्याह- कारणेनेति ॥ ३७ ॥  
  
प्। ३९९)		योगसिद्धस्य ईश्वरत्वं जीवन्मुक्तत्वं च  
  
शरीरेण जिताः सर्वे शरीरं योगिभिर्जितम् ।  
तत् कथं कुरुते तेषां सुखदुःकादिकं फलम् ॥ ३८ ॥  
  
इन्द्रियाणि मनो बुद्धिः कामक्रोधादिकं जितम् ।  
तेनैव विजितं सर्वं नासौ केनापि बाध्यते ॥ ३९ ॥  
  
महाभूतानि तत्त्वानि संहृतानि क्रमेण च ।  
सप्तधातुमयो देहो दग्धो योगाग्निना शनैः ॥ ४० ॥  
  
देवैरपि न लक्ष्येत योगिदेहो महाबलः ।  
भेदबन्धविनिर्मुक्तो नानाशक्तिधरः परः ॥ ४१ ॥  
  
यथाकाशस्तथा देह आकाशादपि निर्मलः ।  
सूक्ष्मात् सूक्ष्मतरो दृश्यः स्थूलास्थूलो जडाजडः ॥ ४२ ॥  
  
इच्छारूपो हि योगीन्द्रः स्वतन्त्रस्त्वजरामरः ।  
क्रीडते त्रिषु लोकेषु लीलया यत्रकुत्रचित् ॥ ४३ ॥  
  
अचिन्त्यशक्तिमान् योगी नानारूपाणि धारयेत् ।  
संहरेच्च पुनस्तानि स्वेच्छया विजितेन्द्रियः ॥ ४४ ॥  
  
नासौ मरणमाप्नोति पुनर्योगबलेन तु ।  
हठेन मृत एवासौ मृतस्य मरणं कुतः ॥ ४५ ॥  
  
मरणं यत्र सर्वेषां तत्रासौ परिजीवति ।  
यत्र जीवन्ति मूढास्तु तत्रासौ मृत एव वै ॥ ४६ ॥  
  
प्। ४००) कर्तव्यं नैव तस्यास्ति कृतेनासौ न लिप्यते ।  
जीवन्मुक्तः सदा स्वच्छः सर्वदोषविवर्जितः ॥ ४७ ॥  
  
	सर्वे स्वाज्ञाः । ब्रह्मात्मैक्ययोगिभिः ॥ ३८ ॥ ब्रह्मातिरिक्तं न   
किञ्चिदस्ति इति ज्ञानखड्गेन इन्द्रियाणि ॥ ३९ ॥ किञ्च- महाभूतानि ॥ ४०   
॥ सम्यग्ज्ञानिनः ईश्वरभावापत्त्या सत्यसङ्कल्पत्वाद्यदि   
सम्यग्ज्ञानयोगी अयं देहः सर्वादृश्यो भवतु   
ईश्वरादिसामर्थ्यमीहते तदा देवैरपीति ॥ ४१-४४ ॥ नासौ   
मरणमाप्नोति मरणादेः देहनिष्ठत्वेन योगिनो देहातीतत्वात्, न   
जायते म्रियते वा विपश्चित् इति श्रुतेः । ब्रह्मातिरेकेण देहादिकं नास्तीति   
बोध एव हठः, हठेन सम्यग्ज्ञानेन मृत एवासौ देहः ॥ ४५ ॥   
या निशा सर्वभूतानाम् इत्यादिस्मरणात् ॥ ४६-४७ ॥  
  
आभासज्ञानिनां विडम्बनम्  
  
विरक्ता ज्ञानिनश्चान्ये देहेन विजिताः सदा ।  
ते कथं योगिभिस्तुल्या मांसपिण्डाः कुदेहिनः ॥ ४८ ॥  
  
देहान्ते ज्ञानिभिः पुण्यात् पापाच्च फलमाप्यते ।  
ईदृशं तु भवेत् तत्तद् भुक्त्वा ज्ञानी पुनर्भवेत् ॥ ४९ ॥  
  
	योगव्याविद्धचित्तमलनिर्विशेषज्ञानिनमीश्वरत्वेन   
जीवन्मुक्तत्वेन च स्तुत्वा तदपेक्षया आभासज्ञानिनो विडम्बयति-   
विरक्ता इति । स्वातिरिक्तविषये विशेषेण रक्ताः विरक्ताः ॥ ४८ ॥   
प्रारब्धादिकर्मफलं भुक्त्वा ज्ञानी पुनर्भवेत् । न हि   
पारमार्थिकज्ञानिनः पुण्यपापतत्फलोच्चावचजन्मादिकमस्ति,   
आभासज्ञानिनि तु सर्वमुपपद्यत इति श्रुतेराशयः । अन्यथा ब्रह्म वेद   
ब्रह्मैव भवति य एवं निर्बीजं वेद निर्बीज एव स भवति, तमेव   
विद्वानमृत  
  
प्। ४०१) इह भवति नान्यः पन्था अयनाय विद्यते इत्यादयो   
वेदनसमकालमेव ब्रह्ममात्रावस्थानलक्षणविदेहकैवल्यानुवादि-  
punarbhavoktirābhāsajñāniniṣṭheti || 49 ||  
  
teṣāṃ siddhasaṃgatyā kṛtakṛtyatvam  
  
paścāt puṇyena labhate siddhena saha saṃgatim |  
tataḥ siddhasya kṛpayā yogī bhavati nānyathā || 50 ||  
  
tato naśyati saṃsāro nānyathā śivabhāṣitam |  
  
	tādṛśābhāsajñāninaḥ sukṛtaviśeṣāt jīvanmuktasaṃgatyā   
kṛtakṛtyatā syādityāha- paścāditi || 50 ||  
  
jñānayogayoḥ mithaḥ kāryakāraṇatvam  
  
yogena rahitaṃ jñānaṃ na mokṣāya bhavedvidhe || 51 ||  
  
jñānenaiva vinā yogo na sidhyati kadācana |  
  
	ābhāsajñānayogasamuccayābhiprāyeṇa prātisvikena tayoḥ   
nindocyate- yogeneti || 51 ||  
  
yoga eva paramo mokṣamārgaḥ  
  
janmāntaraiśca bahubhiryogo jñānena labhyate || 52 ||  
  
jñānaṃ tu janmanaikena yogādeva prajāyate |  
tasmādyogāt parataro nāsti mārgastu mokṣadaḥ || 53 ||  
  
p. 402) pravicārya ciraṃ jñānaṃ mukto'hamiti manyate |  
kimasau mananādeva mukto bhavati tatkṣaṇāt || 54 ||  
  
paścājjanmāntaraśatairyogādeva vimucyate |  
na tathā bhavato yogājjanmamṛtyū punaḥpunaḥ || 55 ||  
  
prāṇāpānasamāyogaścandrasūryaikatā bhavet |  
saptadhātumayaṃ dehamagninā rañjayed dhruvam || 56 ||  
  
vyādhayastasya naśyanti chedakhātādi kā kathā |  
tadasau paramākāśarūpo dehyavatiṣṭhati || 57 ||  
  
kiṃ punarbahunoktena maraṇaṃ nāsti tasya vai |  
dehivad dṛśyate loke dagdhakarpūravat svayam || 58 ||  
  
	tayoḥ mithaḥ kāryakāraṇatāmāha- janmeti || 52 || yasmādevaṃ   
tasmāt | nāsti ābhāsajñānagatābhāsatāṃ grasitvā   
śuddhajñānajanakatvāt | ata eva yogamārgastu jñānadvārā mokṣadaḥ || 53   
|| yogābhāve jñānābhāsenāpi pravicārya | kadācitkamananādeva || 54 ||   
yogādeva vimucyate iti yogaṃ stauti | yathā ābhāsajñānināṃ janmamṛtyū   
bhavataḥ na tathā || 55 || saptadhātumayaṃ dehaṃ- śuklādayaḥ   
saptadhātavaḥ dehasya tanmayatvāt tam || 56-58 ||  
  
yogasaṃskṛtamanastyeva ātmajñānotpattiḥ  
  
cittaṃ prāṇena saṃbaddhaṃ sarvajīveṣu saṃsthitam |  
rajjvā yadvat susaṃbaddhaḥ pakṣī tadvadidaṃ manaḥ || 59 ||  
  
p. 403) nānāvidhairvicārastu na bādhyaṃ jāyate manaḥ |  
tasmāt tasya jayopāyaḥ prāṇa eva hi nānyathā || 60 ||  
  
tarkairjalpaiḥ śāstrajālairyuktibhirmantrabheṣajaiḥ |  
na vaśo jāyate prāṇaḥ siddhopāyaṃ vinā vidhe || 61 ||  
  
upāyaṃ tamavijñāya yogamārge pravartate |  
khaṇḍajñānena sahasā jāyate kleśavattaraḥ || 62 ||  
  
yo'jitvā pavanaṃ mohādyogamicchati yoginām |  
so'pakvaṃ kumbhamāruhya sāgaraṃ tartumicchati || 63 ||  
  
yasya prāṇo vilīno'ntaḥ sādhake jīvite sati |  
piṇḍo na patitastasya cittaṃ doṣaiḥ prabādhate || 64 ||  
  
	saṃsthitaṃ svātmānaṃ viṣayīkarotītyarthaḥ | tadvadidaṃ manaḥ,   
prāṇabandhanaṃ hi somya manaḥ iti śruteḥ || 59 || yasmādevaṃ tasmāt ||   
60-65 ||  
  
yogābhyāsa eva prathamakṛtyam  
  
śuddhe cetasi tasyaiva svātmajñānaṃ prakāśate |  
tasmājjñānaṃ bhavedyogājjanmanaikena padmaja || 65 ||  
  
tasmādyogaṃ tamevādau sādhako nityamabhyaset |  
mumukṣubhiḥ prāṇajayaḥ kartavyo mokṣahetave || 66 ||  
  
p. 404) yogāt parataraṃ puṇyaṃ yogāt parataraṃ śivam |  
yogāt parataraṃ sūkṣmaṃ yogāt parataraṃ na hi || 67 ||  
  
yo'pānaprāṇayoraikyaṃ rajaso retasastathā |  
sūryācandramasoryogo jīvātmaparamātmanoḥ || 68 ||  
  
evaṃ hi dvandvajālasya saṃyogo yoga ucyate |  
  
	yasmādyoga evaṃ prabhāvavān tasmāt || 66-68 ||  
  
yogaśikhopadeśaḥ  
  
atha yogaśikhāṃ vakṣye sarvajñāneṣu cottamām || 69 ||  
  
yadānudhyāyate mantraṃ gātrakampo'tha jāyate |  
āsanaṃ padmakaṃ baddhvā yaccānyadapi rocate || 70 ||  
  
nāsāgre dṛṣṭimāropya hastapādau ca saṃyatau |  
manaḥ sarvatra saṃgṛhya oṃkāraṃ tatra cintayet || 71 ||  
  
dhyāyate satataṃ prājño hṛtkṛtvā parameśvaram |  
ekastambhe navadvāre tristhūṇe pañcadaivate || 72 ||  
  
īdṛśe tu śarīre vā matimānnopalakṣayet |  
ādityamaṇḍalākāraṃ raśmijvālāsamākulam || 73 ||  
  
tasya madhyagataṃ vahniṃ prajvaleddīpavartivat |  
dīpaśikhā tu yā mātrā sā mātrā parameśvare || 74 ||  
  
p. 405) itthaṃ yogaṃ stutvā atha anantaraṃ yogasārabhūtāṃ śikhāṃ   
prapañcayati- atheti | yogamastakavilasitatvāt yogaśikhā | ābhāsādi-  
अशुद्धचित्ताश्रयज्ञानगताभासग्रासत्-वात् । तां तुभ्यं वक्ष्ये   
इत्यर्थः ॥ ६९ ॥ किं तत् इत्यत्र तदियत्तां तदभ्यासक्रमं चाह- यदेति   
। मन्तारम् अनुसन्धातारं त्रायते इति मन्त्रः नादः । मन्त्रं मन्त्रो   
यदा अनुध्यायते अनुसन्धीयते तदा अथ अनन्तरं योगिनो गात्रकम्पो   
जायते । तदुपशमनार्थं आसनमिति । यच्चान्यदपि रोचते सिद्धासनादि ॥   
७० ॥ एवम् आसने स्थित्वा नासाग्रे इति ॥ ७१ ॥ तदानीं देहदृष्टिः न   
कार्येत्याह- एकेति । वीणादण्डस्य शरीरमण्टपाधारत्वात् ।   
स्थूणशब्देन आगाम्यादिकर्मत्रयमुच्यते । पञ्चदैवत शब्देन   
ब्रह्मादिसदाशिवान्तपञ्चब्रह्माण उच्यन्ते ॥ ७२ ॥ एतत्सङ्घाते शरीरे   
स्वात्मात्मीयदृष्टिं न कुर्यादित्यर्थः । ततः किं कर्तव्यमित्यत्र   
स्वहृदये आदित्येति ॥ ७३ ॥ प्राणायामानुकूलध्या-नेन   
मूलाधारगताग्निज्वालावलीयुतं भावयेदित्यर्थः । तत्र   
दीपशिखारूपेण परमेश्वरो भावनीय इत्याह- दीपशिखेति ।   
मूलाधारस्थदीपशिखा तु या मात्रा नीवारशूकादपि तन्वी सा मात्रा   
तदाकारेण परमेश्वरे भाविते सति ॥ ७४ ॥  
  
योगाभ्यासात् परमपदसाक्षात्कारः  
  
भिन्दन्ति योगिनः सूर्यं योगाभ्यासेन वै पुनः ।  
द्वितीयं सुषुम्नाद्वारं परिशुभ्रं समर्पितम् ॥ ७५ ॥  
  
कपालसम्पुटं पीत्वा ततः पश्यति तत्पदम् ।  
  
	अथ तत्प्रसादतो योगिनः योगाभ्यासबलेन सूर्यमण्डलं भित्त्वा   
तत्पदं यान्तीत्यत्र सूर्यद्वारेण ते विरजाः प्रयान्ति इति श्रुतेः ॥  
  
सन्न्यस्तं पुरुषं दृष्ट्वा स्थानाच्चलति भास्करः ।  
एष मे मण्डलं भित्त्वा परं ब्रह्म प्रयास्यति ॥  
  
प्। ४०६) इति स्मृत्यनुरोधेन सन्न्यासयोगिनः सूर्यमण्डलं भित्त्वा   
तत्पदं यान्तीत्युक्तम् । केवलयोगिनस्तु द्वितीयं सुषुम्नाद्वारं   
कुण्डलिन्या विभिद्य ॥ ७५ ॥ तन्मार्गेण कलालसम्पुटं सहस्रारचक्रं   
प्रविश्य तत्र रवीन्द्वग्निजममृतं पीत्वा ततः तत्पदं तत्रत्यतूरीयं   
तुरीयातीतं वा सोऽहमिति पश्यति पश्यन्ति । ततः तदात्तज्ञानानुरोधेन   
सविशेषं निर्विशेषं वा ब्रह्म प्रयान्तीत्यर्थः ॥  
  
ध्यानाशक्तस्य पुण्यलोकप्राप्तिः  
  
अथ तद् ध्यायते जन्तुरालस्याच्च प्रमादतः ॥ ७६ ॥  
  
यदि त्रिकालमागच्छेत् स गच्छेत् पुण्यसम्पदम् ।  
पुण्यमेतत् समासाद्य सङ्क्षिप्य कथितं मया ॥ ७७ ॥  
  
	एवं ध्यातुमशक्तानां पुण्यलोकाप्तिमाह- अथेति । यदि यो   
जन्तुः यथावत् ध्यानकलनायामालस्यात् प्रमादतश्च भेदधिया तत्   
ब्रह्म ध्यायते ध्यायति ॥ ७६ ॥ एवम् अहरहः त्रिकालं ध्यानमागच्छेत्   
ध्यानं करोति सोऽयं मुनिः स्वभावनानुरोधेन पुण्यसम्पदं   
ब्रह्मेन्द्राद्यैश्वर्यं गच्छेत् प्राप्नुयात् । एतत्पुण्यानुरोधेन   
सङ्क्षेपेण मयोक्तमित्यर्थः ॥ ७७ ॥  
  
लब्धयोगस्य स्वात्मबोधः  
  
लब्धयोगोऽथ बुध्येत प्रसन्नं परमेश्वरम् ।  
जन्मान्तरसहस्रेषु यदा क्षीणं तु किल्बिषम् ॥ ७८ ॥  
  
तदा पश्यति योगेन संसारोच्छेदनं महत् ।  
  
	वक्ष्यमाणरीत्या लब्धयोगः स्वात्मानं बुध्यते इत्याह-   
लब्धेति । सोऽहमिति बुध्येत । किल्बिषवतां   
स्वातिरिक्तकलनोच्छेदनेश्वरसाक्षात्कारः कुत इत्यत्र आह-   
जन्मान्तरेति । नित्यादिकर्मफलसमर्पणसन्तुष्टेश्वरप्रसादतः यदा ॥   
७८ ॥  
  
प्। ४०७) 		योगाभ्यासार्थं जितप्राणगुरूपसदनम्  
  
अधुना सम्प्रवक्ष्यामि योगाभ्यासस्य लक्षणम् ॥ ७९ ॥  
  
मरुज्जयो यस्य सिद्धः सेवयेत् तं गुरुं सदा ।  
गुरुवक्त्रप्रसादेन कुर्यात् प्राणजयं बुधः ॥ ८० ॥  
  
	तदा पश्यति योगेनेत्युक्तं, सोऽयं योगः कीदृशः   
इत्याकाङ्क्षायां तदियत्तां ससाधनां सफलामाचष्टे- अधुनेति ॥   
७९ ॥ तत् गुरुमुखेनैव ज्ञेयमित्याह- मरुदिति ॥ ८० ॥  
  
सरस्वतीचालनम्  
  
वितस्तिप्रमितं दैर्घ्यं चतुरङ्गुलविस्तृतम् ।  
मृदुलं धवलं प्रोक्तं वेष्टनाम्बरलक्षणम् ॥ ८१ ॥  
  
	आदौ सरस्वतीनाडीचालनपुरःसरं कुण्डलिनीस्थितिं   
तच्चालनोपायं चाह- वितस्तीति ।   
सरस्वतीनाडीमस्तकमुक्तलक्षणलक्षितवस्त्रेणावेष्ट्य ब्राह्मे मुहूर्ते   
उत्थाय मुहूर्तपर्यन्तं निर्भयाच्चालयेत् ॥ ८१ ॥  
  
कुण्डलीचालनेन ग्रन्थित्रयभेदः  
  
निरुध्य मारुतं गाढं शक्तिचालनयुक्तितः ।  
अष्टधा कुण्डलीभूतामृज्वीं कुर्यात्तु कुण्डलीम् ॥ ८२ ॥  
  
पायोराकुञ्चनं कुर्यात् कुण्डलीं चालयेत् तदा ।  
मृत्युवक्त्रगतस्यापि तस्य मृत्युभयं कुतः ॥ ८३ ॥  
  
एतदेव परं गुह्यं कथितं तु मया तव ।  
वज्रासनगतो नित्यमूर्ध्वाकुञ्चनमभ्यसेत् ॥ ८४ ॥  
  
प्। ४०८) वायुना ज्वलितो वह्निः कुण्डलीमनिशं दहेत् ।  
सन्तप्ता साग्निना जीवा शक्तिस्त्रैलोक्यमोहिनी ॥ ८५ ॥  
  
प्रविशेच्चन्द्रदण्डे तु सुषुम्नावदनान्तरे ।  
वायुना वह्निना सार्धं ब्रह्मग्रन्थिं भिनत्ति सा ॥ ८६ ॥  
  
विष्णुग्रन्थिं ततो भित्त्वा रुद्रग्रन्थौ च तिष्ठति ।  
ततस्तु कुम्भकैर्गाढं पूरयित्वा पुनः पुनः ॥ ८७ ॥  
  
	सरस्वतीनाडीचालनानन्तरं निरुध्य ॥ ८२ ॥ तदा पायोः ।   
कुण्डलिनीचालनतोऽस्य विमृत्युत्वमाह- मृत्युवक्त्रेति ॥ ८३ ॥   
कुण्डलीं चालयेदिति यदुक्तं सोपायं तदाह- वज्रेति ॥ ८४ ॥   
आकुञ्चनोत्थवायुना । तेन दाहेन सन्तप्ता ॥ ८५ ॥ ततः सा किं करोतीत्यत्र   
प्रविशेत् इति । सुषुम्नायाः चन्द्रवत् शीतलत्वात् कुण्डलीतापशान्तिकरत्वं   
योग्यनुभवसिद्धमित्यर्थः । दृक्प्राणवायुना ।   
मूलाधारप्रवेशमार्गकवाटाभं ब्रह्मग्रन्थिम् ॥ ८६ ॥   
अनाहतकवाटं विष्णुग्रन्थिम् । आज्ञाकवाटे रुद्रग्रन्थौ ।   
रुद्रग्रन्थिभेदनोपायमाह- तत इति ॥ ८७ ॥  
  
कुम्भकचतुष्टयाम्भासविधिः  
  
अथाभ्यसेत् सूर्यभेदमुज्जायीं चापि शीतलीम् ।  
भस्त्रां च सहितो नाम स्याच्चतुष्टयकुम्भकः ॥ ८८ ॥  
  
बन्धत्रयेण संयुक्तः केवलप्राप्तिकारकः ।  
  
	कुम्भकभेदमाह- अथेति ॥ ८८-८९ ॥  
  
प्। ४०९) 			सूर्यकुम्भकलक्षणम्  
  
अथास्य लक्षणं सम्यक् कथयामि समासतः ॥ ८९ ॥  
  
एकाकिना समुपगम्य विविक्तदेशं  
प्राणादिरूपममृतं परमार्थतत्त्वम् ।  
लध्वाशिना धृतिमता परिभावितव्यं  
संसाररोगहरमौषधमद्वितीयम् ॥ ९० ॥  
  
सूर्यनाड्या समाकृष्य वायुमभ्यासयोगिना ।  
विधिवत् कुम्भकं कृत्वा रेचयेच्छीतरश्मिना ॥ ९१ ॥  
  
उदरे बहुरोगघ्नं क्रिमिदोषं निहन्ति च ।  
मुहुर्मुहुरिदं कार्यं सूर्यभेदमुदाहृतम् ॥ ९२ ॥  
  
	आदौ समुदायलक्षणमुच्यते- एकाकिनेति ॥ ९० ॥ ततः   
सूर्यभेदलक्षणं तत्फलं चाह- सूर्येति ॥ ९१-९२ ॥  
  
उज्जायीकुम्भकलक्षणम्  
  
नाडीभ्यां वायुमाकृष्य कुण्डल्याः पार्श्वयोः क्षिपेत् ।  
धारयेदुदरे पश्चाद्रेचयेदिडया सुधीः ॥ ९३ ॥  
  
कण्ठे कफादिदोषघ्नं शरीराग्निविवर्धनम् ।  
नाडीजलापहं धातुगतदोषविनाशनम् ॥ ९४ ॥  
  
गच्छतस्तिष्ठतः कार्यमुज्जाय्याख्यं तु कुम्भकम् ।  
  
	उज्जायीकुम्भकलक्षणमाह- नाडीभ्यामिति ॥ ९३-९४ ॥  
  
प्। ४१०) 			शीतलीकुम्भकलक्षणम्  
  
मुखेन वायुं सङ्गृह्य घ्राणरन्ध्रेण रेचयेत् ॥ ९५ ॥  
  
शीतलीकरणं चेदं हन्ति पित्तं क्षुधां तृषम् ।  
  
शीतलीलक्षणमाह- मुखेनेति ॥ ९५ ॥  
  
भस्त्रिकाकुम्भकलक्षणम्  
  
स्तनयोरथ भस्त्रेव लोहकारस्य वेगतः ॥ ९६ ॥  
  
रेचयेत् पूरयेद्वायुमाश्रमं देहगं धिया ।  
यथा श्रमो भवेद्देहे तथा सूर्येण पूरयेत् ॥ ९७ ॥  
  
कण्ठसङ्कोचनं कृत्वा पुनश्चन्द्रेण रेचयेत् ।  
वातपित्तश्लेष्महरं शरीराग्निविवर्धनम् ॥ ९८ ॥  
  
कुण्डलीबोधकं वक्त्रदोषघ्न शुभदं सुखम् ।  
ब्रह्मनाडीमुखान्तःस्थकफाद्यर्गलनाशनम् ॥ ९९ ॥  
  
सम्यग्बन्धसमुद्भूतं ग्रन्थित्रयविभेदकम् ।  
विशेषेणैव कर्तव्यं भस्त्राख्यं कुम्भकं त्विदम् ॥ १०० ॥  
  
	भस्त्रिकाकुम्भकलक्षणमाह- स्तनयोरिति ।   
भस्त्रिकाचालकस्तनयोः समम् अथ ॥ ९६-९९ ॥ भस्त्रिकाकुम्भकात्   
रुद्रग्रन्थिरपि भिद्यते इत्यर्थः ॥ १०० ॥  
  
बन्धत्रयविधिः  
  
बन्धत्रयमथेदानीं प्रवक्ष्यामि यथाक्रमम् ।  
नित्यं कृतेन तेनासौ वायोर्जयमवाप्नुयात् ॥ १०१ ॥  
  
प्। ४११) चतुर्णामपि भेदानां कुम्भके समुपस्थिते ।  
बन्धत्रयमिदं कार्यं वक्ष्यमाणं मया हि तत् ॥ १०२ ॥  
  
प्रथमो मूलबन्धस्तु द्वितीयोड्डीयणाभिधः ।  
जालन्धरस्तृतीयस्तु लक्षणं कथयाम्यहम् ॥ १०३ ॥  
  
	कुम्भकचतुष्टयाङ्गतया बन्धत्रयलक्षणमाह- बन्धेति ॥   
१०१-१०४ ॥  
  
मूलबन्धः  
  
गुदं पार्ष्ण्या तु सम्पीड्य वायुमाकुञ्चयेद् बलात् ।  
वारं वारं यथा चोर्ध्वं समायाति समीरणः ॥ १०४ ॥  
  
प्राणापानौ नान्दबिन्दू मूलबन्धेन चैकताम् ।  
गत्वा योगस्य संसिद्धिं यच्छतो नात्र संशयः ॥ १०५ ॥  
  
	नादबिन्दुशब्देन बुद्धिमनसी उच्येते ॥ १०५-१०७ ॥  
  
उड्डियाणबन्धः  
  
कुम्भकान्ते रेचकादौ कर्तव्यस्तूड्डियाणकः ।  
बन्धो येन सुषुम्नायां प्राणस्तूड्डीयते यतः ॥ १०६ ॥  
  
तस्मादुड्डीयणाख्योऽयं योगिभिः समुदाहृतः ।  
उड्डियाणं तु सहजं गुरुणा कथितं सदा ॥ १०७ ॥  
  
अभ्यसेत् तदतन्द्रस्तु वृद्धोऽपि तरुणो भवेत् ।  
नाभेरूर्ध्वमधश्चापि ताणं कुर्यात् प्रयत्नतः ॥ १०८ ॥  
  
षाण्मासमभ्यसेन्मृत्युं जयत्येव न संशयः ।  
  
प्। ४१२) ताणम् आकुञ्चनम् ॥ १०८-१११ ॥  
  
जालन्धरबन्धः  
  
पूरकान्ते तु कर्तव्यो बन्धो जालन्धराभिधः ॥ १०९ ॥  
  
कण्ठसङ्कोचरूपोऽसौ वायुमार्गनिरोधकः ।  
कण्ठमाकुञ्च्य हृदये स्थापयेद् दृढमिच्छया ॥ ११० ॥  
  
बन्धो जालन्धराख्योऽयममृताप्यायकारकः ।  
अधस्तात् कुञ्चनेनाशु कण्ठसङ्कोचने कृते ॥ १११ ॥  
  
मध्ये पश्चिमताणेन स्यात् प्राणो ब्रह्मनाडिगः ।  
  
कुण्डल्या ग्रन्थित्रयविभेदनेन निर्विकल्पकप्राप्तिः  
  
वज्रासनस्थितो योगी चालयित्वा तु कुण्डलीम् ॥ ११२ ॥  
  
कुर्यादनन्तरं भस्त्रीं कुण्डलीमाशु बोधयेत् ।  
भिद्यन्ते ग्रन्थतो वंशे तप्तलोहशलाकया ॥ ११३ ॥  
  
तथैव पृष्ठवंशे स्याद् ग्रन्थिभेदस्तु वायुना ।  
पिपीलिकायां लग्नायां कण्डूस्तत्र प्रवर्तते ॥ ११४ ॥  
  
सुषुम्नायां तथाभ्यासात् सततं वायुना भवेत् ।  
रुद्रग्रन्थिं ततो भित्त्वा ततो याति शिवात्मकम् ॥ ११५ ॥  
  
चन्द्रसूर्यौ समौ कृत्वा तयोर्योगः प्रवर्तते ।  
गुणत्रयमतीतं स्याद् ग्रन्थित्रयविभेदनात् ॥ ११६ ॥  
  
शिवशक्तिसमायोगे जायते परमा स्थितिः ।  
  
प्। ४१३) बन्धत्रयमुक्तो योगी वज्रासनेति ॥ ११२-११६ ॥   
ब्रह्मरन्ध्रगततुरीय एव शिवः, शक्तिस्तु कुण्डलिनी,   
तयोर्योगादेव परमा स्थितिः सहजनिर्विकल्पकावस्था जायते इत्यर्थः ॥  
  
सुषुम्नायाः मोक्षमार्गत्वं कालभोक्तृत्वं च  
  
यथा करी करेणैव पानीयं प्रपिबेत् सदा ॥ ११७ ॥  
  
सुषुम्नावज्रनालेन पवमानं ग्रसेत् तथा ।  
वज्रदण्डसमुद्भूता मणयश्चैकविंशतिः ॥ ११८ ॥  
  
सुषुम्नायां स्थिताः सर्वे सूत्रे मणिगणा इव ।  
मोक्षमार्गे प्रतिष्ठाना सुषुम्ना विश्वरूपिणी ॥ ११९ ॥  
  
यथैव निश्चितः कालश्चन्द्रसूर्यनिबन्धनात् ।  
आपूर्य कुम्भितो वायुर्बहिर्नो याति साधके ॥ १२० ॥  
  
पुनःपुनस्तद्वदेव पश्चिमद्वारलक्षणम् ।  
पूरितस्तु स तद्द्वारैरीषत्कुम्भकतां गतः ॥ १२१ ॥  
  
प्रविशेत् सर्वगात्रेषु वायुः पश्चिममार्गतः ।  
रेचितः क्षीणतां याति पूरितः पोषयेत् ततः ॥ १२२ ॥  
  
	सुषुम्नया प्राणोदकं पिबेदित्यत्र दृष्टान्तमाह- यथेति ॥   
११७ ॥ वज्रदण्डो नाम सुषुम्नाश्रयो वीणादण्डः तत्र भवा   
एकविंशतिमणयश्चणकवन्मांसपिण्डाः   
सुषुम्नामार्गगतध्वान्तग्रासत्वात् दीपवत् प्रकाशरूपेण   
मूलाधारमारभ्य ब्रह्मरन्ध्रान्तं सुषुम्नावेणुपर्ववत् विद्यन्ते   
योगिप्रत्यक्षाः भवन्तीत्यर्थः ॥ ११८ ॥ तथाविधसुषुम्नाया   
मोक्षमार्गत्वं कालभोक्तृत्वं चाह- मोक्षेति ।   
  
प्। ४१४) विश्वरूपिणी विश्वाधारब्रह्माश्रयत्वात् ॥ ११९ ॥   
निमिषादिकल्पान्तकालः यत्र विलीयते सेयं सुषुम्ना कालभोक्त्रीत्यर्थः ।   
साधके योगिनि या सुषुम्ना वर्तते तया आपूर्य कुम्भितो वायुः   
उच्छ्वासनिश्वासरूपेण निमेषादिकल्पान्तकालकलनानिर्वाहकः   
प्राणवायुः सहसा बहिः नो याति । अतः कालभोक्तृत्वं सुषुम्नायाः   
सिद्धमित्यर्थः ॥ १२० । यदि प्रमादतः सुषुम्नाया बहिः निर्गच्छति तदा   
पुनः पुनः तद्वत् पूर्ववदेव । सुषुम्नया प्राणमापूर्य कुम्भयेदिति   
यत्तत् पश्चिमद्वारलक्षणं भवति । सोऽयं प्राणः तद्द्वारैः   
तद्द्वारेण पूरितः सन्नादावीषत्कुम्भकतां भजति ॥ १२१ ॥ ततः   
प्राणवायुः पश्चिममार्गतः सर्वगात्रेषु प्रविशेत् । यदि   
कालकर्मसंयोगतः सुषुम्नया रेचितो वायुः क्षीणतां याति ततः तदा   
पूरितः शरीरं पोषयेत् पुष्टिं कुर्यादित्यर्थः ॥ १२२ ॥  
  
सुषुम्नायोगेन ब्रह्मज्ञानसिद्धिः  
  
  
यत्रैव जातं सकलेबरं मन-  
स्तत्रैव लीनं कुरुते स योगात् ।  
स एव मुक्तो निरहङ्कृतिः सुखी   
मूढा न जानन्ति हि पिण्डपातिनः ॥ १२३ ॥  
  
चित्तं विनष्टं यदि भासितं स्यात्   
तत्र प्रतीतो मरुतोऽपि नाशः ।  
न चेद्यदि स्यान्न तु तस्य शास्त्रं   
नात्मप्रतीतिर्न गुरुर्न मोक्षः ॥ १२४ ॥  
  
जम्बुको रुधिरं यद्वद् बलादाकृष्यति स्वयम् ।  
ब्रह्मनाडी तथा धातून् सन्तताभ्यासयोगतः ॥ १२५ ॥  
  
प्। ४१५) अनेनाभ्यासयोगेन नित्यमासनबन्धतः ।  
चित्तं विलीनतामेति बिन्दुर्नो यात्यधस्तथा ॥ १२६ ॥  
  
	स्वातिरिक्तमनस्तत्कार्यजातारोपापवादाधिष्ठानात्मज्ञानं   
यस्यास्ति स एव मुक्त इत्याह- यत्रेति । स्वातिरिक्तभ्रमतो मुक्तः । एवम्   
अधिष्ठानयाथात्म्यज्ञानं ये न जानन्ति ते मूढाः   
तेषामावृतित्रयावृतदृष्टित्वात् मूढत्वं सिद्धमित्यर्थः ॥ १२३ ॥   
यस्य एवमधिष्ठानज्ञानं नोदेति तद्दृष्ट्या   
श्रुत्याचार्यतत्प्रभवज्ञानतत्फलमोक्षादिकं नास्तीत्याह - चित्तमिति   
। तज्जन्म व्यर्थमित्यर्थः ॥ १२४ ॥ यतः अयम्   
अधिष्ठानज्ञानाभावोऽनर्थहेतुः अतः तत्प्रबोधार्थम् उत्तरो ग्रन्थ   
आरभ्यते । ब्रह्मातिरिक्तधातुषु सत्सु ब्रह्मज्ञानं कथं भवतीत्यत्र   
जम्बूको रुधिरमिव धातून् सुषुम्ना ग्रसति ततो ब्रह्मज्ञानं जायते   
इत्याह- जम्बुक इति । ब्रह्मनाडी तथा धातून्   
बहिःपदार्थतत्प्रबोधान् ग्रसत्येव । ततो ब्रह्मज्ञानमुदेति   
तत्समकालं स्वातिरिक्तभ्रममुक्तिश्च भवति । एवं सिद्धावुपायस्तु-   
सन्ततेति । योगतः उक्तार्थसिद्धिः स्यादित्यर्थः ॥ १२५ ॥ अभ्यासतः किं   
स्यादित्यत्र अनेनेति ॥ १२६ ॥  
  
योगाभ्यासेन स्वरूपावस्थितिसिद्धिक्रमः  
  
रेचकं पूरकं मुक्त्वा वायुना स्थीयते स्थिरम् ।  
नानानादाः प्रवर्तन्ते संस्रवेच्चन्द्रमण्डलम् ॥ १२७ ॥  
  
नश्यन्ति क्षुत्पिपासाद्याः सर्वदोषास्ततस्तदा ।  
स्वरूपे सच्चिदानन्दे स्थितिमाप्नोति केवलम् ॥ १२८ ॥  
  
कथितं तु तव प्रीत्या ह्येतदभ्यासलक्षणम् ।  
  
	ततः किं स्यादित्यत्र रेचकमिति । यदा वायुः स्थिरो भवति तदा   
नानानादाः ॥ १२७ ॥ एवम् अमृतास्वादनतः, ब्रह्मातिरिक्तं न   
किञ्चिदस्ति इति प्रबोधाच्च नश्यन्ति इत्यादि ॥ १२८ ॥  
  
प्। ४१६) 		मन्त्रादियोगचतुष्टयात्मको महायोगः  
  
मन्त्रो लयो हठो राजयोगान्ता भूमिकाः क्रमात् ॥ १२९ ॥  
  
एक एव चतुर्धायं महायोगोऽभिधीयते ।  
  
पुनस्ते महायोगं कथयामित्याह- मन्त्र इति ॥ १२९ ॥  
  
मन्त्रयोगः  
  
हकारेण बहिर्याति सकारेण विशेत् पुनः ॥ १३० ॥  
  
हंसहंसेति मन्त्रोऽयं सर्वैर्जीवैश्च जप्यते ।  
गुरुवाक्यात् सुषुम्नायां विपरीतो भवेज्जपः ॥ १३१ ॥  
  
सोऽहं सोऽहमिति यः स्यान्मन्त्रयोगः स उच्यते ।  
  
	आदौ मन्त्रयोगलक्षणमाह- हकारेणेति ॥ १३० ॥ मन्त्रोऽयं   
सदावशादुच्छ्वासनिश्वासरूपेण सर्वैः जप्यते । अयोगिनामेव   
भवतीत्यर्थः । योगिनां तु गुरुवाक्यात् इति ॥ १३१ ॥  
  
हठयोगः  
  
प्रतीतिमन्त्रयोगाच्च जायते पश्चिमे पथि ॥ १३२ ॥  
  
हकारेण तु सूर्यः स्यात् सकारेणेन्दुरुच्यते ।  
सूर्याचन्द्रमसोरैक्यं हठ इत्यभिधीयते ॥ १३३ ॥  
  
	सूत्रवाक्यपठितलययोगं पश्चाद्विवक्षन्   
हठयोगलक्षणमाह- प्रतीतीति ॥ १३२ ॥ चन्द्रसूर्यैक्यं जायते   
इत्याह- हकारेणेति ॥ १३३ ॥  
  
प्। ४१७) 			लययोगः  
  
हठेन गृह्यते जाड्यं सर्वदोषसमुद्भवम् ।  
क्षेत्रज्ञः परमात्मा च तयोरैक्यं यदा भवेत् ॥ १३४ ॥  
  
तदैक्ये साधिते ब्रह्मंश्चित्तं याति विलीनताम् ।  
पवनः स्थैर्यमायाति लययोगोदये सति ॥ १३५ ॥  
  
लयात् सम्प्राप्यते सौख्यं स्वात्मानन्दं परं पदम् ।  
  
लययोगलक्षणमाह- हठेनेति ॥ १३४-१३५ ॥  
  
राजयोगः  
  
योनिमध्ये महाक्षेत्रे जपाबन्धूकसन्निभम् ॥ १३६ ॥  
  
रजो वसति जन्तूनां देवीतत्त्वं समावृतम् ।  
रजसो रेतसो योगाद्राजयोग इति स्मृतः ॥ १३७ ॥  
  
अणिमादिपदं प्राप्य राजते राजयोगतः ।  
  
	राजयोगलक्षणमाह- योनीति ॥ १३६ ॥ शशि[शिश्न ?  
śaktiśivayogāt rājayogaḥ || 137 ||  
  
yogasāmānyasvarūpam, yogena muktiprāptiśca  
  
prāṇāpānasamāyogo jñeyaṃ yogacatuṣṭayam || 138 ||  
  
saṃkṣepāt kathitaṃ brahman nānyathā śivabhāṣitam |  
krameṇa prāpyate prāpyamabhyāsādeva nānyathā || 139 ||  
  
p. 418) ekenaiva śarīreṇa yogābhyāsācchanaiḥ śanaiḥ |  
cirāt saṃprāpyate muktirmarkaṭakrama eva saḥ || 140 ||  
  
	mantrādiyogacatuṣṭayasyāpi ekārthaparyavasāyitvamāha- prāṇeti   
| yogacatuṣṭaye'pi prāṇāpānayogaḥ samāna ityarthaḥ || 138 || evaṃ   
saṃkṣepāt svoktayogaphalamāha- krameṇeti |   
nirviśeṣabrahmajñānasamakālaprāpyakaivalyavadyogaphalasya na hyacirāt   
prāptiriṣyate ityarthaḥ || 139-140 ||  
  
asiddhayogasya mṛtasya uttarajanmani siddhiprakāraḥ  
  
yogasiddhiṃ vinā dehaḥ pramādādyadi naśyati |  
pūrvavāsanayā yuktaḥ śarīraṃ cānyadāpnuyāt || 141 ||  
  
tataḥ puṇyavaśāt siddho guruṇā saha saṃgataḥ |  
paścimadvāramārgeṇa jāyate tvaritaṃ phalam || 142 ||  
  
pūrvajanmakṛtābhyāsāt satvaraṃ phalamaśnute |  
  
	yogābhyāsino yogaphalāpteḥ purā yadi deho naśyati tadā   
tatkṛtaśramo niṣphalo bhavatītyata āha- yogeti | tadāyaṃ yogī   
pūrvavāsanayā || 141-142 ||  
  
abhyāsayogādeva muktiḥ  
  
etadeva hi vijñeyaṃ tat kākamatamucyate || 143 ||  
  
nāsti kākamatādanyadabhyāsākhyamataḥ param |  
tenaiva prāpyate muktirnānyathā śivabhāṣitam || 144 ||  
  
p. 419) tadeva stauti- etaditi | vastutaḥ asyāḥ sthitiḥ   
ketyākṣepārthena kiṃśabdena māyocyate | sā yasya vaśe vartate so'yaṃ   
kāko māyī maheśvaraḥ | māyāṃ tu prakṛtiṃ vidyāt māyinaṃ tu   
maheśvaram iti śrutisiddhakākasya   
maheśvarasyābhyāsayogākhyamidameva matam || 143 ||   
ajñānināmābhāsajñānināmapi taccittamālinyasaṃkṣālanadvārā   
nirviśeṣabrahmajñānahetutvāt kalau tenaiva prāyaśo muktiḥ prāpyate   
nānyathetyarthaḥ || 144 ||  
  
yoginaḥ sarvaiśvaryajīvanmuktyādisiddhilābhaḥ  
  
haṭhayogakramāt kāṣṭhā saha jīvalayādikam |  
nākṛtaṃ mokṣamārgaṃ syāt prasiddhaṃ paścimaṃ vinā || 145 ||  
  
ādau rogāḥ praṇaśyanti paścājjāḍyaṃ śarīrajam |  
tataḥ samaraso bhūtvā candro varṣatyanāratam || 146 ||  
  
dhātūṃśca saṃgrahedvahniḥ pavanena samaṃ tataḥ |  
nānānādāḥ pravartante mārdavaṃ syāt kalebaram || 147 ||  
  
jitvā vṛṣṭyādikaṃ jāḍyaṃ khecaraḥ sa bhavennaraḥ |  
sarvajño'sau bhavet kāmarūpaḥ pavanavegavān || 148 ||  
  
krīḍate triṣu lokeṣu jāyante siddhayo'khilāḥ |  
karpūre līyamāne kiṃ kāṭhinyaṃ tatra vidyate || 149 ||  
  
ahaṃkārakṣaye tadvaddehe kaṭhinatā kutaḥ |  
sarvakartā ca yogīndraḥ svatantro'nantarūpavān || 150 ||  
  
jīvanmukto mahāyogī jāyate nātra saṃśayaḥ |  
  
p. 420) haṭhayogaṃ stauti- haṭheti | akṛtamakṛtrimaṃ   
tayordhvamāyannamṛtattvameti suṣumnā tu pare līnā virajā brahmarūpiṇī   
ityādiśrutiprasiddhaṃ yatrārthajātaṃ tattajjñānena saha jīvato yogino   
layādikamaśnute tadidaṃ haṭhayogakramādanuṣṭhānāt siddhaṃ paścimaṃ   
mokṣamārgaṃ mahāpathaṃ vinā yogināṃ kāpi kāṣṭhā na vidyate ityarthaḥ   
|| 145 || itthaṃbhūtayogapraśaṃsāpūrvakaṃ nānāvidhasiddhibhūṣaṇaṃ   
yoginaṃ jīvanmuktatvena īśvaratvena ca stauti- ādāviti | ādau   
abhyāsadaśāyāmeva sarvaṃ rogāḥ | śarīrajam ālasyādi |   
prāṇāgnisūryacandraśaktiśivayogataścandro'nāratamana-varatam   
amṛtadhārāṃ varṣati || 146 || tato mūlādhāragato'gniḥ pavanena samaṃ   
sthitvā dhātūṃśca saṃgrahet balavṛddhiṃ vīryastambhanaṃ ca   
kuryādityarthaḥ | mārdavaṃ bālavat komalaṃ bhavatītyarthaḥ || 147 || jitvā   
abhraṃ bhūtvā megho bhavati ityādijaḍatāṃ vihāya tejasā khecaraḥ sa   
bhavennaraḥ | evamabhyāsayogī so'yaṃ sūryo bhavatītyarthaḥ | kiṃca-   
sarvajñaḥ || 148 || svecchāmātreṇa jāyante | kathaṃ punarasya kalebaraṃ   
kāṭhinyaṃ vihāya mārdavaṃ bhajatītyatra sadṛṣṭāntamuttaramāha-   
karpūra iti | dīpakaṇikāyogataḥ karpūre || 149 || yogāgninā ahaṃkārakṣaye |   
mārdavadehaḥ ākāśadeho vā bhavedayamityarthaḥ | kiṃca- sarvakartā ||   
150 ||  
  
kṛtrimākṛtrimasiddhīnāṃ gopanavidhiḥ  
  
dvividhāḥ siddhayo loke kalpitākalpitāstathā || 151 ||  
  
rasauṣadhikriyājālamantrābhyāsādisādhanāt |  
sidhyanti siddhayo yāstu kalpitāstāḥ prakīrtitāḥ || 152 ||  
  
anityā alpavīryāstāḥ siddhayaḥ sādhanodbhavāḥ |  
sādhanena vināpyevaṃ jāyante svata eva hi || 153 ||  
  
svātmayogaikaniṣṭheṣu svātantryādīśvarapriyāḥ |  
prabhūtāḥ siddhayo yāstāḥ kalpanārahitāḥ smṛtāḥ || 154 ||  
  
p. 421) siddhā nityā mahāvīryā icchārūpāḥ svayogajāḥ |  
cirakālāt prajāyante vāsanārahiteṣu ca || 155 ||  
  
tāstu gopyā mahāyogāt paramātmapade'vyaye |  
vinā kāryaṃ sadā guptaṃ yogasiddhasya lakṣaṇam || 156 ||  
  
	yogajāḥ siddhayaḥ katividhāḥ ityatra kṛtrimākṛtrimabhedena   
dvividhā ityāha- dvividhā iti || 151-152 || akalpitāstu sādhanena ||   
153-154 || svenaiva siddhāḥ || 155 || tāsāṃ gopanīyatāmāha- tāstviti   
| mahāyogāt paramātmapade sthitena yoginā kāryaṃ vinā tāḥ siddhayo   
gopanīyāḥ | sadā siddhijālaṃ guptaṃ gopyaṃ bhavitavyamiti yat   
tadyogasiddhasya lakṣaṇaṃ sahajamityarthaḥ || 156 ||  
  
yogasiddhajīvanmuktayoḥ sūcakam  
  
yathākāśaṃ samuddiśya gacchadbhiḥ pathikaiḥ pathi |  
nānātīrthāni dṛśyante nānāmārgāstu siddhayaḥ || 157 ||  
  
svayameva prajāyante lābhālābhavivarjite |  
yogamārge tathaivedaṃ siddhijālaṃ pravartate || 158 ||  
  
parīkṣakaiḥ svarṇakārairhema saṃprocyate yathā |  
siddhirbhilakṣayet siddhaṃ jīvanmuktaṃ tathaiva ca || 159 ||  
  
alaukikaguṇastasya kadācid dṛśyate dhruvam |  
siddhibhiḥ parihīnaṃ tu naraṃ baddhaṃ tu lakṣayet || 160 ||  
  
p. 422) siddhayo yogināmeva syuḥ iti saṃkalpitā bhaveyurityata āha-   
yatheti | kāryaṃ samuddiśya | tathā yadṛcchayā yogino nānāmārgāḥ   
siddhayo dṛśyante || 157 || yogini svayameva | yathā ākāśamārge tīrthāni   
dṛśyante yogamārge || 158 || svarṇaṃ svarṇaparīkṣakavat siddhaṃ   
siddhibhiḥ parīkṣya tannikaṭe siddhayo yadi syuḥ tadā taṃ siddhaṃ muktaṃ   
vidyāt | yadi tāḥ na syuḥ tadā taṃ baddhaṃ vidyādityāha- parīkṣakairiti   
| yadyayaṃ jñānī tadā taṃ jīvanmuktam || 159 || tasmin yadyasti tadā   
ciraparicayāt alaukiketi | tasya tasmin || 160 ||  
  
dehe satyapi jñānino videhamuktilābhaḥ  
  
ajarāmarapiṇḍo yo jīvanmuktaḥ sa eva hi |  
paśukukkuṭakīṭādyā mṛtiṃ saṃprāpnuvanti vai || 161 ||  
  
teṣāṃ kiṃ piṇḍapātena muktirbhavati padmaja |  
na bahiḥprāṇa āyāti piṇḍasya patanaṃ kutaḥ || 162 ||  
  
piṇḍapātena yā muktiḥ sā muktirna tu hanyate |  
dehe brahmatvamāyāte jalānāṃ saindhavaṃ yathā || 163 ||  
  
ananyatāṃ yadā yāti tadā muktaḥ sa ucyate |  
vimatāni śarīrāṇi indriyāṇi tathaiva ca || 164 ||  
  
brahma dehatvamāpannaṃ vāri budbudatāmiva |  
  
	yadyayaṃ yogasahitajñānī tadā ajareti | ajarāmarapiṇḍatvaṃ   
jñānayoginaḥ katham ? piṇḍasyājarāmaratve asya   
piṇḍapātalakṣaṇavidehamuktisvapno'pi durlabhaḥ ityata āha- paściti ||   
161 || na bahiḥprāṇa āyāti yogī || 162 || piṇḍapātenotthā muktiḥ hanyate neti   
kākvarthaḥ | kiṃtu hanyata evetyarthaḥ |  
  
p. 423) videhamuktiḥ kathamityatra deha iti | jalānāṃ kāryaṃ saindhavam   
|| 163 || paradṛṣṭisamarpitadehābhāsādāvātmātmīyābhimativairalya-  
विदेहमुक्तो भवतीत्यर्थः । विदेहमुक्तेः स्वातिरेकेण किञ्चिदस्ति नास्तीति   
विभ्रमापह्नवपूर्वकत्वात् स्वमात्रातिरेकेण  
  
देहासुभानं शिवजीवभानं  
जगद्विभानं परमात्मभानम् ।  
नानाविभानं न हि भाति यस्मिन्  
स रामचन्द्रोऽस्मि विदेहमुक्तः ॥  
  
इति विदेहमुक्तिमहावाक्यप्रभोक्तेः,   
आत्यन्तिकदेहाद्यभिमानासम्भवज्ञान्येव परदृष्ट्या देहे सत्यपि   
विदेहमुक्तो भवतीत्यर्थः । अन्यथा इदानीं मे देहादिः   
आत्मात्मीयाभिमानतया सत्यवत् भाति तेन जीवो बद्धः स्याम्, इदानीं   
देहादिः व्यावहारिकप्रातिभासिकदृष्टिभ्यां मिथ्यात्वेन दृश्यते   
जीवन्मुक्तो वा स्याम्, इतो वर्तमानदेहपातानन्तरं विदेहमुक्तो   
भविष्यामीति स्वातिरिक्तकलनावतां विदेहमुक्तिः भवितव्या स्यात् । न हि   
तेषां स्वप्नेऽपि सा भवितुर्मर्हति तेषां   
स्वातिरिक्तदेहाभासानुवर्तनादित्यत्र  
  
तस्मिन् काले विदेहातिदेहेस्मरणवर्जितः ।  
ईषन्मात्रं स्मृतश्चेद्यस्तदा सर्वसमन्वितः ॥  
  
इति ॥  
  
अणुमात्रेऽपि वैधर्म्ये जायमाने विपश्चितः ।  
असङ्गतापि नास्त्येव किमुतावरणच्युतिः ॥  
  
इति श्रुतेः गौडपादाचार्योक्तेश्च । येषां स्वातिरेकेण देहादिकमस्तीति   
भ्रान्तिः तद्दृष्ट्या देहापायसिद्धेयं विदेहमुक्तिः स्यादेव । येषां   
पुनः स्वातिरिक्तदेहाद्युपलक्षितस्वाविद्यापदतत्कार्यजातमस्ति नास्तीति   
विभ्रमोक्तिरप्यपह्नवतां भजति   
तदपह्नवसिद्धनिष्प्रतियोगिकब्रह्ममात्रज्ञानसमकालमेव ते   
परदृष्ट्या देहवन्त इव भाता अपि विदेहमुक्ता एव भवन्तीत्यत्र न   
विवाद इति सिद्धम् । तथा च स्मृतिः-  
  
प्। ४२४) स्वकल्पितशरीरादावात्मात्मीयाभिमानतः ।  
जीवत्वमेत्य चिन्मात्रं बद्धवत् संसरत्यहो ॥  
यदि स्वज्ञानतो देहः प्रातिभासिकतामियात् ।  
तदा जीवन्मुक्तवत् तच्चिन्मात्रं प्रतिभाति हि ॥  
स्वमात्रव्यतिरेकेण यदा देहादि न स्फुरेत् ।  
तदा विदेहकैवल्यं चिन्मात्रं प्राप्तवत् भवेत् ॥  
स्वकल्पितशरीरादिः भात्वा भातु सदा स्वयम् ।  
चिन्मात्रमेव चिन्मात्रमचिन्मात्रं भवेत् कथम् ॥  
  
इति ॥  
  
	प्रकृते तु परदृष्ट्या विमतानि । सन्तु न सन्तु वा ॥ १६४ ॥   
सर्वप्रकारेणापि ब्रह्म । यथा वार्यतिरिक्तं बुद्बुदादिकं नास्ति तथा   
ब्रह्मातिरेकेण देहादिकं नास्तीत्यर्थः ॥  
  
पिण्डाण्डस्य शिवालयत्ववर्णनम्  
  
दशद्वारपुरं देहं दशनाडीमहापथम् ॥ १६५ ॥  
  
दशभिर्वायुभिर्व्याप्तं दशेन्द्रियपरिच्छदम् ।  
षडाधारापवरकं षडन्वयमहावनम् ॥ १६६ ॥  
  
चतुःपीठसमाकीर्णं चतुराम्नायदीपकम् ।  
बिन्दुनादमहालिङ्गं शिवशक्तिनिकेतनम् ॥ १६७ ॥  
  
देहं शिवालयं प्रोक्तं सिद्धिदं सर्वदेहिनाम् ।  
  
	उत्तमाधिकारिणां ब्रह्मयाथात्म्यं प्रकटयित्वा   
मध्यमाधिकारिणां पिण्डाण्डेयत्तां प्रकटयति- दशद्वारेति ॥   
१६५-१६६ ॥ चतुराम्नायदीपकं चतुर्वेदप्रकाशकमित्यर्थः   
बिन्दुनादमहालिङ्गं विन्दुः मनः, नादो बुद्धिः,  
  
प्। ४२५) तद्वृत्तिसहस्रभावाभावप्रकाशकमहालिङ्गं   
प्रत्यक्चैतन्यं यत्र तत् तथोक्तम् । शिवशक्तिनिकेतनम्,   
जीवकुण्डल्याधारत्वात् देहस्येत्यर्थः ॥ १६७ ॥ देहं शिवालयं   
प्रोक्तम्,   
  
देहो देवालयः प्रोक्तः स जीवः केवलः शिवः ।  
त्यजेदज्ञाननिर्माल्यं सोऽहम्भावेन पूजयेत् ॥  
  
इति श्रुत्यन्तरात् ॥  
  
आधारषट्कपीठचतुष्टययोः विवरणम्  
  
गुदमेढ्रान्तरालस्थं मूलाधारं त्रिकोणकम् ॥ १६८ ॥  
  
शिवस्य जीवरूपस्य स्थानं तद्धि प्रचक्षते ।  
यत्र कुण्डलिनी नाम परा शक्तिः प्रतिष्ठिता ॥ १६९ ॥  
  
यस्मादुत्पद्यते वायुर्यस्माद्वह्निः प्रवर्तते ।  
यस्मादुत्पद्यते बिन्दुर्यस्मान्नादः प्रवर्तते ॥ १७० ॥  
  
यस्मादुत्पद्यते हंसो यस्मादुत्पद्यते मनः ।  
तदेतत् कामरूपाख्यं पीठं कामफलप्रदम् ॥ १७१ ॥  
  
स्वाधिष्ठानाह्वयं चक्रं लिङ्गमूले षडश्रके ।  
नाभिदेशे स्थितं चक्रं दशारं मणिपूरकम् ॥ १७२ ॥  
  
द्वादशारं महाचक्रं हृदये चाप्यनाहतम् ।  
तदेतत् पूर्णगिर्याख्यं पीठं कमलसम्भव ॥ १७३ ॥  
  
कण्ठकूपे विशुद्ध्याख्यं यच्चक्रं षोडशाश्रकम् ।  
पीठं जालन्धरं नाम तिष्ठत्यत्र सुरेश्वर ॥ १७४ ॥  
  
प्। ४२६) आज्ञा नाम भ्रुवोर्मध्ये द्विदलं चक्रमुत्तमम् ।  
उड्याणाख्यं महापीठमुपरिष्टात् प्रतिष्ठितम् ॥ १७५ ॥  
  
चतुरश्रं धरण्यादौ ब्रह्मा तत्राधिदेवता ।  
अर्धचन्द्राकृतिजलं वुष्णुस्तस्याधिदेवता ॥ १७६ ॥  
  
त्रिकोणमण्डलं वह्नी रुद्रस्तस्याधिदेवता ।  
वायोर्बिम्बं तु षट्कोणमीश्वरोऽस्याधिदेवता ॥ १७७ ॥  
  
आकाशमण्डलं वृत्तं देवतास्य सदाशिवः ।  
नादरूपं भ्रुवोर्मध्ये मनसो मण्डलं विदुः ॥ १७८ ॥  
  
	षडाधारापवरकमित्यंशं विवृणोति- गुदेति ॥ १६८-१७०   
॥ चतुष्पीठसमाकीर्णमित्यंशं च विवृणोति- तदेतदिति ॥ १७१-  
brahmāsmīti viduḥ, jyotirliṅgaṃ bhruvormadhye nityaṃ dhyāyet sadā   
yatiḥ iti śruteḥ | evaṃ piṇḍāṇḍayāthātmyaṃ pratyañcamātmānaṃ yo   
jānāti so'yaṃ muniḥ brahmāṇḍayāthātmyaṃ brahma jānāti   
vyaṣṭisamaṣṭiprapañcāpavādādhikaraṇapratyakparacitorekatvāt |   
kṛtakṛtyo bhavatītyarthaḥ || 178 ||  
  
iti prathamo'dhyāyaḥ  
  
dvitīyo'dhyāyaḥ  
  
yogajñānādhikārī  
  
punaryogasya māhātmyaṃ śrotumicchāmi śaṃkara |  
yena vijñānamātreṇa khecarīsamatāṃ vrajet || 1 ||  
  
p. 427) śṛṇu brahman pravakṣyāmi gopanīyaṃ prayatnataḥ |  
dvādaśābdaṃ tu śuśrūṣāṃ yaḥ kuryādapramādataḥ || 2 ||  
  
tasmai vaktā yathātathyaṃ dāntāya brahmacāriṇe |  
pāṇḍityādarthalobhādvā pramādādyaḥ prayacchati || 3 ||  
  
tenādhītaṃ śrutaṃ tena tena sarvamanuṣṭhitam |  
mūlamantraṃ vijānāti yo vidvān gurudarśitam || 4 ||  
  
	evaṃ īśvaramukhāt jñānayogaṃ śrutvāpyatṛpta iva caturānanaḥ   
punaryogajñānamāhātmyaṃ pṛcchatītyāha- punariti |   
khecarasūryavadatitejasvī bhavet || 1 || praśnottaraṃ bhagavānāha-   
śṛṇviti || 2 || mayā vakṣyamāṇavidyāṃ tasmai || 3 ||   
anadhikārividyādānadoṣeṇa tat sarvaṃ hīyate ityarthaḥ | yadyadhikārī   
gurumukhato yathāvat vijānāti sa kṛtakṛtyo bhavatītyāha- mūleti || 4   
||  
  
praṇavākhyamūlamantramahimā  
  
śivaśaktimayaṃ mantraṃ mūlādhārāt samutthitam |  
tasya mantrasya vai brahman śrotā vaktā ca durlabhaḥ || 5 ||  
  
etat pīṭhamiti proktaṃ nādaliṅgaṃ madātmakam |  
tasya vijñānamātreṇa jīvanmukto bhavejjanaḥ || 6 ||  
  
aṇimādikamaiśvaryamacirādeva jāyate |  
  
	tanmantraṃ stauti- śiveti | sa mantraḥ praṇavo nādo vā   
bhavitumarhati | tadiyattāṃ buddhvā vaktā śrotā parameśvaro'hameva | na hi   
madvyatiriktaḥ ko'pi  
  
p. 428) tadiyattājño vaktā śrotā asti || 5 || tanmantrasvarūpamācaṣṭe-  
सर्वाधिकरणत्वात् पीठत्वम् । यद्भजतां स्वातिरिक्तलिङ्गज्ञानं न   
ददाति तन्नादलिङ्गम् । तत् किं त्वत्तोऽन्यदित्यत्र अहमेवात्मा स्वरूपं   
यस्य तत् मदात्मकमेव अभिधानाभिधेययोरेकत्वात् ।   
तज्ज्ञानफलमाह- तस्येति ॥ ६ ॥  
  
मूलमन्त्रत्वनिर्वचनम्  
  
मननात् प्राणनाच्चैव मद्रूपस्यावबोधनात् ॥ ७ ॥  
  
मन्त्रमित्युच्यते ब्रह्मन् मदधिष्ठानतोऽपि वा ।  
मूलत्वात् सर्वमन्त्राणां मूलाधारात् समुद्भवात् ॥ ८ ॥  
  
मूलस्वरूपलिङ्गत्वान्मूलमन्त्र इति स्मृतः ।  
  
	तस्य मूलमन्त्रत्वं कुत इत्यत आह- मननादिति ॥ ७ ॥ मन्त्रमिति   
विभक्तिव्यत्ययः । तद्यथा शङ्कुना सर्वाणि पर्णानि सन्तृण्णानि   
एवमेव्ॐकारेण सर्वा वाक् सन्तृण्णा ॐकार एवेदं सर्वम् इति   
श्रुत्यनुरोधेन मूलत्वात् ॥ ८ ॥  
  
नादलिङ्गत्वनिर्वचनम्  
  
सूक्ष्मत्वात् कारणत्वाच्च लयनाद्गमनादपि ॥ ९ ॥  
  
लक्षणात् परमेशस्य लिङ्गमित्यभिधीयते ।  
  
	पुनस्तस्य लिङ्गत्वं सूत्रत्वं चाह- सूक्ष्मत्वादिति ॥ ९-१०   
॥  
  
सूत्रत्वनिर्वचनम्  
  
सन्निधानात् समस्तेषु जन्तुष्वपि च सन्ततम् ॥ १० ॥  
  
सूचकत्वाच्च रूपस्य सूत्रमित्यभिधीयते ।  
  
प्। ४२९) 		प्रणवस्य बिन्दुपीठत्वम्  
  
महामाया महालक्ष्मीर्महादेवी सरस्वती ॥ ११ ॥  
  
आधारशक्तिरव्यक्ता यया विश्वं प्रवर्तते ।  
सूक्ष्माभा बिन्दुरूपेण पीठरूपेण वर्तते ॥ १२ ॥  
  
	प्रणवस्यैव मूलमन्त्रत्वेन लिङ्गत्वेन सूत्रत्वेन च प्रकृतत्वात्   
प्रकृतित्वम् प्रणवत्वात् प्रकृतित्वं वदन्ति ब्रह्मवादिनः इति श्रुतेः ।   
सेयं प्रकृतिः कीदृशीत्यत आह- महामायेति ॥ ११ ॥ यया   
प्रणवप्रकृत्या अभिधानाभिध्येयात्मकं विश्वं प्रवर्तते, या   
च दुर्गालक्ष्मीसरस्वतीत्वेन व्यवह्रियते सेयमाधारशक्तिरव्यक्तरूपा   
भवति । केन रूपेण व्यक्ताव्यक्तत्वमित्यत्र बिन्दुः मनस्तद्रूपेण   
सूक्ष्माभा । कामरूपादिचुतुष्पीठरूपेण स्थूलत्वम् ॥ १२ ॥  
  
निर्विशेषप्रणवब्रह्मावगत्युपायः  
  
बिन्दुपीठं विनिर्भिद्य नादलिङ्गमुपस्थितम् ।  
प्राणेनोच्चार्यते ब्रह्मन् षण्मुखीकरणेन च ॥ १३ ॥  
  
गुरूपदेशमार्गेण सहसैव प्रकाशते ।  
  
	एवं स्थूलसूक्षाकारेण या वर्तते तद्गतहेयांशापायसिद्धं   
ब्रह्म गुरूपदेशतो निर्विशेषं प्रकाशते इत्याह- बिन्द्विति । हे   
ब्रह्मन् या प्राणापानव्यापारतः सोऽहमोमित्युच्चार्यते   
तद्गतहेयांशं बिन्दुपीठं व्यक्ताव्यक्तात्मकं गुरूपदेशमार्गेण   
षण्मुखीकरणेन, चशब्दतो निर्विशेषब्रह्मज्ञानासिना च,   
तिलशो विनिर्भिद्य वर्तमानस्य योगिनः यदुपस्थितं नादलिङ्गं   
स्वातिरिक्तबिन्दुपीठोपलक्षितजाग्रज्जाग्र-  
svājñādidṛṣṭimohe satyasati kālatraye'pi yanna dadāti turyaturīyaṃ   
brahma niṣpratiyogikasvamātratayā sahasaiva prakāśate ityarthaḥ || 13 ||  
  
p. 430) 		sthūlasūkṣmabījarūpaiḥ trividhaṃ brahma  
  
sthūlaṃ sūkṣmaṃ paraṃ ceti trividhaṃ brahmaṇo vapuḥ || 14 ||  
  
pañcabrahmamayaṃ rūpaṃ sthūlaṃ vairājamucyate |  
hiraṇyagarbhasūkṣmaṃ tu nādaṃ bījatrayātmakam || 15 ||  
  
	yatturyaturyarūpeṇa avaśiṣṭaṃ tadeva   
svājñādidṛṣṭitāratamyānurodhena sthūlasūkṣmapararūpeṇa tridhā   
vibhātītyāha- sthūlamiti || 14 || tatra sthūlaṃ tu pañceti | aparaṃ tu   
hiraṇyeti | tuśabdāt bījacaitanyamapi gṛhyate | tattu   
ākārādibījatrayātmakam || 15 ||  
  
śuddhatattvasya ātmamantrābhyāsaikavedyatvam  
  
paraṃ brahma paraṃ satyaṃ saccidānandalakṣaṇam |  
aprameyamanirdeśyamavāṅmanasagocaram || 16 ||  
  
śuddhaṃ sukṣmaṃ nirākāraṃ nirvikāraṃ nirañjanam |  
anantamaparicchedyamanūpamamanāmayam || 17 ||  
  
ātmamantrasadābhyāsāt paratattvaṃ prakāśate |  
  
	sarvasmāt paraṃ tu ātmamantrābhyāsena prakāśate na svenetyāha-  
आत्ममन्त्रशब्देन प्रणवमहावाक्यजातमुञ्च्यते । सुप्तेरुत्थाय   
सुप्त्यन्तं ब्रह्मैकं प्रविचिन्त्यताम् इति श्रुत्यनुरोधेन   
श्रवणमनननिदिध्यासनानुसन्धानं अभ्यासः ॥  
  
परतत्त्वाभिव्यक्तिचिह्नानि  
  
तदभिव्यक्तिचिह्नानि सिद्धिद्वाराणि मे शृणु ॥ १८ ॥  
  
प्। ४३१) दीपज्वालेन्दुखद्योतविद्युन्नक्षत्रभास्वराः ।  
दृश्यन्ते सूक्ष्मरूपेण सदा युक्तस्य योगिनः ॥ १९ ॥  
  
अणिमादिकमैश्वर्यमचिरात् तस्य जायते ।  
  
	एवं परतत्त्वसाक्षात्काराभिव्यक्तिचिह्नानि कानीत्यत आह- तदिति ॥   
१८-१९ ॥ यदीच्छा जायते तदा अणिमादिकम् ।  
  
नादानुसन्धानमहिमा  
  
नास्ति नादात् परो मन्त्रो न देवः स्वात्मनः परः ॥ २० ॥  
  
नानुसन्धेः परा पूजा न हि तृप्तेः परं सुखम् ।  
गोपनीयं प्रयत्नेन सर्वदा सिद्धिमिच्छता ॥ २१ ॥  
  
	नादात्मानुसन्धानतृप्तितुल्यं नास्तीत्याह- नास्तीति ॥ २० ॥   
एवंविशेषणविशिष्टस्वात्ममन्त्रस्यातिरहस्यार्थत्वेन   
गोपनीयतामाह- गोपनीयमिति ॥  
  
गुरुभगवद्भक्तेरेव परतत्त्वज्ञानसम्भवः  
  
मद्भक्त एतद्विज्ञाय कृतकृत्यः सुखी भवेत् ।  
यस्य देवे परा भक्तिर्यथा देवे तथा गुरौ ।  
तस्यैते कथिता ह्यर्थाः प्रकाशन्ते महात्मनः ॥ २२ ॥  
  
इति ॥  
  
	एतज्ज्ञानफलमाह- मद्भक्त इति ॥ २१ ॥   
श्रुत्याचार्यभक्तस्यैव उक्तार्थः प्रकाशते इत्याह- यस्येति ॥ २२ ॥  
  
इति द्वितीयोऽध्यायः  
  
तृतीयोऽध्यायः  
  
नादब्रह्मणः परापश्यन्त्यादिरूपचतुष्टयम्  
  
यन्नमस्यचिदाख्यातं यत् सिद्धीनां च कारणम् ।  
येन विज्ञानमात्रेण जन्मबन्धात् प्रमुच्यते ॥ १ ॥  
  
अक्षरं परमो नादः शब्दब्रह्मेति कथ्यते ।  
मूलाधारगता शक्तिः स्वाधारा बिन्दुरूपिणी ॥ २ ॥  
  
तस्यामुत्पद्यते नादः सूक्ष्मबीजादिवाङ्कुरः ।  
तां पश्यन्तीं विदुर्विश्वं यया पश्यन्ति योगिनः ॥ ३ ॥  
  
हृदये व्यज्यते घोषो गर्जत्पर्जन्यसन्निभः ।  
तत्र स्थिता सुरेशान मध्यमेत्यभिधीयते ॥ ४ ॥  
  
प्राणएन च त्वराख्येन प्रथिता वैखरी पुनः ।  
  
	नास्ति नादात् परो मन्त्रः इति यदुक्तं   
तद्वैखरीप्रपञ्चप्रपञ्चनाय तृतीयाध्याय आरभ्यते-   
यन्नमस्येति । नमस्त्वैक्यं प्रवदेत् इति श्रुत्यनुरोधेन यन्नमस्य   
यदैक्यमनुभूय योगिभिः स्वशिष्येभ्यः चिदतिरिक्तं न किञ्चिदस्ति   
इत्याख्यातमित्यत्र  
  
चिदिहास्तीति चिन्मात्रमिदं चिन्मयमेव च ।  
चित्त्वं चिदहमेते च लोकाश्चिदिति भावयेत् ॥  
  
इत्यादि श्रुतेः । यत् सर्वसिद्धिनिदानं पर्यवसानं   
चिन्मात्रसिद्धिसमकालं सिद्धिजालस्यासिद्धिपदं गतत्वात्   
यद्विज्ञानमात्रतः स्वातिरिक्तभ्रमात् अज्ञोऽपि  
  
प्। ४३३) मुच्यते स्वाज्ञानविजृम्भितस्वातिरिक्तविभ्रमस्य   
स्वज्ञानतः प्रलयप्रमाणतः स्वयमेव अवशिष्यते इत्यत्र स्मृतिः  
  
स्वाज्ञानोत्थे स्वातिरिक्ते स्वज्ञानात्  प्रलयं गते ।  
प्रतियोगिविनिर्मुक्तं स्वमात्रमवशिष्यते ॥  
  
इति ॥ १ ॥  
  
	यज्ज्ञानात् मुच्यते इत्युक्तं तत् स्वाज्ञादिदृष्टिमाश्रित्य   
परापररूपेण द्विधा भिद्यते इत्याह- अक्षरमिति । अत्र   
स्वज्ञदृष्ट्या अनुभूतं तु अक्षरं परमः परमाक्षरमित्यर्थः ।   
स्वाज्ञदृष्ट्यनुभूतं तु नादः नादरूपं शब्दब्रह्म   
परमाक्षरावगत्युपायभूतम्, शब्दब्रह्माणि निष्णातः परं   
ब्रह्माधिगच्छति इति श्रुतेः । तदेतदपरं ब्रह्म क्व आविर्भवतीत्यत   
आह- मूलेति । मूलाधारगता परेति चित्सामान्यात्मिका   
बिन्द्वाख्याव्यक्तरूपिणी नादाधारा काचन शक्तिरस्ति ॥ २ ॥ तस्यामेव   
सूक्ष्मबीजाङ्कुरवन्नाद उत्पद्यते इत्यत्र  
  
परायामङ्कुरीभूय पश्यन्त्यां द्विदलीकृता ।  
मध्यमायां मुकुलिता वैखर्यां विकसीकृता ॥  
  
इति श्रुतेः । या परात्वेनाभिमता तामेव पश्यन्तीं मध्यमां वैखरीं   
च विदुरित्याह- तामिति ॥ ३ ॥ मूलाधारस्थपरायां योऽङ्कुरतां गतः   
सोऽयं नादः अनाहताख्यपश्यन्त्यां हृदये ॥ ४ ॥ सैव प्राणेन ॥ ५-  
  
vikharīsvarūpavivaraṇam  
  
śākhāpallavarūpeṇa tālvādisthānaghaṭṭanāt || 5 ||  
  
akārādikṣakārāntānyakṣarāṇi samīrayet |  
akṣarebhyaḥ padāni syuḥ padebhyo vākyasaṃbhavaḥ || 6 ||  
  
sarve vākyātmakā mantrā vedaśāstrāṇi kṛtsnaśaḥ |  
purāṇāni ca kāvyāni bhāṣāśca vividhā api || 7 ||  
  
p. 434) saptasvarāśca gāthāśca sarve nādasamudbhavāḥ |  
eṣā sarasvatī devī sarvabhūtaguhāśrayā || 8 ||  
  
vāyunā vahniyuktena preryamāṇā śanaiḥ śanaiḥ |  
dvitrivarṇapadairvākyairityevaṃ vartate sadā || 9 ||  
  
vaikharīsākṣātkārāt vāksiddhiḥ  
  
ya imāṃ vaikharīṃ śaktiṃ yogī svātmani paśyati |  
sa vāksiddhimavāpnoti sarasvatyāḥ prasādataḥ || 10 ||  
  
vedaśāstrapurāṇānāṃ svayaṃ kartā bhaviṣyati |  
  
catvāri vākparimitā padāni   
tāni vidurbrāhmaṇā ye manīṣiṇaḥ |  
guhā trīṇi nihitā neṅgayanti  
turīyaṃ vāco manuṣyā vadanti ||  
  
	iti śrutisiddhavaikharījñānaphalamāha- ya iti || 10 ||  
  
paramākṣarasvarūpam  
  
yatra binduśca nādaśca somasūryāgnivāyavaḥ || 11 ||  
  
indriyāṇi ca sarvāṇi layaṃ gacchanti suvrata |  
vāyo yatra vilīyante mano yatra vilīyate || 12 ||  
  
p. 435) yaṃ labdhvā cāparaṃ lābhaṃ manyate nādhikaṃ tataḥ |  
yasmin sthito na duḥkhena guruṇāpi vicālyate || 13 ||  
  
yatroparamate cittaṃ niruddhaṃ yogasevayā |  
yatra caivātmanātmānaṃ paśyannātmani tuṣyati || 14 ||  
  
sukhamātyantikaṃ yattadbuddhigrāhyamatīndriyam |  
etat kṣarākṣarātītamanakṣaramitīryate || 15 ||  
  
kṣaraḥ sarvāṇi bhūtāni sūtrātmākṣara ucyate |  
akṣaraṃ paramaṃ brahma nirviśeṣaṃ nirañjanam || 16 ||  
  
alakṣaṇamalakṣyaṃ tadapratarkyamanūpamam |  
apārapāramacchedyamacintyamatinirmalam || 17 ||  
  
ādhāraṃ sarvabhūtānāmanādhāramanāmayam |  
apramāṇamanirdeśyamaprameyamatīndriyam || 18 ||  
  
asthūlamanaṇuhrasvamadīrghamajamavyayam |  
aśabdasparśarūpaṃ tadacakṣuḥśrotranāmakam || 19 ||  
  
sarvajñaṃ sarvagaṃ śāntaṃ sarveṣāṃ hṛdaye sthitam |  
susaṃvedyaṃ gurumatāt sudurbodhamacetasām || 20 ||  
  
niṣkalaṃ nirguṇaṃ śāntaṃ nirvikāraṃ nirāśrayam |  
nirlepakaṃ nirāpāyaṃ kūṭasthamacalaṃ dhruvam || 21 ||  
  
paramākṣaraṃ kimityākāṅkṣāyāṃ yat sarvāpavādādhiṣṭhānaṃ   
svādhiṣṭheyanirūpitādhiṣṭhānatāpāyasiddhaṃ tadetadityāha-   
yatreti || 11 || vāyo vāyavaḥ || 12-14 || anakṣaraṃ paramākṣaram ||   
15-19 || gurumatāt gurūktārthānuṣṭhānāt || 20-25 ||  
  
p. 436) 	śabdabrahmabhaktibhāvanābhyāṃ parabrahmādhigamaḥ  
  
jyotiṣāmapi tajjyotistamaḥpāre pratiṣṭhitam |  
bhāvābhāvavinirmuktaṃ bhāvanāmātragocaram || 22 ||  
  
bhaktigamyaṃ paraṃ tattvamantarlīnena cetasā |  
bhāvanāmātramevātra kāraṇaṃ padmasaṃbhava || 23 ||  
  
yathā dehāntaraprāptikāraṇaṃ bhāvanā nṛṇām |  
viṣayaṃ dhyāyataḥ puṃso viṣaye ramate manaḥ || 24 ||  
  
māmanusmarataścittaṃ mayyevātra vilīyate |  
sarvajñatvaṃ pareśatvaṃ sarvasaṃpūrṇaśaktitā || 25 ||  
  
anantaśaktimattvaṃ ca mamānusmaraṇādbhavet |  
  
iti ||  
  
	niṣkāmadhiyā śabdabrahmābhidhānanādopāsakānāṃ   
śabdabrahmaprasādataḥ sarvāpavādādhikaraṇaṃ etat   
kṣarākṣarātītamanakṣaram ityādinā yat nirviśeṣam ityādi paraṃ tattvam   
ityantaviśeṣaṇaviśiṣṭaṃ niṣpratiyogikabrahmamātraṃ svayameveti prasīdati   
| yata evam ataḥ śabdabrahmaparabrahmaṇorupāyopeyatvaṃ siddhamityarthaḥ   
|  
  
yaṃ yaṃ vāpi smaran bhāvaṃ tyajatyante kalebaram |  
taṃ tamevaiti kaunteya sadā tadbhāvabhāvitaḥ ||  
  
iti smṛtyanurodhena yathā dehāntaraprāptikāraṇaṃ bhāvanaiva tathā asmin   
loke ye ye saviśeṣeṇa nirviśeṣeṇa vā bhāvena māṃ bhajanti te te puruṣāḥ   
saviśeṣaṃ nirviśeṣaṃ vā brahma bhavantītyatra taṃ yathā yathopāsate   
tathaiva bhavati iti śruteḥ | itiśabdaḥ adhyāyaparisamāptyarthaḥ ||  
  
iti tṛtīyo'dhyāyaḥ  
  
caturtho'dhyāyaḥ  
  
jīvatvasya asatyatvam  
  
caitanyasyaikarūpatvādbhedo yukto na karhicit |  
jīvatvaṃ ca tathā jñeyaṃ rajjvāṃ sarpagraho yathā || 1 ||  
  
rajjvajñānāt kṣaṇenaiva yadvadrajjurhi sarpiṇī |  
bhāti tadvaccitiḥ sākṣādviśvākāreṇa kevalā || 2 ||  
  
	svātiriktāvidyāpadatatkāryajātaṃ sarvairapi nānāvidhabhedabhinnaṃ   
sat satyatvena anubhūyate | tat kathaṃ bhāvanāśatenāpyabhāvapadaṃ   
bhajatītyākāṅkṣāyāṃ- paramārthadṛṣṭyabhātatvāt svātiriktaṃ   
nāstyeva | na hi śaśaśṛṅgavadavastuni bhāvanā prasarati | yat   
paramārthaṃ vastu niṣpratiyogikabrahmamātramavaśiṣyate tadeva   
svājñadṛṣṭeḥ svātiriktavadavabhāsate | yadā punaḥ svajñānena   
svājñānaṃ naṣṭaṃ bhavati tadā brahmātiriktaṃ paramārthadṛṣṭeḥ   
brahmamātramavaśiṣyate ityetadarthaprapañcanārthaṃ caturthādhyāya   
ārambhate- caitanyasyeti | ghaṭaśarāvādyanugatavyomavat caitanyasya |   
jīvatvaṃ vāstavam ityatra sadṛṣṭāntamuttaramāha- jīvatvamiti || 1 ||   
brahmātirekeṇa jagato dṛśyamānatvāt tat satyamityatra tatsattvasya   
svājñānāvadhikatvāt svajñānodaye tajjagaccideva bhavatīti   
sadṛṣṭāntamāha- rajjvajñānāditi || 2 ||  
  
sarvaprapañcasya brahmatvam  
  
upādānaṃ prapañcasya brahmaṇo'nyanna vidyate |  
tasmāt sarvaprapañco'yaṃ brahmaivāsti na cetarat || 3 ||  
  
vyāpyavyāpakatā mithyā sarvamātmeti śāsanāt |  
iti jñāte pare tattve bhedasyāvasaraḥ kutaḥ || 4 ||  
  
p. 438) brahmaṇaḥ sarvabhūtāni jāyante paramātmanaḥ |  
tasmādetāni brahmaiva bhavantīti vicintaya || 5 ||  
  
brahmaiva sarvanāmāni rūpāṇi vividhāni ca |  
karmāṇyapi samagrāṇi bibhartīti vibhāvaya || 6 ||  
  
suvarṇājjāyamānasya suvarṇatvaṃ ca śāśvatam |  
brahmaṇo jāyamānasya brahmatvaṃ ca tathā bhavet || 7 ||  
  
	kāryakāraṇavyāpyavyāpakakalanāsattvāt prapañco'stīti   
manyamānamālakṣyāha- upādānamiti | yasmādevaṃ tasmāt || 3-4 ||   
nāmarūpakarmavat bhūtajātasya brahmakāryatvahetunā tadbrahmaiveti   
sadṛṣṭāntamāha- brahmaṇa iti | yasmāt brahmaṇaḥ || 5 || kiṃca-   
brahmaiva || 6 || yathā suvarṇāt || 7 ||  
  
brahmātiriktadarśanāt anarthaprāptiḥ  
  
svalpamapyantaraṃ kṛtvā jīvātmaparamātmanoḥ |  
yastiṣṭhati vimūḍhātmā bhayaṃ tasyāpi bhāṣitam || 8 ||  
  
yadajñānād bhaved dvaitamitarat tat prapaśyati |  
ātmatvena tadā sarvaṃ netarat tatra cāṇvapi || 9 ||  
  
	īṣadapi brahmātiriktamastīti paśyato'narthamāha- svalpamiti | yadā   
hyevaiṣa etasminnudaramantaraṃ kurute atha tasya bhayaṃ bhavati iti   
śrutyantareṇāpi bhayaṃ bhāṣitamityarthaḥ || 8 || svājñānavijṛmbhitaṃ   
dvaitaṃ svājñānenādvaitaṃ vibhātītyāha- yaditi || 9 ||  
  
p. 439) 		vyāvahārikaprapañcasya mithyātvam  
  
anubhūto'pyayaṃ loko vyavahārakṣamo'pi san |  
sadrūpo yathā svapna uttarakṣaṇabādhitaḥ || 10 ||  
  
svapne jāgaritaṃ nāsti jāgare svapnatā na hi |  
dvayameva laye nāsti layo'pi hyanayorna ca || 11 ||  
  
trayameva bhavenmithyā guṇatrayavinirmitam |  
asya draṣṭā guṇātīto nityo hyeṣa cidātmakaḥ || 12 ||  
  
yadvanmṛdi ghaṭabhrāntiḥ śuktau hi rajatasthitiḥ |  
tadbrahmaṇi jīvatvaṃ vīkṣamāṇe vinaśyati || 13 ||  
  
yadā mṛdi ghaṭo nāma kanake kuṇḍalābhidhā |  
śuktau hi rajatakhyātirjīvaśabdārthatā pare || 14 ||  
  
yathaiva vyomni nīlatvaṃ yathā nīraṃ marusthale |  
puruṣatvaṃ yathā sthāṇau tadvadviśvaṃ cidātmani || 15 ||  
  
yathaiva śūnyo vetālo gandharvāṇāṃ puraṃ yathā |  
yathākāśe dvicandratvaṃ tadvat satye jagatsthitiḥ || 16 ||  
  
yathā taraṅgakallolairjalameva sphuratyalam |  
ghaṭanāmnā yathā pṛthvī paṭanāmnā tantavaḥ || 17 ||  
  
jagannāmnā cidābhāti sarvaṃ brahmaiva kevalam |  
  
p. 440) svātiriktasya vyāvahārikasatyatvaṃ manyamānaṃ pratyāha-   
anubhūta iti || 10 || jāgradādyavasthānāṃ mitho vyabhicāritvaṃ   
tatkalpanādhārasya nityatvaṃ cāha- svapna iti || 11-12 || jīvatvādikaṃ   
svātiriktayāthātmyajñānāvadhikamiti sadṛṣṭāntamāha- yadvaditi ||   
13-17 ||  
  
svātiriktaprapañcasya atyantāsaṃbhavaḥ  
  
yathā vandhyāsuto nāsti yathā nāsti marau jalam || 18 ||  
  
yathā nāsti nabhovṛkṣastathā nāsti jagatsthitiḥ |  
gṛhyamāṇe ghaṭe yadvanmṛttikā bhāti vai balāt || 19 ||  
  
vīkṣyamāṇe prapañce tu brahmaivābhāti bhāsuram |  
  
	kiṃ bahunā vātiriktaprapañcasyātyantāsaṃbhavamāha- yatheti ||   
18-19 ||  
  
ajñānakṛtaḥ ātmani dehādyāropaḥ  
  
sadaivātmā viśuddho'smi hyaśuddho bhāti vai sadā || 20 ||  
  
yathaiva dvividhā rajjurjñānino'jñānino'niśam |  
yathaiva mṛnmayaḥ kumbhastadvaddeho'pi cinmayaḥ || 21 ||  
  
ātmānātmaviveko'yaṃ mudhaiva kriyate budhaiḥ |  
sarpatvena yathā rajjū rajatatvena śuktikā || 22 ||  
  
vinirṇītā vimūḍhena dehatvena tathātmatā |  
ghaṭatvena yathā pṛthvī jalatvena marīcikā || 23 ||  
  
p. 441) gṛhatvena hi kāṣṭhāni khaḍgatvenaiva lohatā |  
tadvadātmani dehatvaṃ paśyatyajñānayogataḥ || 24 ||  
  
iti ||  
  
	yata evamataḥ sadaiveti || 20-21 || tathā sati ātmetyādi | anātmano   
durlabhatvāt sarpatvena || 22-23 || vastutastu sarvāpahnavasiddhaṃ brahma   
niṣpratiyogikameveti phalito'rthaḥ || 24 || itiśabdaḥ adhyāyaparisamāptyarthaḥ   
||  
  
iti caturtho'dhyāyaḥ  
  
pañcamo'dhyāyaḥ  
  
dehasya viṣṇvālayatvam  
  
punaryogaṃ pravakṣyāmi guhyaṃ brahmasvarūpakam |  
samāhitamanā bhūtvā śṛṇu brahman yathākramam || 1 ||  
  
daśadvārapuraṃ dehaṃ daśanāḍīmahāpatham |  
daśabhirvāyubhirvyāptaṃ daśendriyaparicchadam || 2 ||  
  
ṣaḍādhārāpavarakaṃ ṣaḍanvayamahāvanam |  
catuṣpīṭhasamākīrṇaṃ caturāmnāyadīpakam || 3 ||  
  
bindunādamahāliṅgaviṣṇulakṣmīniketanam |  
dehaṃ viṣṇvālayaṃ proktaṃ siddhidaṃ sarvadehinām || 4 ||  
  
	uttamādhikāriṇāmevaṃ nirviśeṣaṃ brahma pratipādya   
madhyamādhikāriṇāṃ purokto'pi yogo bhūyo'pi saprakāraṃ vaktavya iti   
pañcamādhyāya ārabhyate- punariti || 1-2 || yogācāryaiḥ   
bhusuṇḍaprabhṛtibhiḥ mantra- laya- haṭha- rāja-   
bhāvanāsahajayogasaṃpradāyabhedena  
  
p. 442) ṣaḍanvaya eva mahāvanaṃ yasmin tat tathoktam, ekaikasya   
anvayasya samudravadapāratvāt || 3 || purā śivaśaktiniketanaṃ   
śivālayamityuktaṃ, punaḥviṣṇulakṣmīniketanaṃ viṣṇvālayamityuktiḥ   
śivaviṣṇvoḥ bhedabhramanirasanārtheti mantavyā || 4-15 ||  
  
ādhāraṣaṭkapīṭhacatuṣṭayayoḥ vivaraṇam  
  
gudameḍhrāntarālasthaṃ mūlādhāraṃ trikoṇakam |  
śivasya jīvarūpasya sthānaṃ taddhi pracakṣate || 5 ||  
  
yatra kuṇḍalinī nāma parā śaktiḥ pratiṣṭhitā |  
yasmādutpadyate vāyuryasmādvahniḥ pravartate || 6 ||  
  
yasmādutpadyate binduryasmānnādaḥ pravartate |  
yasmādutpadyate haṃso yasmādutpadyate manaḥ || 7 ||  
  
tadetat kāmarūpākhyaṃ pīṭhaṃ kāmaphalapradam |  
svādhiṣṭhānāhvayaṃ cakraṃ liṅgamūlaṃ ṣaḍaśrakam || 8 ||  
  
nābhideśe sthitaṃ cakraṃ daśāsraṃ maṇipūrakam |  
dvādaśāraṃ mahācakraṃ hṛdaye cāpyanāhatam || 9 ||  
  
tadetat pūrṇagiryākhyaṃ pīṭhaṃ kamalasaṃbhava |  
kaṇṭhakūpe viśuddhākhyaṃ yaccakraṃ ṣoḍaśāśrakam || 10 ||  
  
pīṭhaṃ jālaṃdharaṃ nāma tiṣṭhatyatra caturmukha |  
ājñā nāma bhruvormadhye dvidalaṃ cakramuttamam || 11 ||  
  
p. 443) uḍyāṇākhyaṃ mahāpīṭhamupariṣṭāt pratiṣṭhitam |  
sthānānyetāni dehe'smiñchaktirūpaṃ prakāśate || 12 ||  
  
caturaśrā dharaṇyādau brahmā tatrādhidevatā |  
ardhacandrākṛti jalaṃ viṣṇustasyādhidevatā || 13 ||  
  
trikoṇamaṇḍalaṃ vahnī rudrastasyādhidevatā |  
vāyorbimbaṃ tu ṣaṭkoṇaṃ saṃkarṣo'trādhidevatā || 14 ||  
  
ākāśamaṇḍalaṃ vṛttaṃ śrīmannārāyaṇo'trādhidevatā |  
nādarūpaṃ bhruvormadhye manaso maṇḍalaṃ viduḥ || 15 ||  
  
śāṃbhavasthānametatte varṇitaṃ padmasaṃbhava |  
  
	etat prathamādhyāyānte prāyaśaḥ uktamityāha- śāṃbhaveti ||  
  
nāḍīcakrasvarūpam  
  
ataḥ paraṃ pravakṣyāmi nāḍīcakrasya nirṇayam || 16 ||  
  
mūlādhāratrikoṇasthā suṣumnā dvādaśāṅgulā |  
mūlārdhacchinnavaṃśābhā brahmanāḍīti sā smṛtā || 17 ||  
  
iḍā ca piṅgalā caiva tasyāḥ pārśvadvaye gate |  
vilambinyāmanusyūte nāḍikāntamupāgate || 18 ||  
  
iḍāyāṃ hemarūpeṇa vāyurvāmena gacchati |  
piṅgalāyāṃ tu sūryātmā yāti dakṣiṇapārśvataḥ || 19 ||  
  
vilambinīti yā nāḍī vyaktā nābhau pratiṣṭhitā |  
tatra nāḍyaḥ samutpannāstiryagūrdhvamadhomukhāḥ || 20 ||  
  
p. 444) tannābhicakramityuktaṃ kukkuṭāṇḍamiva sthitam |  
gāndhārī hastijihvā ca tasmānnetradvayaṃ gate || 21 ||  
  
pūṣā cālambusā caiva śrotradvayamupāgate |  
śūrā nāma mahānāḍī tasmādbhrūmadhyamāśritā || 22 ||  
  
viśvodarī tu yā nāḍī sā bhuṅkte'nnaṃ caturvidham |  
sarasvatī tu yā nāḍī sā jihvāntaṃ prasarpate || 23 ||  
  
rākāhvayā tu yā nāḍī pītvā ca salilaṃ kṣaṇāt |  
kṣutamutpādayed ghrāṇe śleṣmāṇaṃ saṃcinoti ca || 24 ||  
  
kaṇṭhakūpodbhavā nāḍī śaṅkhinyākhyā tvadhomukhī |  
annasāraṃ samādāya mūrdhni saṃcinute sadā || 25 ||  
  
nābheradhogatāstisro nāḍayaḥ syuradhomukhāḥ |  
malaṃ tyajet kuhūrnāḍī mūtraṃ muñcati vāruṇī || 26 ||  
  
citrākhyā sīvinī nāḍī śuklamocanakāriṇī |  
nāḍīcakramiti proktaṃ bindurūpamataḥ śṛṇu || 27 ||  
  
tato nāḍīcakrasvarūpamāha- ata iti || 16-27 ||  
  
bindvagnisomātmakaṃ brahmaśarīratrayam  
  
sthūlaṃ sūkṣmaṃ paraṃ ceti trividhaṃ brahmaṇo vapuḥ |  
sthūlaṃ śuklātmakaṃ binduḥ sūkṣmaṃ pañcāgnirūpakam || 28 ||  
  
somātmakaḥ paraḥ proktaḥ sadā sākṣī sadācyutaḥ |  
  
p. 445) kālāgnyādi pañcāgnirūpakam || 28 ||  
  
pañcāgnibhāvanā, tatphalaṃ ca  
  
pātālānāmadhobhāge kālāgniryaḥ pratiṣṭhitaḥ || 29 ||  
  
sa mūlāgniḥ śarīre'gniryasmānnādaḥ prajāyate |  
baḍabāgniḥ śarīrastho hyasthimadhye pravartate || 30 ||  
  
kāṣṭhapāṣāṇayorvahnirhyasthimadhye pravartate |  
kāṣṭhapāṣāṇajo vahniḥ pārthivo grahaṇīgataḥ || 31 ||  
  
antarikṣagato vahnirvaidyutaḥ svāntarātmakaḥ |  
nabhaḥsthaḥ sūryarūpo'gnirnābhimaṇḍalamāśritaḥ || 32 ||  
  
viṣaṃ varṣati sūryo'sau sravatyamṛtamunmukhaḥ |  
tālumūle sthitaścandraḥ sudhāṃ varṣatyadhomukhaḥ || 33 ||  
  
bhrūmadhyanilayo binduḥ śuddhasphaṭikasaṃnibhaḥ |  
mahāviṣṇośca devasya tat sūkṣmaṃ rūpamucyate || 34 ||  
  
etat pañcāgnirūpaṃ yo bhāvayan buddhimān dhiyā |  
tena bhuktaṃ ca pītaṃ ca hutameva na saṃśayaḥ || 35 ||  
  
	kramāt pañcāgnisvarūpamāha- pātālānāmiti |   
atalādipātālānāṃ pātālāntalokānāṃ pātālānām || 29 || kālāgnireva   
nādādhārāgnirbhūtvā śarīre vartate || 30 || tathā kāṣṭheti | grahaṇīgataḥ-  
पञ्चाग्निभावनाफलमाह- एतदिति ॥ ३५ ॥  
  
प्। ४४६) 			कुण्डलिनीप्रबोधनम्  
  
सुखसंसेवितं स्वप्नं सुजीर्णमितभोजनम् ।  
शरीरशुद्धिं कृत्वादौ सुखमासनमास्थितः ॥ ३६ ॥  
  
प्राणस्य शोधयेन्मार्गं रेचपूरककुम्भकैः ।  
गुदमाकुञ्च्य यत्नेन मूलशक्तिं प्रपूजयेत् ॥ ३७ ॥  
  
	एवमाहारतः शरीरशुद्धिम् । स्वस्य येन सुखधारणा स्यात् तत्   
सुखमासनम् ॥ ३६ ॥ मूलशक्तिं प्रपूजयेत् कुण्डलिनीशक्तिं   
प्रबोधयेदित्यर्थः ॥ ३७-४२ ॥  
  
खेचरीमुद्राभ्यासः तत्फलं च  
  
नाभौ लिङ्गस्य मध्ये तु उड्याणाख्यं च बन्धयेत् ।  
उड्डीय याति तेनैव शक्तितोड्याणपीठकम् ॥ ३८ ॥  
  
कण्ठं सङ्कोचयेत् किञ्चिद्बन्धो जालन्धरो ह्ययम् ।  
बन्धयेत् खेचरीमुद्रां दृढचित्तः समाहितः ॥ ३९ ॥  
  
कपालविवरे जिह्वा प्रविष्टा विपरीतगा ।  
भ्रुवोरन्तर्गता दृष्टिर्मुद्रा भवति खेचरी ॥ ४० ॥  
  
खेचर्या मुद्रितं येन विवरं लम्बिकोर्ध्वतः ।  
न पीयूषं पतत्यग्नौ न च वायुः प्रधावति ॥ ४१ ॥  
  
न क्षुधा न तृषा निद्रा नैवालस्यं प्रजायते ।  
न च मृत्युर्भवेत् तस्य यो मुद्रां वेत्ति खेचरीम् ॥ ४२ ॥  
  
प्। ४४७) 		सहस्रारे नारायणभावनातः कैवल्यसिद्धिः  
  
ततः पूर्वापरे व्योम्नि द्वादाशान्तेऽच्युतात्मके ।  
उड्याणपीठे निर्द्वन्द्वे निरालम्बे निरञ्जने ॥ ४३ ॥  
  
ततः पङ्कजमध्यस्थं चन्द्रमण्डलमध्यगम् ।  
नारायणमनुध्यायेत् स्रवन्तममृतं सदा ॥ ४४ ॥  
  
भिद्यते हृदयग्रन्थिश्छिद्यन्ते सर्वसंशयाः ।  
क्षीयन्ते चास्य कर्माणि तस्मिन् दृष्टे पराबरे ॥ ४५ ॥  
  
	ततो योगी सहस्राराकाशे स्रवदमृतं नारायणं स्वात्मतया   
ध्यायन् ग्रन्थिसंशयकर्मासम्भवकैवल्यसिद्धिमेतीत्याह- तत इति   
। सहस्रारे आज्ञायां वा ॥ ४३-४५ ॥  
  
यथोक्तभावनायुक्तस्य तत्तत्सिद्ध्युपायाः  
  
अथ सिद्धिं प्रवक्ष्यामि सुखोपायं सुरेश्वर ।  
जितेन्द्रियाणां शान्तानां जितश्वासविचेतसाम् ॥ ४६ ॥  
  
नादे मनोलयं ब्रह्मन् दूरश्रवणकारणम् ।  
बिन्दौ मनोलयं कृत्वा दूरदर्शनमाप्नुयात् ॥ ४७ ॥  
  
कालात्मनि मनो लीनं त्रिकालज्ञानकारणम् ।  
परकायमनोयोगः परकायप्रवेशकृत् ॥ ४८ ॥  
  
अमृतं चिन्तयेन्मूर्ध्नि क्षुत्तृषाविषशान्तये ।  
पृथिव्यां धारयेच्चित्तं पातालगमनं भवेत् ॥ ४९ ॥  
  
प्। ४४८) सलिले धारयेच्चित्तं नाम्भसा परिभूयते ।  
अग्नौ सन्धारयेच्चित्तमग्निना दह्यते न सः ॥ ५० ॥  
  
वायौ मनोलयं कुर्यादाकाशगमनं भवेत् ।  
आकाशे धारयेच्चित्तमणिमादिकमाप्नुयात् ॥ ५१ ॥  
  
विराड्रूपे मनो युञ्जन् महिमानमवाप्नुयात् ।  
चतुर्मुखे मनो युञ्जन् जगत्सृष्टिकरो भवेत् ॥ ५२ ॥  
  
इन्द्ररूपिणमात्मानं भावयन् मर्त्यभोगवान् ।  
विष्णुरूपे महायोगी पालयेदखिलं जगत् ॥ ५३ ॥  
  
रुद्ररूपे महायोगी संहरत्येव तेजसा ।  
नारायणे मनो युञ्जन् नारायणमयो भवेत् ।  
वासुदेवे मनो युञ्जन् सर्वसिद्धिमवाप्नुयात् ॥ ५४ ॥  
  
यथा सङ्कल्पयेद्योगी योगयुक्तो जितेन्द्रियः ।  
तथा तत्तदवाप्नोति भाव एवात्र कारणम् ॥ ५५ ॥  
  
	एवं भावयतः ते नानाविधसिद्ध्युपायं वदामीत्याह-   
अथेति ॥ ४६ ॥ बिन्दौ चक्षुस्तारके ॥ ४७-६१ ॥  
  
गुरुपूजाविधिः  
  
गुरुर्ब्रह्मा गुरुर्विष्णुर्गुरुर्देवः सदाच्युतः ।  
न गुरोरधिकः कश्चित् त्रिषु लोकेषु विद्यते ॥ ५६ ॥  
  
प्। ४४९) दिव्यज्ञानोपदेष्टारं देशिकं परमेश्वरम् ।  
पूजयेत् परया भक्त्या तस्य ज्ञानफलं भवेत् ॥ ५७ ॥  
  
यथा गुरुस्तथैवेशो यथैवेशस्तथा गुरुः ।  
पूजनीयो महाभक्त्या न भेदो विद्यतेऽनयोः ॥ ५८ ॥  
  
नाद्वैतवादं कुर्वीत गुरुणा सह कुत्रचित् ।  
अद्वैतं भावयेद्भक्त्या गुरोर्देवस्य चात्मनः ॥ ५९ ॥  
  
योगशिखामहिमा  
  
योगशिखां महागुह्यं यो जानाति महामतिः ।  
न तस्य किञ्चिदज्ञातं त्रिषु लोकेषु विद्यते ॥ ६० ॥  
  
न पुष्यपापे नास्वस्थो न दुःखं न पराजयः ।  
न चास्ति पुनरावृत्तिरस्मिन् संसारमण्डले ॥ ६१ ॥  
  
सिद्धिषु उपेक्षाविधिः  
  
सिद्धौ चित्तं न कुर्वीत चञ्चलत्वेन चेतसः ।  
तथापि ज्ञाततत्त्वोऽसौ मुक्त एव न संशयः ॥ ६२ ॥  
  
इत्युपनिषत् ॥  
  
	विज्ञातस्वात्मतत्त्वानां योगिनां सिद्धिगोपनागोपनतो न काचित्   
क्षतिः लाभो वा अस्तीत्यर्थः । इत्युपनिषच्छब्दः   
पञ्चमाध्यायसमाप्त्यर्थः ॥ ६२ ॥  
  
इति पञ्चमोऽध्यायः  
  
षष्ठोऽध्यायः  
  
कुण्डलिनीशक्तेः उपासनाविधिः  
  
उपासनाप्रकारं मे ब्रूहि त्वं परमेश्वर ।  
येन विज्ञानमात्रेण मुक्तो भवति संसृतेः ॥ १ ॥  
  
उपासनाप्रकारं ते रहस्यं श्रुतिसारकम् ।  
हिरण्यगर्भ वक्ष्यामि श्रुत्वा सम्यगुपासय ॥ २ ॥  
  
सुषुम्नायै कुण्डलिन्यै सुधायै चन्द्रमण्डलात् ।  
मनोन्मन्यै नमस्तुभ्यं महाशक्त्यै चिदात्मने ॥ ३ ॥  
  
	स्वाज्ञलोको येन मुच्यते तदुपायोपासनाप्रकारं ब्रूहीति   
महेश्वरं प्रति चतुर्मुखः पृच्छतीत्याह- उपासनेति ॥ १ ॥   
प्रश्नोत्तरं भगवानाह- उपासनेति ॥ २ ॥ उपासनामन्त्रतत्प्रकारं   
तत्फलं चाह- सुषुम्नाया इति ॥ ३ ॥  
  
सुषुम्नास्वरूपम्  
  
शतं चैका च हृदयस्य नाड्य-  
स्तासां मूर्धानमभिनिःसृतैका ।  
तयोर्ध्वमायन्नमृतत्वमेति  
विष्वड्ङ्न्या उत्क्रमेण भवन्ति ॥ ४ ॥  
  
एकोत्तरं नाडिशतं तासां मध्ये परा स्मृता ।  
सुषुम्ना तु परे लीना विरजा ब्रह्मरूपिणी ॥ ५ ॥  
  
इडा तिष्ठति वामेन पिङ्गला दक्षिणेन तु ।  
तयोर्मध्ये परं स्थानं यस्तद्वेद स वेदवित् ॥ ६ ॥  
  
प्। ४५१) प्राणान् सन्धारयेत् तस्मिन् नासाभ्यन्तरचारिणः ।  
भूत्वा तत्रायतप्राणः शनैरेव समभ्यसेत् ॥ ७ ॥  
  
गुदस्य पृष्ठभागेऽस्मिन् विणादण्डस्तु देहभृत् ।  
दीर्घास्थिदेहपर्यन्तं ब्रह्मनाडीति कथ्यते ॥ ८ ॥  
  
तस्यान्ते सुषिरं सूक्ष्मं ब्रह्मनाडीति सूरिभिः ।  
इडापिङ्गलयोर्मध्ये सुषुम्ना सूर्यरूपिणी ॥ ९ ॥  
  
सुषुम्नारूपं तन्मार्गगमनफलं चाह- शतमिति ॥ ४-१५ ॥  
  
सुषुम्नायाः सर्वाधारत्वम्  
  
सर्वं प्रतिष्ठितं तस्मिन् सर्वगं सर्वतोमुखम् ।  
तस्य मध्यगताः सूर्यसोमाग्निपरमेश्वराः ॥ १० ॥  
  
भूतलोका दिशः क्षेत्राः समुद्राः पर्वताः शिलाः ।  
द्वीपाश्च निम्नगा वेदाः शास्त्रविद्याकलाक्षराः ॥ ११ ॥  
  
स्वरमन्त्रपुराणानि गुणाश्चैते च सर्वशः ।  
बीजं बीजात्मकस्तेषां क्षेत्रज्ञाः प्राणवायवः ॥ १२ ॥  
  
सुषुम्नान्तर्गतं विश्वं तस्मिन् सर्वं प्रतिष्ठितम् ।  
नानानाडीप्रसवगं सर्वभूतान्तरात्मनि ॥ १३ ॥  
  
ऊर्ध्वमूलमधःशाखं वायुमार्गेण सर्वगम् ।  
द्विसप्ततिसहस्राणि नाड्यः स्युर्वायुगोचराः ॥ १४ ॥  
  
सर्वमार्गेण सुषिरास्तिर्यञ्चः सुषिरात्मकाः ।  
अधश्चोर्ध्वं च कुण्डल्याः सर्वद्वारनिरोधनात् ॥ १५ ॥  
  
प्। ४५२) 		पराशक्तेः उद्वोधनम्  
  
वायुना सह जीवोर्ध्वज्ञानान्मोक्षमवाप्नुयात् ।  
ज्ञात्वा सुषुम्ना तद्भेदं कृत्वा पायुं च मध्यगम् ॥ १६ ॥  
  
कृत्वा तु बैन्दवस्थाने घ्राणरन्ध्रे निरोधयेत् ।  
द्विसप्ततिसहस्राणि नाडीद्वाराणि पञ्जरे ॥ १७ ॥  
  
सुषुम्ना साम्भवी शक्तिः शेषास्त्वन्ये निरर्थकाः ।  
हृल्लेखे परमानन्दे तालुमूलव्यवस्थिते ॥ १८ ॥  
  
अत ऊर्ध्वं निरोधे तु मध्यमं मध्यमध्यमम् ।  
उच्चारयेत् परां शक्तिं ब्रह्मरन्ध्रनिवासिनीम् ।  
यदि भ्रमरसृष्टिः स्यात् संसारभ्रमणं त्यजेत् ॥ १९ ॥  
  
	जीवशक्तिः कुण्डलिनीत्यर्थः ॥ १६ ॥ बैन्दवस्थाने भ्रूमध्ये ।   
पञ्जरे शरीरे ॥ १७ ॥ हृल्लेखे ह्रीङ्कारवाच्ये परमानन्दे ईश्वरतत्त्वे   
तालुमूलव्यवस्थिते चित्तादिकं निरोधयेत् ॥ १८ ॥ मध्यमं तुरीयं,   
मध्यमध्यमं तुर्यतुरीयं, तत्र लक्ष्यं कृत्वा उच्चारयेत्,   
षोडशमात्राकालं प्रणवप्रकृतिमुच्चारयेत् ।   
ब्रह्मरन्ध्रनिवासिनीम्- षोडशसङ्ख्यापूरकमात्रायाः   
पराभूमित्वेन ब्रह्मरन्ध्रासनत्वात् । तत्र यदीति । स्वातिरिक्तं विकल्प्य   
परिभ्रमतीति भ्रमरः कामसङ्कल्पादिमनोवृत्तिपूगः, कामः   
सङ्कल्पो विचिकित्सा श्रद्धा अश्रद्धा धृतिः अधृतिः ह्रीः धीः भीः   
इत्येतत् सर्वं मन एव इति श्रुतेः । तत्सृष्टिः कल्पना स्यात् । तत्र कदापि   
कल्पनावकाशो नह्यस्ति ब्रह्मरन्ध्रस्य निर्बीजत्वात् । यदि   
भ्रूमध्यादधःप्रदेशमेत्य विशुद्धिचक्रे कामसङ्कल्पादिसृष्टिः   
स्यात् तदाज्ञाचक्रमवष्टभ्य स्वानर्थकारणं संसारभ्रमणं   
स्वातिरिक्तविषयपरिभ्रमणं स्वातिरिक्तं न किञ्चिदस्ति इति धैर्येण त्यजेत्   
अपह्नवं कुर्यादित्यर्थः ॥ १९ ॥  
  
प्। ४५३) 			परमात्मध्यानम्  
  
गमागमस्थं गमनादिशून्यं चिद्रूपदीपं तिमिरान्धकारम् ।  
पश्यामि ते सर्वजनान्तरस्थं नमामि हंसं परमात्मरूपम् ॥ २० ॥  
  
अनाहतस्य शब्दस्य तस्य शब्दस्य यो ध्वनिः ।  
ध्वनेरन्तर्गतं ज्योतिर्ज्योतिरन्तर्गतं मनः ।  
तन्मनो विलयं याति तद्विष्णोः परमं पदम् ॥ २१ ॥  
  
	ततः किमित्यत आह- गमेति ।   
स्वान्तःकरणवृत्तिकदम्बगमना-  
vastutaḥ svātiriktāntaḥkaraṇatatkāryābhāvāt gamanādiśūnyam | tataḥ   
svātiriktaṃ timirāndhakāraṃ cidrūpāgniśikhayā dīpayati bhasmāvaśeṣaṃ   
karotīti cadrūpadīpam | śiṣṭaṃ spaṣṭam || 20 ||   
anāhatopalakṣitamūlādhārādivaikharyantaprādur-bhūtaśabdajyotiḥ   
prapañcakalanākalitasavṛttikamānasāsaṃbhavaprabo-dhasiddhaṃ   
viṣṇupadam avaśiṣyate ityarthaḥ || 21 ||  
  
ādhārabrahmaṇi prāṇādivilayānmuktiḥ  
  
kecidvadanti cādhāraṃ suṣumnā ca sarasvatī |  
ādhārājjāyate viśvaṃ viśvaṃ tatraiva līyate || 22 ||  
  
tasmāt sarvaprayatnena gurupādaṃ samāśrayet |  
ādhāraśaktinidrāyāṃ viśvaṃ bhavati nidrayā || 23 ||  
  
tasyāṃ śaktiprabodhena trailokyaṃ pratibudhyate |  
ādhāraṃ yo vijānāti tamasaḥ paramaśnute || 24 ||  
  
tasya vijñānamātreṇa naraḥ pāpaiḥ pramucyate || 25 ||  
  
p. 454) ādhāracakramahasā vidyutpuñjasamaprabhā |  
tadā muktirna saṃdeho yadi tuṣṭaḥ svayaṃ guruḥ || 26 ||  
  
ādhāracakramahasā puṇyapāpe nikṛntayet |  
ādhāravātarodhena līyate gaganāntare || 27 ||  
  
ādhāravātarodhena śarīraṃ kampate yathā |  
ādhāravātarodhena yogī nṛtyati sarvadā |  
ādhāravātarodhena viśvaṃ tatraiva dṛśyate || 28 ||  
  
sṛṣṭirādhāramādhāramādhāre sarvadevatāḥ |  
ādhāre sarvavedāśca tasmādādhāramāśrayet || 29 ||  
  
ādhāre paścime bhāge triveṇīsaṃgamo bhavet |  
tatra snātvā ca pītvā ca naraḥ pāpāt pramucyate || 30 ||  
  
ādhāre paścimaṃ liṅgaṃ kavāṭaṃ tatra vidyate |  
tasyodghāṭanamātreṇa mucyate bhavabandhanāt || 31 ||  
  
ādhārapaścime bhāge candrasūryau sthirau yadi |  
tatra tiṣṭhati viśveśo dhyātvā brahmamayo bhavet || 32 ||  
  
	kecit nādādhāraprāṇādivilayāt svādheyābhāvato   
nirādhārabrahmasvarūpāvasthānalakṣaṇamuktiḥ syāditi vadanti | tadapi   
yuktamevetyāha- keciditi | suṣumnāsarasvatīnāḍyau yatra pratiṣṭhite   
tanmūlādhāramityarthaḥ | tasya brahmātmanā   
viśvāropāpavādādhikaraṇatāmapyāha- ādhārāditi || 22 || yasmādevaṃ   
tasmāt | yena mūlādhārayāthātmyaṃ darśitaṃ sa guruḥ paramātmā   
svājñānamocakatvāt |  
  
p. 455) tatpādaṃ tadbhāvaṃ samāśrayet | kiṃca- ādhāreti |   
ādhāraśaktiḥ kuṇḍalinī tasyāḥ svādhārāvasthitiḥ nidrā tasyāṃ satyāṃ   
viśvaṃ svājñānanidrāviśiṣṭaṃ bhavati || 23 || tatprabodhastu   
suṣumnāpraveśaḥ | tena trailokyayāthātmyabodho jāyate | evaṃ   
jñānaphalamāha- ādhāramiti || 24-25 || mukteḥ   
guruprasādaikalabhyatvāt, yamevaiṣa vṛṇute tena labhyaḥ iti śruteḥ ||   
26 || kiṃca- ādhāreti | viśvaṃ tatraiva dṛśyate- svātiriktaṃ neti   
prakāśate ityarthaḥ || 27-28 || ādhāratvaṃ kathamityatra yataḥ   
svātiriktasṛṣṭiḥ svādhāramavaṣṭabhyaḥ pravṛttā yataḥ tadabhāve na   
saṃbhavati, ataḥ sarvādhāramadhiṣṭhānaṃ brahmeti siddham | tat   
kathamityatra ādhāre sati sarvadevatāḥ || 29 || iḍā piṅgalā suṣumnā ceti   
triveṇī || 30 || paścimaliṅgaṃ pratyakcaitanyaṃ tatkavāṭamāvārakaṃ   
granthitrayam || 31 || ādhārapaścime bhāge suṣumnāyām || 32 ||  
  
cakreṣu brahmādimūrtidhyānena brahmarandhrapraveśaḥ  
  
ādhārapaścime bhāge mūrtistiṣṭhati saṃjñayā |  
ṣaṭ cakrāṇi ca nirbhidya brahmarandhrādbahirgatam || 33 ||  
  
vāmadakṣe niruddhanti praviśanti suṣumnayā |  
brahmarandhraṃ praviśyanti te yānti paramāṃ gatim || 34 ||  
  
	brahmādīnāṃ mūrtiḥ | evamupāsakāḥ   
tattaccakrālaṅkāramūrtidhyānapurassaraṃ ṣaṭcakrāṇīti | brahmarandhrāt   
suṣumnārandhrāt purā bahirgataṃ prāṇamādau yogino vāmadakṣe   
iḍāpiṅgale niruddhanti nirodhaṃ kurvanti | tataḥ tatprāṇādayaḥ sahasā   
suṣumnāyā kramāt granthitrayālaṃkṛtaṣaṭcakrāṇi ca nirbhidya   
candrasūryāgnyaikyajam amṛtamāsvādya sahasrāracakrojjvalatturīyaṃ   
turīyātītaṃ vā praviśanti | ye evaṃ brahmarandhram || 33-34 ||  
  
p. 456) 		brahmarandhravilīnakaraṇasya muktiḥ  
  
suṣumnāyāṃ yadā haṃsaḥ adha ūrdhvaṃ pradhāvate |  
suṣumnāyāṃ yadā prāṇaṃ bhrāmayedyo nirantaram || 35 ||  
  
suṣumnāyāṃ yadā prāṇaḥ sthiro bhavati dhīmatām |  
suṣumnāyāṃ praveśena candrasūryau layaṃ gatau || 36 ||  
  
tadā samarasaṃ bhāvaṃ yo jānāti sa yogavit |  
suṣumnāyāṃ yadā yasya mriyate manaso rayaḥ || 37 ||  
  
suṣumnāyāṃ yadā yogī kṣaṇaikamapi tiṣṭhati |  
suṣumnāyāṃ yadā yogī kṣaṇārdhamadhitiṣṭhati || 38 ||  
  
suṣumnāyāṃ yadā yogī sulagno lavaṇāmbuvat |  
suṣumnāyāṃ yadā yogī līyate kṣīranīravat || 39 ||  
  
bhidyate ca tadā granthiśchidyante sarvasaṃśayāḥ |  
kṣīyante paramākāśe te yānti paramāṃ gatim || 40 ||  
  
	yatkaraṇapaṭalaṃ suṣumnādvāreṇa brahmarandhre vilīyate te muktā   
bhavantītyāha- suṣumnāyāmiti | haṃsaḥ prāṇaḥ || 35-39 || evaṃ   
suṣumnāvilayaphalamāha- bhidyata iti | jīveśabhedagranthiḥ || 40 ||  
  
suṣumnāyogamahimā  
  
gaṅgāyāṃ sāgare snātvā natvā ca maṇikarṇikām |  
madhyanāḍīvicārasya kalāṃ nārhanti ṣoḍaśīm || 41 ||  
  
p. 457) śrīśailadarśanānmuktirvārāṇasyāṃ mṛtasya ca |  
kedārodakapānena madhyanāḍīpradarśanāt || 42 ||  
  
aśvamedhasahasrāṇi vājapeyaśatāni ca |  
suṣumnādhyānayogasya kalāṃ nārhanti ṣoḍaśīm || 43 ||  
  
suṣumnāyāṃ yadā goṣṭhīṃ yaḥ kaścit kurute naraḥ |  
sa muktaḥ sarvapāpebhyo niśreyasamavāpnuyāt || 44 ||  
  
suṣumnaiva paraṃ tīrthaṃ suṣumnaiva paro japaḥ |  
suṣumnaiva paraṃ dhyānaṃ suṣumnaiva parā gatiḥ || 45 ||  
  
anekayajñadānāni vratāni niyamāni ca |  
suṣumnādhyānayogasya kalāṃ nārhanti ṣoḍaśīm || 46 ||  
  
suṣumnāvicārādikaṃ stauti- gaṅgāyāmiti || 41-46 ||  
  
cicchaktijīvayoḥ sthānavivekaḥ  
  
brahmarandhre mahāsthāne vartate satataṃ śivā |  
cicchaktiḥ paramā devī madhyame supratiṣṭhitā || 47 ||  
  
māyāśaktirlalāṭāgrabhāge vyomāmbuje tathā |  
nādarūpā parā śaktirlalāṭasya tu madhyame || 48 ||  
  
bhāge bindumayī śaktirlalāṭasyāparāṃśake |  
bindumadhye ca jīvātmā sūkṣmarūpeṇa vartate || 49 ||  
  
hṛdaye sthūlarūpeṇa madhyame na tu madhyame || 50 ||  
  
p. 458) brahmarandhrādisthāneṣu cicchaktyādayo vartante |   
bindvādimadhye jīvo'pi vartate | so'yaṃ prāṇāpānavaśato   
viśrāntimalabdhvā ucchvāsādivyāpāracchalena haṃsamanujapaniṣṭho   
bhavatītyāha- brahmarandhra iti | madhyame bhrūmadhye ca || 47 ||   
hṛdayākāśe ca tathā vartate ityanuṣajyate || 48 || bindumayī manorūpiṇī ||   
49 || madhyame hṛdaye sthūlarūpeṇa jīvo vartate, na tu madhyame,   
bhrūmadhye sahasrāre vā na tu jīvaḥ sarati | yadi bhrūmadhyādau gacchati   
tadā kṣaraḥ paramākṣaro vā bhavatītyarthaḥ || 50 ||  
  
vāyuvaśasya jīvasya haṃsamantrajapaprakāraḥ  
  
prāṇāpānavaśo jīvo hyadhaścordhvaṃ pradhāvati |  
vāmadakṣiṇamārgeṇa cañcalatvānna dṛśyate || 51 ||  
  
ākṣipto bhujadaṇḍena yathoccalati kandukaḥ |  
prāṇāpānasamākṣiptastathā jīvo na viśramet || 52 ||  
  
apānaḥ karṣati prāṇaṃ prāṇo'pānaṃ ca karṣati |  
hakāreṇa bahiryāti sakāreṇa viśet punaḥ || 53 ||  
  
haṃsahaṃsetyamuṃ mantraṃ jīvo japati sarvadā |  
tadvidvānakṣaraṃ nityaṃ yo jānāti sa yogavit || 54 ||  
  
	so'yaṃ prāṇāpāneti | kena mārgeṇa yāvad[dhāvanna]   
dṛśyate ityatra vāmeti || 51 || taccalanadṛṣṭāntamāha- ākṣipta iti ||   
52 || tat katham ? hakāreṇeti || 53 || itthaṃbhūto'pi jīvaḥ svagatajīvatvaṃ   
nirasyākṣaro'smīti jñānāt tadeva bhavatītyāha- taditi || 54 ||  
  
p. 459) 		kuṇḍalyavasthābhedato bandhamuktivyavasthā  
  
kandordhve kuṇḍalī śaktirmuktirūpātha yoginām |  
bandhanāya ca mūḍhānāṃ yastāṃ vetti sa yogavit || 55 ||  
  
	kuṇḍalī yadi svasthānādūrdhvaṃ gacchati tadāyaṃ mukto   
bhavati, yadi sā svasthānaṃ na muñcati tadāyaṃ baddho   
bhavatītyāha- kandeti || 55 ||  
  
praṇavasya sarvādhāratvam  
  
bhūrbhuvaḥ svarime lokāścandrasūryāgnidevatāḥ |  
yāsu mātrāsu tiṣṭhanti tat paraṃ jyotiromiti || 56 ||  
  
trayaḥ kālāstrayo devāstrayo lokāstrayaḥ svarāḥ |  
trayo vedāḥ sthitā yatra tat paraṃ jyotiromiti || 57 ||  
  
bhūrādilokādhāraḥ praṇavaḥ ityāha- bhūriti || 56-57 ||  
  
cittacalanācalanābhyāṃ bandhamuktī  
  
citte calati saṃsāro niścalaṃ mokṣa ucyate |  
tasmāccittaṃ sthirīkuryāt prajñayā parayā vidhe || 58 ||  
  
cittaṃ kāraṇamarthānāṃ tasmin sati jagattrayam |  
tasmin kṣīṇe jagat kṣīṇaṃ taccikitsyaṃ prayatnataḥ || 59 ||  
  
	yataḥ cittacalanācalane bandhamokṣahetū ataḥ svātirekeṇa cittaṃ   
nāstītyanusaṃdheyamityāha- citta iti | yasmādevaṃ tasmāt || 58-59 ||  
  
p. 460) cittasya svātmānatiriktatvānusaṃdhānena brahmasākṣātkāraḥ  
  
mano'haṃ gaganākāraṃ mano'haṃ sarvatomukham |  
mano'haṃ sarvamātmā ca na manaḥ kevalaḥ paraḥ || 60 ||  
  
manaḥ karmāṇi jāyante mano lipyati pātakaiḥ |  
manaścendunmanībhūyānna puṇyaṃ na ca pātakam || 61 ||  
  
manasā mana ālokya vṛttiśūnyaṃ yadā bhavet |  
tataḥ paraṃ parabrahma dṛśyate ca sudurlabham || 62 ||  
  
manasā mana ālokya mukto bhavati yogavit |  
manasā mana ālokya unmanyantaṃ sadā smaret || 63 ||  
  
manasā mana ālokya yoganiṣṭhaḥ sadā bhavet |  
manasā mana ālokya daśapratyayadṛśyate || 64 ||  
  
yadā pratyayā dṛśyante tadā yogīśvaro bhavet || 65 ||  
  
bindunādakalājyotirabindurdhruvatārakam |  
śāntaṃ ca tadatītaṃ ca paraṃ brahma taducyate || 66 ||  
  
	manastu brahmāvaraṇaṃ tanmanasaḥ sattvāṃśataḥ naṣṭe nivāraṇaṃ   
brahma prakāśata ityāha- mana iti |   
śuddhasattveśvarabhāvamāpannamanastu mano'haṃ gaganākāraṃ,   
saṃkalpādivṛttyabhāvāt | tathā cet sattvavṛttimanmano brahmetyata   
āha- na manaḥ kevalaḥ para iti || 60 || rajastamovṛttikaṃ manastu manaḥ   
karmāṇi jāyante | yasya manaścedunmanībhūyāt || 61 ||   
sāttvikabhāvāpannena manasā tama ādibhāvāpannaṃ mana ālokya mithyeti   
dṛṣṭvā evaṃ darśanato vṛttiśūnyam || 62-63 ||  
  
p. 461) ālokya sthitasya yoginaḥ daśapratyayadṛśyate- daśamo'si   
iti bodhitasya daśamo'smi iti pratyayavat tat tvamasi iti bodhitasya brahmāsmi iti   
pratyayo dṛśyate | brahmāsmīti jñānamudetīti bhāvaḥ || 64-65 ||   
pratyayagocaraṃ brahma kīdṛśamityatra bindunādeti | svājñādidṛṣṭyā   
virāḍādirūpeṇa bindunādakalājyotiḥ | otrādervirāḍādivilakṣaṇatvāt   
abinduḥ otā, dhruvatārakam anujñātṛcaitanyaṃ,   
svakāryāpekṣayā svayaṃ dhruvaṃ sat svopāsakabhavasāgarasaṃtāraṇāt |   
virāḍādyanujñātrantakalanāśāntaṃ anujñaikarasacaitanyaṃ,   
tadatītaṃ tvavikalpacaitanyam | yat bindvādi tadatītāntaṃ vibhāti vastutaḥ tat   
sarvaṃ paraṃ brahmetyucyate |   
svātiriktabindvādigataheyāṃśāpahnavasiddhaniṣpratiyogikasvamātratayā   
bṛṃhaṇāt brahmatvaṃ niraṃkuśamityarthaḥ || 66 ||  
  
prāṇacittayoravinābhāvaḥ  
  
hasatyullasati prītyā krīḍate modate tadā |  
tanoti jīvanaṃ buddhyā bibheti sarvato bhayāt || 67 ||  
  
rodhate budhyate śoke muhyate navasaṃpadā |  
kampate śatrukāryeṣu kāmena ramate hasan || 68 ||  
  
smṛtyā kāmarataṃ cittaṃ vijānīyāt kalebare |  
yatra deśe vasedvāyuścittaṃ tadvasate dhruvam || 69 ||  
  
manaścandro ravirvāyurdṛṣṭiragnirudāhṛtaḥ |  
bindunādakalā brahman viṣṇubrahmeśadevatāḥ || 70 ||  
  
	brahmātirekeṇa yaccintanīyaṃ taccittamityāha- hasatīti || 67-68   
|| evaṃ hasanādikāmaramaṇāntasmṛtyā |   
prāṇacittayoravinābhāvatāmāha- yatreti || 69 ||  
  
p. 462) manaḥprāṇadṛṣṭīnāṃ candrārkāgnitāṃ bindunādakalānāṃ   
brahmaviṣṇvīśatāṃ cāha- mana iti || 70 ||  
  
nādānusaṃdhānaṃ manolayahetuḥ  
  
sadā nādānusaṃdhānāt saṃkṣīṇā vāsanā bhavet |  
nirañjane vilīyete marunmanasi padmaja || 71 ||  
  
yo vai nādaḥ sa vai bindustadvai cittaṃ prakīrtitam |  
nādo binduśca cittaṃ ca tribhiraikyaṃ prasādhayet || 72 ||  
  
mana eva hi binduśca utpattisthitikāraṇam |  
manasotpadyate binduryathā kṣīraṃ ghṛtātmakam || 73 ||  
  
	vāsanāvanmanolayahetuḥ kimityatra sadeti | vāsanākṣayasamakālaṃ   
nirañjane || 71 || nādabinducittānāmekatvaṃ bhāvanīyamityāha- ya iti ||   
73 || kathaṃ punaḥ manobindvorekatvamityata āha- mana iti || 73 ||  
  
manoyuktaprāṇābhyāsavidhiḥ  
  
ṣaṭ cakrāṇi parijñātvā praviśet sukhamaṇḍalam |  
praviśedvāyumākṛṣya tathaivordhvaṃ niyojayet || 74 ||  
  
vāyuṃ binduṃ tathā cakraṃ cittaṃ caiva samabhyaset |  
samādhinaikena samamamṛtaṃ yānti yoginaḥ || 75 ||  
  
	sarvānarthahetumanovilayārthaṃ ṣaṭcakraparijñānapūrvakaṃ   
manoyuktapavanābhyāsaḥ kartavya ityāha- ṣaḍiti | suṣumnāntarvilasitaṃ   
sukhamaṇḍalam || 74 || yoginaḥ samādhisamakālaṃ kṛtakṛtyā   
bhavantītyāha- samādhineti || 75 ||  
  
p. 463) 	gurūpadeśapūrvakamabhyāsaṃ vinā na jñānodayaḥ  
  
yathāgnirdārumadhyastho nottiṣṭhenmathanaṃ vinā |  
vinā cābhyāsayogena jñānadīpastathā na hi || 76 ||  
  
ghaṭamadhye yathā dīpo bāhye naiva prakāśate |  
bhinne tasmin ghaṭe caiva dīpajvālāvabhāsate || 77 ||  
  
svakāyaṃ ghaṭamityuktaṃ yathā jīvo hi tatpadam |  
guruvākyasamaṃ bhinne brahmajñānaṃ prakāśate || 78 ||  
  
karṇadhāraṃ guruṃ prāpya tadvākyaṃ plavavaddṛḍham |  
abhyāsavāsanāśaktyā taranti bhavasāgaram || 79 ||  
  
ityupaniṣat ||  
  
	abhyāsaṃ vinā jñānaṃ nodetītyatra sadṛṣṭāntamuttaramāha-   
yatheti || 76 || kiṃca- ghaṭamadhye || 77 || ghaṭamityuktam, atra   
prathamārthe dvitīyā | jīvo hi tatpadaṃ jīvagataheyāṃśāpāye jīvasya   
tatpadatvāt | tadgatasvājñāne guruvākyasamaṃ bhinne || 78 ||   
naukācālakasthānīya ācāryaḥ plavasthānīyo'yaṃ tadupadiṣṭārthaḥ |   
santastamāśritya bhavasāgaraṃ tarantītyāha- karṇeti | śiṣyāḥ   
śrutyācāryaprasādajajñānasamakālaṃ   
niṣpratiyogikabrahmamātrāvasthānalakṣaṇakaivalyaṃ yāntītyarthaḥ || 79 ||   
itiśabdaḥ ṣaṣṭhādhyāyaparisamāptyarthaḥ | upaniṣacchabdastu   
śāstraparisamāptyarthaḥ ||  
  
iti ṣaṣṭho'dhyāyaḥ  
  
śrīvāsudevendraśiṣyopaniṣadbrahmayoginā |  
yogaśikhopaniṣado vyākhyānaṃ likhitaṃ sphuṭam |  
śikhopaniṣado vyākhyāgranthaḥ saptaśataṃ smṛtaḥ ||  
  
iti śrīmadīśādyaṣṭottaraśatopaniṣacchāstravivaraṇe   
triṣaṣṭisaṃkhyāpūrakaṃ yogaśikhopaniṣadvivaraṇaṃ saṃpūrṇam  
  
  
  
  
MUKTABODHA INDOLOGICAL RESEARCH INSTITUTE©2011 Muktabodha Indological Research Institute  All Rights Reserved.E-texts may be viewed only online or downloaded for private study.E-texts may not, under any circumstances, be copied, republished,reproduced, distributed or sold, either in original or altered form, withoutthe express permission of Muktabodha Indological Research Institute in writing.Data-entered by the staff of Muktabodha under the direction of Mark S. G. Dyczkowski.          