---
Author:
- puṇyānanda
Catalog number: M00025
Commentator:
- naṭanānda
Description: Volume 12 of the Kashmir Series of Texts and Studies
Editor:
- malaviya sudhakar
Main title: kāmakalāvilāsa of puṇyānanda with the commentary cidvallī by naṭanānanda
Photographic facsimile: []
Publication city:
- Bombay
Publication country: India
Publication year:
- '1918'
Publisher:
- Research Department Jammu and Kashmir State
Secondary title:
- cidvallī
Subjects:
- tantric / āgamic literature
- śākta
- śrī-vidyā
Uniform title: kāmakalāvilāsa
author_iast: puṇyānanda
title: कामकलाविलास
title_iast: kāmakalāvilāsa

---
  
  
  
  
ॐ   
  
काश्मीर संस्कृतग्रन्थावलिः ।  
  
ग्रन्थाङ्कः १२  
  
कामकलाविलासः   
  
श्रीमत्पुण्यानन्दाचार्यविरचितः सटीकः   
  
श्रीभारतधर्ममार्तण्ड कश्मीरमहाराज  
श्रीप्रतापसिंहवरप्रतिष्ठापिते  
प्रत्नविद्याप्रकाश (रिसर्च) कार्यालये   
तदध्यक्ष महामहोपाध्याय पण्डित मुकुन्दराम शास्त्रिणा    
उद्दिष्टकार्यालयस्थेतरपण्डितसहायेन   
  
सङ्गृह्य संशोधनपर्यायाङ्कनविवरणादिसंस्करणोत्तरं   
पाश्चात्य विद्वत्परिषत्सम्मताधुनिकसुगमशुद्धरीत्युपन्यासादिसंस्कारैः   
परिष्कृत्य   
मुम्बय्यां   
तत्त्वविवेचकाख्य मुद्रणालये मुद्रापयित्वा प्राकाश्यमुपनीत   
  
संवत् १९७५  
  
खैस्ताब्द १९१८  
  
काश्मीर श्रीनगर   
  
अस्य ग्रन्थस्य सर्वे प्रकाशनमुद्रापणाद्यधिकाराः प्रोक्तमहाराजवर्यैः   
स्वायत्तीकृताः सन्ति   
  
  
ॐ नमः शिवाय क्रमाक्रमात्मसंविन्मूर्तये ।  
  
अथ   
  
कामकलाविलासः   
  
श्रीमत्पुण्यानन्दाचार्यविरचितः ।  
  
क्रमत्रयसमाश्रयव्यतिकरेण या सन्ततं क्रमत्रितयलङ्घनं विदधती   
विभात्युच्चकैः ।  
क्रमैकवपुरक्रमप्रकृतिरेव या द्योतते करोमि हृदि तामहं भगवतीं   
परां संविदम् ॥  
  
सकलभुवनोदयस्थितिलयमयलीलाविनोदनोद्युक्तः ।  
अन्तर्लीनविमर्शः पातु महेशः प्रकाशमात्रतनुः ॥ १ ॥  
  
अत्र पुण्यानन्दयोगिनः   
सकलविद्याधिदैवतभूतात्रिपुरसुन्दरीमन्त्रचक्रव्याचिकीर्षिततया   
तदधिष्ठानभूतकामकामेश्वरीरूपौ   
  
२)   
  
आदौ आचक्षते । सकलेत्यादि सकलानां भुवनानाम् उदयः सर्गः स्थितिः रक्षा   
लयो नाशः एतत् त्रितयं निरोधानुग्रहयोरुपलक्षणम्   
एतत्पञ्चविधकृत्यप्रचुरा या लीला तया विनोदनं क्रीडनं तस्मिन् उद्युक्तो   
जागरूकः मयट् अत्र प्राचुर्यार्थे विहितः । एवं च सति जगद्व्यतिरिक्तलक्षणं   
ब्रह्मस्वरूपं कीदृशम् ? इत्याकाङ्क्षायाम् आह - अन्तर्लीनविमर्श   
इत्यादिना विमृश्यते परामृश्यते इदमिति विमर्शः प्रपञ्चः इद मित्येवं   
परमात्मना सृष्टस्य जगतः प्रसिद्धः परामर्शः एवम्भूतो यो विमर्शः   
प्रपञ्चः अन्तर्लीनोऽन्तर्गतो यस्य स अन्तर्लीनविमर्शः । तदयमत्रार्थः -   
स्वात्मसात्कृताखिलप्रपञ्चः परिपूर्णाहम्भावभावनागर्भितः अथ वा   
जगदुत्पत्तिस्थितिलयहेतुभूताकृत्रिमाहमिति परामर्शो विमर्शः । तथा च   
नागानन्दाः   
  
विमर्शो नाम विश्वाकारेण विश्वप्रकाशेन विश्वसंहारेण वा   
अकृत्त्रिमाहमिति विश्वस्फुरणम् तस्य अन्तर्लीनत्वं नाम अन्तर्मुखत्वम् ।   
  
तथा च अयमर्थः - अन्तर्लीनः अन्तर्मुखो विमर्शः पूर्णाहम्भावो यस्य   
इति तत्तादृशपरब्रह्मणः परमेश्वरस्य प्रकाशैकस्वभावत्वं   
सर्वस्मात्परत्वं च आह - प्रकाशमात्रतनुः इति अत्र प्रकाशत्वं नाम   
- इच्छामि जानामि करोमि इति   
उत्तमपुरुषान्तर्गतस्फुरणरूपाहम्परामर्श एव ।   
  
३)   
  
ननु सूर्यादीनामपि प्रकाशत्वं दृष्टं तत्कथम् अस्यैव परमात्मत्वम् ?  
deśakālākārairanavacchinnasvarūpatvāt īśatvaṃ sarvaniyantṛtvāt iti || 1 ||  
  
parābhaṭṭārikāyāmapi sarvākāratvamāha   
  
sā jayati śaktirādyā nijasukhamayanityanirupamākārā |  
bhāvicarācarabījaṃ śivarūpavimarśanirmalādarśaḥ || 2 ||  
  
sā ādyā śaktiḥ anavacchinnā parābhaṭṭārikā mahātripurasundarī jayati   
sarvotkarṣeṇa vartate sā iti śivādikṣityantaṣaṭtriṃśattattvamayī   
sarvaprapañcātmikā taduttīrṇā ca iti sarvopaniṣatprasiddhā tripurā abhidhīyate   
tribhyastejobhyaḥ purā bhūtā tripurā iti nigadyate tasyāśca sarvotkṛṣṭatvaṃ   
sarvatra āgameṣu udghoṣyate | etadeva vivṛṇoti nijetyādinā nijaḥ svābhāvikaḥ   
sukhamayaḥ duḥkhasaṃbhinno nityaḥ sārvakālikaḥ nirupamo niravadhika ākāraḥ   
svarūpaṃ yasyāḥ | bhāvicarācarabījaṃ   
  
4)  
  
bhāvinoḥ saṃpatsyamānayoḥ carācarayoḥ sthāvarajaṅgamayorbījaṃ yoniḥ   
kāraṇamityarthaḥ | nanu śivasya yathā jagannirmātṛtvaṃ śaktyā vinā na   
saṃgacchate evaṃ parāśakterapi paramaśivena vinā kāraṇatvaṃ na bhavet iti   
tatkathamucyate bhāvicarācarabījam iti ? ata āha   
śivarūpavimarśanirmalādarśa iti śivasya svarūpam ahamityevamākāraṃ tasya   
vimarśaḥ parāmarśanam ahamityevaṃ rūpaṃ jñānaṃ tasya prakāśane   
nirmalādarśaḥ samyakprakāśanacatura ityarthaḥ | yathā kaścit rājā atisundaraḥ   
svātmābhimukhasthitasvacchādarśatale svātmapratibimbaṃ samyak prasamīkṣya   
tatpratibimbam ahamiti jānāti evaṃ parameśvaro'pi svādhīnabhūtāṃ   
svātmaśaktiṃ samyak avalokya svasvarūpam avagacchati || 2 ||  
  
paripūrṇo'ham iti vimarśameva brahma vadanti kecana tatkathamucyate   
savimarśakaṃ brahma ? ityata āha   
  
sphuṭaśivaśaktisamāgamabījāṅkurarūpiṇī parāśaktiḥ |  
aṇutararūpānuttaravimarśalipilakṣyavigrahā bhāti || 3 ||  
  
5)  
  
atra parāśabdena prakṛtā khyātā mahātripurasundarī abhidhīyate   
cidānandecchājñānakriyārūpā iti śrutiprasiddhitayā evamucyate   
sphuṭaśivaśaktisamāgamabījāṅkurarūpiṇīti śivaśca śaktiśca śivaśaktī   
tayoḥ samāgamaḥ saṃyogaḥ sphuṭaḥ vyaktaḥ śivaśaktisamāgamo'yaṃ tena   
bījāṅkurarūpiṇīti bījādaṅkuraṃ aṅkurādbījam itivat   
śivatattvādikṣititattvaparyantaṃ tattvajālam uttarottaram udbhāvayet ityarthaḥ atra   
śivaśabdena jñānaśaktirabhidhīyate jñānaśaktyadhiṣṭhānatvāt śivatattvasya   
śaktiśabdenāpi kriyāśaktirabhidhīyate kriyāśaktyadhiṣṭhānatvāt śaktitattvasya   
cidānandasvarūpiṇyāḥ sarvatra jñānakriyābhyāmeva nirmāṇaucityadarśanāt |   
punastāmeva viśinaṣṭi aṇutararūpānuttaravimarśalipilakṣyavigrahā bhāti   
aṇutaram atyantasūkṣmarūpam asyā iti anuttaralipiḥ akāraḥ vimarśalipiḥ hakāraḥ   
tābhyāṃ lakṣyaṃ vigrahaṃ svarūpaṃ yasyāḥ tathoktā | atra   
anuttaravimarśalipilakṣyavigrahā ityanena   
ahamātmikāntargarbhitasamastavarṇakadambakā parāśaktiḥ akārādihakārāntaṃ   
pañcāśadakṣararūpiṇī   
varṇapadamantrakalātattvabhuvanātmakasamastaprapañcajanayitrī parābhaṭṭārikā   
samastabhūtāntarātmā sarvatra vedānte ahamaham ityevamākāreṇa pratīyamānā   
dṛśyate ityuktaṃ bhavati || 3 ||  
  
6)  
  
itaḥ paraṃ prabandhena pradhānapratipādyāṃ kāmakalākṣararūpiṇīmeva kāmaḥ   
śivaḥ tadakṣararūpāṃ vaktumupakramate paraśivaravikara ityādi kalā ca   
dahanenduvigrahau bindū ityantam   
  
paraśivaravikaranikare pratiphalati vimarśadarpaṇe viśade |  
pratirucirucire kuḍye cittamaye niviśate mahābinduḥ || 4 ||  
  
paraśivaḥ prakāśaikasvabhāvaḥ paramaśivabhaṭṭāraka eva ravirdinakaraḥ tasya   
karāḥ kiraṇāḥ teṣāṃ nikaraḥ puñjaḥ tasmin viśade nirmale vimarśadarpaṇe   
vimarśo nāma anavadhirekā visphuraṇaśaktiḥ tathā matyabhijñāyām   
  
sā sphurattā ................................. |  
  
ityādinaiva darpaṇatvena nirūpyate svasvarūpaprakāśatvāt | tatra pratiphalanaṃ   
nāma svarūpāvalokanaṃ tādṛśapratiphalanarūpāvalokane sati cittamaye   
jñānaikasvarūpe pratirucirucire pratiprakāśamanohare kuḍye mahābinduḥ niviśate   
pratiṣṭhito bhavati | cittasya kuḍyatvanirūpaṇaṃ mahābindvāvirbhāvakāraṇatvāt   
  
7)    
  
loka'pi sūryābhimukhasthitadarpaṇatale sūryakiraṇapratiphalanānantaraṃ   
nikaṭagatakuḍye sūryakiraṇapratihatatejobinduḥ pratyakṣaṃ prapadyate tadvat   
prakāśarūpaparameśvarasya darpaṇavat svarūpavimarśasaṃbandhe jāte tadānīṃ   
tatra mahābinduḥ pūrṇo'ham ityevaṃ rūpaḥ parameśvaro'vabhāsate ityarthaḥ |   
āgamaśca   
  
sphurattāmātmanaḥ paśyettadā cakrasya saṃbhavaḥ |  
  
iti | pratyabhijñāyāmapi   
  
sā sphurattā mahāsattā ........................ |  
  
ityādi | paramānandayogino'pi   
  
īdṛgiyattādivaco dūrataraṃ svānubhūtisaṃvedyam |  
tattādṛśasphurattāśepā saṃvitkathaṃ nu sā vācyā ||  
  
ityādi || 4 ||  
  
tādṛgujjvalātmaśaktyavalokanodbhūtāhambhāvameva viśinaṣṭi   
  
cittamayo'haṃkāraḥ suvyaktāhārṇasamarasākāraḥ |  
śivaśaktimithunapiṇḍaḥ kavalīkṛtabhuvanamaṇḍalo jayati || 5 ||  
  
8)  
  
ahaṃkāra iti udbhūtānyasmaraṇānubhavavyañjako yo'yam ahamahamityeva   
vimarśaḥ tasya kāraḥ kāraṇam evaṃbhūto'haṃkāro jayati sarvotkarṣeṇa vartate |   
yataḥ   
  
prakāśasyātmaviśrāntirahaṃbhāvo hi kīrtitaḥ |  
  
cittamayaḥ jñānaikasvabhāvaḥ suvyaktāhārṇasamarasākāraḥ aśca haśca ityahau   
sutarāṃ vyaktau spaṣṭau parasparodbhūtarūpau suvyaktāhau eva lolībhavato yatra   
saḥ śivaśaktimithunapiṇḍaḥ ata eva kavalīkṛtabhuvanamaṇḍalaḥ   
antaḥsthāpitaṃ bhuvanamaṇḍalaṃ ṣaṭtriṃśattattvasaṃghātamayaṃ yena saḥ |   
ayamarthaḥ pratyāhāranyāyena   
antargarbhitasamastavarṇakadambakāhaṃkārarūpaprakāśavimarśasaṃpuṭādeva   
śabdārthātmakasarvaprapañcavikāso bhavati | tathā ca śrutiḥ   
  
eko varṇo bahudhā śaktiyogādvarṇānanekānnihitārtho dadhāti |  
  
iti || 5 ||  
  
itaḥ paraṃ cittamaye niviśate mahābinduḥ iti yaduktam tatra   
bindusvarūpanirūpaṇadvārā kāmakalām upadiśati   
  
sitaśoṇabinduyugalaṃ viviktaśivaśaktisaṃkucatprasaram |   
  
9)  
  
vāgarthasṛṣṭihetuḥ parasparānupraviṣṭavispaṣṭam || 6 ||  
  
bindurahaṃkārātmā raviretanmithunasamarasākāraḥ |  
kāmaḥ kamanīyatayā kalā ca dahanenduvigrahau bindū || 7 ||  
  
sitaḥ śubhraḥ śoṇo raktaḥ tadrūpau bindū tayoryugalam ata eva viviktaśivaśakti   
anyonyaviharaṇapare śivaśaktī yasmin karmaṇi tat ata eva saṃkucatprasaraṃ   
saṃkucan mukulībhavan prasaraḥ jagatsṛṣṭirūpo yasmin tat vācaḥ   
parāpaśyantyādirūpasamastaśabdāḥ arthāḥ   
śivādikṣityantaṣaṭtriṃśattattvarūpāḥ teṣāṃ sṛṣṭiḥ   
ṣaḍadhvātmakajagannirmitiḥ tatra hetuḥ kāraṇam | parasparānupraviṣṭavispaṣṭam   
parasparam anyonyam anupraviṣṭam antargataṃ vispaṣṭaṃ pṛthagbhūtaṃ ca tat   
evaṃbhūtaṃ sitaśoṇabinduyugalaṃ kāmakāmeśvarīrūpaṃ divyamithunaṃ   
vibhāvayet iti pūrveṇa saṃbandhaḥ | atra idamatirahasyam |  
  
yaḥ paraḥ sa maheśvaraḥ |  
  
iti śrutyuktarītyā nikhilavedādiśabdotpādakānuttarābhidheyaḥ   
  
10)  
  
parameśvaraḥ svāṅgabhūtākhilaprapañcavilayātmakavimarśaśaktim   
anupraviśya bindubhāvaṃ manyate tataḥ sā vimarśaśaktirapi   
svāntargataprakāśamayabindum anupraviśati tataśca bindurutpanno bhavati   
tasmādbindoḥ nādātmikā samastatattvagarbhiṇī tejomayī jīvarūpā bālāgravat   
sūkṣmarūpiṇī iti gatyā śṛṅgāṭakarūpatām udgṛhṇāti | evaṃ ca   
bindunādasvarūpayostayoḥ prakāśavimarśayorahamiti śarīraṃ bhavati evaṃ   
dvirūpayostayormadhye ekovimarśo raktabindurūpatāṃ bhajate aparaḥ prakāśaḥ   
śuklabindubhāvam eti ubhayormelane miśrarūpaṃ sarvatejomayaṃ   
paramātmasvarūpaṃ bhavati | śrutirapi   
  
eko varṇo bahudhā śaktiyogāt   
varṇānanekān nihitārtho dadhāti |  
  
iti |  
  
etadeva bindutrayanirūpaṇaṃ vivṛṇoti bindurahaṃkārātmā iti binduḥ   
sitaraktasvarūpaḥ ahaṃkārātmā antargarbhitasamastavarṇarāśiḥ   
anuttarasphārarūpāhaṃkāraḥ ātmā tādātmyasvarūpaṃ yasya saḥ | varṇātkāraḥ   
iti sūtreṇa ahaṃśabdāt kāraśabdapratyayaḥ aikāra itivat ata eva   
etanmithunasamarasākāraḥ etayorakārahakāravācyayoḥ   
prakāśavimarśayormithunaṃ dvandvaṃ tasya divyadampatirūpasya mithunasya   
samarasaḥ parasparānupraveśarūpam ānukūlyaṃ tadeva ākāraḥ svarūpaṃ yasya   
  
11)  
  
saḥ evaṃbhūto raviḥ sitaśoṇabindusamarasībhūto miśrabindurityarthaḥ | loke hi   
sūryasya miśrasvarūpatvam agnīṣomayoḥ ata eva tasya upāsyatvamāha kāma iti   
kāmyate abhilapyate svātmatvena paramārthamahadbhiryogibhiriti kāmaḥ tatra hetuḥ   
kamanīyatayā iti kamanīyatvaṃ spṛhaṇīyatvam tena | kalā vimarśaśaktiḥ dahano   
vahniḥ induścandraḥ tāveva ākārau yayorbindvordahanenduvigrahau vindū |   
atrāyamarthaḥ agnīṣomarūpiṇī vimarśaśaktiḥ   
tadubhayabhūtakāmeśvarāvinābhūtā mahātripurasundarī bindusamaṣṭirūpā   
kāmakalā iti ucyate saiva upāsyatayā sarvāgameṣu udghoṣyate | uktaṃ ca   
  
mihirabindumukhīṃ tadadho lasacchaśihutāśanabinduyugastanīm |  
hasaparārdhakalāracanāspadāṃ bhajata nityamimāṃ paradevatām ||  
  
ekārordhvagato bindurmukhaṃ bhānuradhogatau |  
stanau dahanaśītāṃśū yonirhārdhakalā bhavet ||   
  
ityādi rahasyam | ayamatra niṣkarṣaḥ   
svāntargatānantākṣararāśimahāmantravīryapūrṇāhantārūpiṇī   
prakāśānandasārā bindutrayasamaṣṭirūpalipyakṣararūpiṇī kāmakalā nāma   
mahātripurasundarī mātṛkā paramayogibhiḥ mahāmāheśvarairaniśam   
anusmartavyā iti | vijñānabhaṭṭārake'pi   
  
12)  
  
bindurūpasya cakrasya sthūlavarṇakrameṇa tu |  
ardhendubindunādāntaśūnyoccārādbhavecchivaḥ ||   
  
iti || 7 ||  
  
evaṃ bindusvarūpam uddiśya jñānopāsanāyāḥ phalaṃ paraṃbrahmabhāva eva   
ityāha   
  
iti kāmakalāvidyā devīcakrakramātmikā seyam |  
viditā yena sa mukto bhavati mahātripurasundarīrūpaḥ || 8 ||  
  
pūrvoktamahāprabandhena vyākhyātā kāmakalā mahātripurasundarī tasyā vidyā   
jñānaṃ kīdṛśī ? ityākāṅkṣāyāmāha devī cakrakramātmikā devyāḥ   
tripurasundaryāścakraṃ śrīcakraṃ tasya kramaḥ cakramantradevatātmanābhihitaḥ   
sarvānandamayādisamastaprakaṭaparyantarūpaḥ tadātmikā tadvipayiṇī yena   
śaktipātāt brahmajijñāsunā bhāvayatā puruṣeṇa viditā avagatā sa puruṣo mukto   
bhavati   
  
vidyābhijñāpitaiśvaryaścidghano mukta eva saḥ |  
  
iti pratyabhijñāsthityā saṃsāravāsanānirasanapaṭīyo'navarata-  
  
१३)  
  
परमयोगी विहरते अन्तेऽपि महात्रिपुरसुन्दरीरूपः पराभट्टारिकात्मसारूप्यो   
भवति ॥ ८ ॥  
  
परमार्थभूतप्रकृतबिन्दोरेव सकाशात् जगदुत्पत्त्यादिकं वक्तुम् आरभते   
  
स्फुरितादरुणाद्बिन्दोर्नादब्रह्माङ्कुरारवो व्यक्तः ।  
तस्माद्गगनसमीरणदहनोदकभूमिवर्णसम्भूतिः ॥ ९ ॥  
  
स्फुरितात् उच्छ्रनात् बिन्दोः पूर्वोक्तलक्षणात् नादब्रह्माङ्कुरः नादः   
सर्वशब्दोत्पत्तिहेतुर्वर्णः स एव ब्रह्म तत् ब्रह्म अङ्कुर उत्पादकं यस्य सः   
। तथा च उक्तम्   
  
एको नादात्मको वर्णः सर्वनादाविभागवान् ।  
सोऽनस्तमितरूपत्वादनाहत इति श्रुतः ॥  
  
इति । एवम्भूतनादब्रह्मात्मक आरवः शब्दः पश्यन्त्यादिरूपो व्यक्त   
आविर्भूतः तस्मात् शब्दात् गगनसमीरणदहनोदकभूमीनां   
  
१४)  
  
पञ्चभूतानां वर्णानाम् आदिक्षान्ताक्षराणां च सम्भूतिरुत्पत्तिराम्नाता ॥   
९ ॥  
  
एवं शोणबिन्दोः सर्वात्मत्वं सर्वस्रष्टृत्वम् चोक्त्वा तदिह शुभ्रविन्दोरपि   
तत्स्वरूपम् अतिदिशति   
  
अथ विशदादपि बिन्दोर्गगनानिलवह्निवारिभूमिजनिः ।  
एतत्पञ्चकविकृति जगदिदमण्वाद्यजाण्डपर्यन्तम् ॥ १० ॥  
  
विशदात् सर्वप्रकाशात् बिन्दोः पूर्वव्याख्यातात्   
गगनादिपञ्चभूतात्मकानन्तब्रह्माण्डानि आविर्भावतिरोभावौ भजन्त   
इत्यर्थः । तथा च आगमः   
  
स्वेच्छाविलसितानन्तजगद्रश्मिविलासवत् ।  
नौमि संविन्महापीठं शिवशक्तिपराश्रयम् ॥  
  
इति ॥ १० ॥  
  
एवं बिन्दुद्वयाभेदम् उक्त्वा तद्दृष्टान्ततया मन्त्रदेवतयोरपि ऐक्यमाह   
  
१५)  
  
बिन्दुद्वितयं यद्वद् भेदविहीनं परस्परं तद्वत् ।  
विद्यादेवतयोरपि न भेदलेशोऽस्ति वेद्यवेदकयोः ॥ ११ ॥  
  
बिन्दुद्वितयं पूर्वोक्तप्रकाशविमर्शात्मकं यद्वत् येन प्रकारेण   
भेदविहीनं   
  
शिवशक्तिरिति ह्येतत्तत्त्वमाहुर्मनीषिणः ।  
  
इत्युक्तनीत्या परस्पराश्लिष्टं तद्वत् तेनैव प्रकारेण विद्यादेवतयोः विद्या   
पञ्चदशाक्षरी देवता महात्रिपुरसुन्दरी तयोर्वेद्यवेदकयोः वाच्यवाचकयोः   
भेदलेशोऽपि ईषद्वैलक्षण्यमपि नास्ति एवम् अभिन्ननादादिमिथुनात् अखिलं जगत्   
आविर्भवति इति ॥ ११ ॥  
  
तदेव मिथुनम् आत्मेच्छयैव स्वभेदमस्वभेदमकरोत् इत्याह   
  
वागर्थौ नित्ययुक्तौ परस्परं शक्तिशिवमयावेतौ ।  
सृष्टिस्थितिलयभेदौ त्रिधा विभक्तौ त्रिबीजरूपेण ॥ १२ ॥  
  
प्। १६)  
  
वाक् वर्णपदमन्त्ररूपा अर्थः कलातत्त्वभुवनात्मा एतद्रूपत्वं कुतः ?   
प्रकाशविमर्शात्मकशब्दार्थाभ्यामेव   
षडध्वात्मकसर्वप्रपञ्चोत्पत्तिश्रवणात् अत एव नित्ययुक्तौ निरन्तरसंसक्तौ   
नहि घटपटयोरिव कादाचित्कः सम्बन्धः तथा सति सर्वोत्पत्तिप्रसङ्गः ।   
सृष्टिस्थितिलयभेदौ सृष्टिः शिवादिक्षितिपर्यन्ततत्त्वजालाविर्भावः स्थितिः   
तत्परिपालनं लयस्तेषां स्वात्मसात्कारः एवम्भूतो भेदो ययोस्तौ ।   
स्वात्मत्वं तु एतेषां त्रयाणां तथा च अभिनवगुप्तपादाः   
  
स्वात्मगाः सृष्टिसंहाराः स्वरूपत्वेन संस्थिताः ।  
  
इति । परस्परं शक्तिशिवमयौ प्रकाशविमर्शस्वरूपौ उभयोरेकत्वात्   
वह्निदाहकत्ववत् तत्त्वान्तरं न भवति इत्यर्थः । अभियुक्तोक्तिश्च   
  
तादात्म्यमनयोर्नित्यं वह्निदाहकयोरिव ।  
  
इति । एतौ पूर्वोक्तौ प्रकाशविमर्शौ त्रिधा त्रिप्रकारेण संस्थितौ विभक्तौ   
पृथग्भूतौ । केन ? इत्याह त्रिबीजरूपेणेति   
वाग्भवकामराजशक्तिवीजात्मकत्वेन इत्यर्थः । अयमर्थः   
बिन्दुत्रयसमष्टिभूतकामकलाक्षररूपिणी महात्रिपुरसुन्दरी सर्वोपास्या इति ॥   
१२ ॥  
  
इतः परं वाग्भवादिखण्डत्रयान्तर्गतवस्तुविशेषवर्णनद्वारा   
श्रीपञ्चदशाक्षरीविद्याम् उद्धर्तुम् उपक्रमते   
  
१७)  
  
माता मानं मेयं बिन्दुत्रयं भिन्नबीजरूपाणि ।  
धामत्रयपीठत्रयशक्तित्रयभेदभावितान्यपि च ॥ १३ ॥  
  
तेषु क्रमेण लिङ्गत्रयं तद्वच्च मातृकात्रितयम् ।  
इत्थं त्रितयपुरीया तुरीयपीठा च भेदिनी विद्या ॥ १४ ॥  
  
माता अवकाशगत ईश्वरः मानं तदवगतिसाधनभूता विद्या मेयं   
ज्ञायमाना महात्रिपुरसुन्दरी एवं मातृमानमेयभावम् अनुभूय विहरति   
। धामत्रयं वाग्भवादिकम् पीठत्रयं कामगिर्यादि शक्तित्रयम् इच्छादि   
एवमादिभेदेन भावितानि बिन्दुमयत्वात् एतेषां तेषु धामादिषु विभिन्नेषु   
क्रमेण आनुपूर्व्या लिङ्गत्रयं स्वायम्भुवादि   
मातृकात्रितयमकारविभेदभिन्नम् एवंविधसमस्तवस्तुपूरणात्   
तत्समष्टिरूपा त्रिपुरा नाम पराशक्तिराविर्भूता इत्याह इत्थं त्रितयपुरीया इति   
  
१८)  
  
इत्थं पूर्वोक्तप्रकारेण त्रितयानि अवयवानि पुराणि शरीराणि यस्याः सा अत एव   
तुरीयस्य पीठा त्रिविधात्मकसर्वप्रपञ्चाविर्भावतिरोभावभूरित्यर्थः ॥   
१३-१४ ॥  
  
इतः परं तस्मात् गगनसमीरणदहनोदकभूमिवर्णसम्भूतिरिति   
प्रथमसृष्टप्रपञ्चभूतनिष्ठगुणवर्णनद्वारा   
अक्षरसङ्ख्याविशिष्टमहामन्त्रात्मकदेवतास्वरूपं वक्तुमारभते   
  
शब्दस्पर्शौ रूपं रसगन्धौ चेति भूतसूक्ष्माणि ।  
व्यापकमाद्यं व्याप्यं तूत्तरमेव क्रमेण पञ्चदश ॥ १५ ॥  
  
पञ्चदशाक्षररूपा नित्या चैषा हि भौतिकाभिमता ।  
नित्याः शब्दादिगुणप्रभेदभिन्नास्तथानया व्याप्ताः ॥ १६ ॥  
  
नित्यास्तिथ्याकारास्तिथयश्च शिवशक्तिसमरसाकाराः ।  
  
प्। १९)  
  
दिवसनिशामय्यस्ताः श्रीवर्णास्तेऽपि तद्द्वयीरूपाः ॥ १७ ॥  
  
शब्द आकाशगुणः स्पर्शो वायुगुणः रूपं तेजोगुणः रसोऽपां गुणः   
गन्धः पृथ्वीगुणः आकाशमारभ्य एते गुणाः पृथ्वीपर्यन्तम् उत्तरोत्तरम्   
एकैकगुणाधिक्येन पञ्चदश गुणाः सम्पद्यन्ते एतेषां गुणानां   
पञ्चदशभावेन श्रीविद्या पञ्चदशाक्षरी जाता । भौतिकाभिमता   
भूतसम्बन्धित्वेन अभिमता इष्टा । अत एव पञ्चदशाक्षररूपा स्वस्मात्   
आदिभूतगुणानां पञ्चदशत्वात् विद्याक्षराणामपि पञ्चदशत्वम् तद्रूपा   
तत्स्वरूपिणी । नित्या कूटस्था तरङ्गबुद्बुदफेनानाम् अम्बुधिरिव   
सकलत्वाविर्भावभूमिरित्यर्थः । कूटस्थाया एव षोडश्याः   
पञ्चदशावयवात्मकपञ्चदशतिथिनिष्ठान्तः ।   
पञ्चदशदेवतामयपञ्चदशाक्षरीरूपतामाह नित्यास्तिथ्याकारा इति नित्याः   
कामेश्वरप्रभृतिविश्रान्ताः तिथ्याकाराः तिथ्यभिमानिन्यो देवताः ।   
तिथयश्च प्रतिपत्प्रभृतिपूर्णिमान्ताः शिवशक्तिसमरसाकाराः   
प्रकाशविमर्शसम्पुटाकाराः । अत एव दिवसनिशामय्यः दिवारात्रिरूपाः   
प्रकाशविमर्शयोर्दिवारात्रिमयत्वात् तास्तिथयः श्रीवर्णाः तेऽपि तेन   
पूर्वोक्तरूपेण पञ्चदशरूपाः श्रीवर्णाः विद्यान्तर्गतवर्णगुणा अपि   
तद्द्वयीरूपाः   
  
२०)  
  
तादृशप्रकाशविमर्शरूपाः इत्यर्थः । अयमत्र विवेकः इयमेव   
प्रकाशविमर्शमयी परा शक्तिः पञ्चभूतात्मिका उत्तरोत्तरवृद्धिद्वारा   
पञ्चदशसङ्ख्याकमात्राक्षरतिथ्यभिमानदेवतास्वरूपिणी जाता ।   
यथागमः   
  
एक एव प्रकाशाख्यः परः कोऽपि महेश्वरः ।  
यस्य शक्तिर्विमर्शाख्या सा नित्या गीयते बुधैः ॥  
  
विमर्शाख्या च सा देवी पाञ्चविध्यं समागता ।  
आकाशानिलसप्तार्चिः सलिलावनिभेदतः ॥  
  
एकैकगुणवृद्ध्या तु तिथिसङ्ख्यात्वमागता ।  
विमर्शरूपिणी विद्या षोडशी या प्रकीर्तिता ।  
गता सा षोडशैर्भेदैस्त्रिपुरा परमेश्वरी ॥  
  
सुन्दर्यादिमह ॥॥॥। वां विचित्रान्तं समन्ततः ।  
स्वागमादेव बोद्धव्यमिति सङ्कल्पमात्रतः ॥  
  
इति ॥ १५ ॥ १६ ॥ ।१७ ॥  
  
उक्तमेव अर्थं द्रढयितुं देवतावत् विद्याया अपि विश्वात्मकत्वं   
तदुत्तीर्णत्वं च वक्तुमाह   
  
स्वरव्यञ्जनबिन्दुत्रयसमंष्टिभेदैर्विभाविताकारा ।  
  
२१)  
  
षट्त्रिंशत्तत्त्वात्मा तत्त्वातीता च केवला विद्या ॥ १८ ॥  
  
विद्यापि तादृगात्मा सूक्ष्मा सा त्रिपुरसुन्दरी देवी ।  
विद्यावेद्यात्मकयोरत्यन्ताभेदमामनन्त्यार्याः ॥ १९ ॥  
  
स्वराः अचः व्यञ्जनानि हलः बिन्दुत्रयम् अनुस्वारत्रयम् एषां समष्टिः   
समुदायभावः भेदोऽवयवभावः तैर्विभाविताकारा उद्भावितस्वरूपा । अत   
एव षट्त्रिंशत्तत्त्वात्मा शिवादिक्षित्यन्तविग्रहा । तत्त्वातीता च   
तत्त्वसङ्घसमुदायस्थानत्वात् तदुत्तीर्णा च । अत एव केवला स्वव्यतिरिक्तस्य   
अभावात् एकाकिनी । एवम्भूता विद्या श्रीपञ्चदशाक्षरीत्यर्थः । अयमत्र   
विद्यायामवयवविभागप्रकारः इह पुण्यानन्दाः हादिविद्यायाम्   
अत्यन्ताभिमानिनोऽस्या एव विद्याया अवयवभावसमुदायम् आश्रित्य   
तत्त्वात्मकत्वं तदुत्तीर्णत्वं चाचक्षते । तत्र च वाग्भवाख्ये प्रथमखण्डे   
पञ्च स्वराः सप्तव्यञ्जनानि संहृत्य द्वादश वर्णाः । कामराजाख्ये   
द्वितीयखण्डे षट्स्वराः अष्ट व्यञ्जनानि सम्भूय चतुर्दश वर्णाः ।   
  
२२)  
  
शक्त्याख्ये तृतीयखण्डे च चत्वारः स्वराः षट् व्यञ्जनानि संहृत्य दश   
वर्णाः । सर्वेऽपि सम्भूय षट्त्रिंशदक्षराणि अवयवरूपाणि समुदायरूपाणि   
। विद्या सर्वतत्त्वातिक्रान्ता सर्वत्र प्रसिद्धा श्रूयते कादेरपि विद्याया   
उभयात्मकत्वम् अस्त्येव यया नैव अनयोर्विद्ययोर्भेदः । हादौ प्रथमखण्डे   
पञ्च स्वराः सप्त व्यञ्जनानि संहृत्य विद्याद्वयेऽपि प्रथमखण्डे   
द्वादशवर्णत्वं समानं तस्मात् उभयात्मकत्वम् उभयोर्विद्ययोरस्त्येव ।   
तदुभयविद्योपासनप्रकारस्तु गुरुमुखादेव अवगन्तव्यः । देवताया अपि   
मन्त्रवत् उभयात्मकत्वम् इति मन्त्रदेवतयोरैक्यम् आह विद्यापि तादृगात्मा इति   
विद्या चिदानन्दस्वरूपिणी तादृगात्मिका तदुत्तीर्णा च सूक्ष्मा परिच्छेत्तुम्   
अशक्या सा सर्ववेदान्तेषु प्रसिद्धा त्रिपुरसुन्दरी त्रिपुरा च सुन्दरी   
त्रिधावस्थितसमस्तवस्तुपूरणात् सर्वयोगिभिरूपास्यत्वेन स्पृहृणीयत्वाच्च   
त्रिपुराशब्दनिर्वचनं च पूर्वमेव प्रपञ्चितम् । देवी स्वच्छप्रकाशरूपा   
विश्वस्य जननादिक्रियारूपा परा वाक् विद्यावेद्यात्मकयोरत्यन्ताभेदम्   
आमनन्त्यार्याः परमेश्वरप्रमुखाः सर्वयोगिन इत्यर्थः ॥ १९ ॥  
  
एवं विद्यादेवतयोरभेदम् उक्त्वा चक्रदेवतयोरैक्यं वक्तुं   
चक्रोत्पत्तिप्रकारम् आह   
  
२३)  
  
या सान्तरोहरूपा परा महेशी त्रिभाविता सैव ।  
स्पष्टा पश्यन्त्यादित्रिमातृकात्मा चक्रतां याता ॥ २० ॥  
  
चक्रस्यापि महेश्या न भेदलेशोऽपि भाव्यते विबुधैः ।  
अनयोः सूक्ष्माकारा परैव स्थूलयोश्च न कापि भिदा ॥ २१ ॥  
  
या सान्तरोहरूपा इति अन्तरम् अन्तःकरणं तस्मिन् ऊहः वितर्कः इत्थमिति   
परिच्छेदरहितः तेन सहितं रूपं यस्याः सा । अयमर्थः   
अवाङ्मनसगोचरत्वात् सर्ववेदान्तैरपरिच्छेद्या सर्वकारणभूता   
शिवादिधरण्यन्ततत्त्वसङ्घाताविर्भावभूमिः महेश्वरी परा सर्वोत्कृष्टा   
इत्युच्यते । श्रुतिश्च   
  
परास्य शक्तिर्विविधैव श्रूयते स्वाभाविके ज्ञानबलं क्रिया च ।  
  
एवम्भूतलक्षणा सैव पराशक्तिरेव त्रिभाविता त्रिप्रकारत्वेन   
  
२४)  
  
भाविता सञ्ज्ञायमाना एतदेवाह स्पष्टा पश्यन्त्यादित्रिमातृकात्मा इति   
स्पष्टा प्रथमोत्पन्नत्वेन विवक्षिता विषयिणी पश्यन्तीति उच्यते आदिशब्देन   
मध्यमा वैखरी च सैव वैखरी नाम अभिलापरूपिणी   
पञ्चदशाक्षरराशिमयी सर्ववैदिकलौकिकशब्दनात्मिका शक्तिरित्युच्यते ।   
तथा च सुभगोदयवासनायाम्   
  
परा भूर्जन्म पश्यन्ती वल्लीगुच्छसमुद्भवा ।  
मध्यमा सौरभा वैखर्यक्षमाला जयत्यसौ ॥   
  
एवंरूपत्रिमातृकात्मिका सैव चक्रतां याता   
त्रिखण्डात्मकचक्रैक्यमिवाप्ता इत्यर्थः । एतदेवाह चक्रस्य इति चक्रस्य   
त्रैलोक्यमोहनादिवैन्दवान्तनवावरणात्मकस्य सुन्दर्यधिष्ठान भूतस्य   
महेश्यास्तदधिष्ठात्र्याः सुन्दर्याश्च भेदलेशः ईषद्भेदोऽपि   
बुधैर्माहेश्वरैर्न भाव्यते न अनुभूयते कुतः ? श्रीसुन्दरीरूपत्वात्   
श्रीचक्रस्य । पुनरपि अनयोस्तादृगभेदम् आचष्टे अनयोः सूक्ष्माकारा   
इत्यादिना अनयोः सूक्ष्मरूपयोश्चक्रदेवतयोः सूक्ष्मरूपत्वं नाम   
अपरिच्छिन्नत्वमेव तत्र श्रीचक्रस्य सूक्ष्मरूपेण अवस्थानं बिन्द्वात्मना   
बिन्दोश्च अपरिच्छिन्नत्वं वैन्दवे परमाकाशे इत्यादिना प्रपञ्चितमेव ।   
देवताया अपि विद्यापि तादृगात्मा इत्यादिना अभिहितमेव । तथा   
स्थूलयोश्चक्रदेवतयोश्च अत्र स्थूलत्वं   
  
२५)  
  
नाम चक्रस्य त्रिकोणादिचतुरश्रपर्यन्तं विजृम्भणम् देवताया अपि   
त्रिपुराम्बिकादित्रिपुराशक्त्यन्तरूपेण मननम् एवंविधयोश्चक्रदेवतयोः   
भिदा भेदः कारणादित्यर्थः । तत्र हेतुमाह परैव सूक्ष्माकारा इति सा   
पूर्वोक्तलक्षणा परैव आदिशक्तिरेव सूक्ष्माकारा सूक्ष्मभूत आकारः   
स्वरूपमनयोरित्यर्थः ॥ २० ॥ २१ ॥  
  
देवतारूपस्य चक्रस्य इतः परं परापश्यन्त्यादिशक्तिविकासरूपं   
नवयोन्यात्मकं श्रीचक्रं वक्तुम् आदौ वैन्दवं सर्वानन्दमयाख्यचक्रं   
पराशक्तिमयम् इत्याह   
  
मध्यं चक्रस्य स्यात् परामयं बिन्दुतत्त्वमेवेदम् ।  
उच्छूनं तच्च यदा त्रिकोणरूपेण परिणतं स्पष्टम् ॥ २२ ॥  
  
एतत्पश्यन्त्यादि त्रितयनिदानं त्रिबीजरूपं च ।  
  
२६)  
  
चक्रस्य नवयोन्यात्मकस्य मध्यं मध्ये भवं बिन्दुतत्त्वं बिन्दुस्वरूपं   
पूर्वमेव व्याख्यातम् । इदं स्वसाक्षात्कृतं परामयमेव   
पराशक्तिस्वरूपमेव इत्यर्थः । एतदेव बिन्दुतत्त्वं यदा विकासभावम् एति तदा   
त्रिकोणचक्रम् उदेति इत्याह उच्छूनं तच्च यदा इति यदा यस्मिन् काले प्राणिनाम्   
अदृष्टवशात् उच्छूनं तच्च वैन्दवमपि उच्छूनं सञ्जातविकासं भवति   
तदा त्रिकोणरूपेण अनुत्तरानन्देच्छासङ्घट्टरूपेण परिणतं त्रिकोणाकारं   
भवति इत्यर्थः । एतत् त्रिकोणचक्रं पश्यन्त्यादित्रितयनिदानं   
पश्यन्तीमध्यमावैखरीप्रमुखशक्तित्रयोत्पत्तिकारणमित्यर्थः । तथाह   
  
इच्छाशक्तिस्तथा वामा पश्यन्तीवपुषा स्थिता ।  
ज्ञानशक्तिस्तथा ज्येष्ठा मध्यमा वागुदीरिता ॥  
  
ऋजुरेखामयी विश्वस्थिता प्रथितविग्रहा ।  
तत्संसृतिदशायां तु वैन्दवं रूपमास्थिता ।  
  
प्रत्यावृत्तिक्रमेणैव शृङ्गाटवपुरुज्ज्वला ।  
क्रियाशक्तिस्तु रौद्रीयं वैखरी विश्वविग्रहा ॥  
  
इति । त्रिबीजरूपं च इति त्रिबीजानि त्रिखण्डात्मकानि वाग्भवकामराजशक्तिबीजानां   
रूपं यस्य तत् ॥ २२ ॥  
  
ततः श्रीभट्टारिकायामेव बिन्दुतत्त्वम्   
ऊर्ध्वाधोमुखनवयोन्यात्मकश्रीचक्रमभवत् इत्याह   
  
२७)  
  
वामा ज्येष्ठा रौद्री चाम्बिका चानुत्तरांशभूताः स्युः ॥ २३ ॥  
  
इच्छाज्ञानक्रियाशान्ताश्चैतास्तथोत्तरावयवाः ।  
व्यस्ताव्यस्तं तदर्णद्वयमिदमेकादशात्म पश्यन्ती ॥ २४ ॥  
  
वामा ज्येष्ठा रौद्री अम्बिका चकारात् पराशक्तिश्च इमाः पञ्चशक्तयः   
अनुत्तरांशभूताः अनुत्तरांशत्वेन श्रीचक्रान्तर्गताधोमुखपञ्च   
त्रिकोणाकृतित्वेन भूता जाता इत्यर्थः । इच्छाज्ञानक्रियाशान्ताः एताश्चतस्रः   
शक्तयः उत्तरावयवाः ऊर्ध्वमुखत्रिकोणचतुष्टयरूपाः । अयं भावः   
पराविलसनरूपा एताः रौद्रीवामाज्येष्ठा अम्बिकाः इच्छा ज्ञान क्रिया   
शान्ताश्चैतास्तथोत्तरावयवाश्च इति एतच्छक्तिनवकमयं नवत्रिकोणं   
चक्रमिति । व्यस्ताव्यस्तं तदर्णद्वयं व्यस्तं व्यष्टिरूपम् अव्यस्तं   
समष्टिरूपं सर्वोपनिषत्प्रसिद्धमर्णद्वयं सन्दंशन्यायेन   
अखिलाक्षरात्मकमन्त्रमयप्रकाशविमर्शरूपपूर्णाहन्ता-  
tadarṇadvayam ekādaśātma   
  
28)  
  
matyā vicāryamāṇamekādaśavidhaṃ bhavati ityarthaḥ | parādiśāntāntaṃ   
śaktidaśakaṃ vyaṣṭirūpaṃ sarvasamaṣṭirūpatvena caikaṃ tena ekādaśātmakam   
idaṃ bindutattvameva paśyantīkāraṇam || 23 || 24 ||  
  
itaḥ paraṃ vasukoṇadaśārādisṛṣṭicakraprakāram abhidhātuṃ   
paramaprakṛtatrikoṇacakrakramaṃ nigamayati   
  
evaṃ kāmakalātmā tribindutattvasvarūpavarṇamayī |  
seyaṃ trikoṇarūpaṃ yātā triguṇasvarūpiṇī mātā || 25 ||  
  
ekā parā ...............................  
  
evaṃ pūrvoktaprakāreṇa kāmakalātmā kāmaḥ   
prakāśaikasvabhāvo'nuttarākṣarātmā paramaśivaḥ kalā tu   
akhilavāṇīrūpaparamāham akṣaramayī vimarśavigrahā evaṃ tadubhayātmakatvaṃ   
nāma svābhāvikaparipūrṇāhaṃbhāvaśālitvam | etacca bindurahaṃkārātmā   
ityatra spaṣṭam abhihitam evaṃrūpā kāmakalātmā tribindutattvasvarūpavarṇamayī   
bindavaḥ pūrvoktaraktaśuklamiśrātmānaḥ   
  
29)  
  
teṣāṃ bhāvaḥ tattvaṃ tatsvarūpā ye varṇā vāgbhavādayastadātmikā | tathā   
rahasyāmnāye   
  
bindutrayātmakaṃ svātmaśṛṅgāṭaṃ viddhi sundaram |  
miśraṃ śuklaṃ ca raktaṃ ca purāṇaṃ praṇavātmakam ||  
  
rekhātrayāvagantavyaṃ saṃvinmātraṃ śivātmakam |  
  
seyaṃ trikoṇarūpam āpannā cidānandaghanarasaparamārthā   
sakalāmnāyasārabhūtā   
viśvāhaṃbhāvabhāvanāśālibhirmahāyogivarairātmasākṣāttvena   
anubhūyamānā triguṇā icchājñānakriyāśaktimayī evaṃ tathā ata eva   
sarvajagannirmātrī ekā | tathā ca vacanam   
  
anuttarānandacitī icchāśaktau niyojite |  
trikoṇamiti tatprāhurvisargāmodasundaram ||  
  
iti || 25 ||  
  
itaḥ paraṃ vilasanarūpāyāḥ paśyantyā api navayonicakrātmanā   
navātmakatvamāha   
  
................ tadanyā vāmādivyaṣṭimātrasṛṣṭyātmā |  
  
30)  
  
tena navātmā jātā mātā ........................... ||  
  
tadanyā parāvikāsabhūtā paśyantī vāmādivyaṣṭimātrasṛṣṭyātmā vāmādi   
śāntādiśaktinavakamayī yataḥ tena kāraṇena sā mātā paśyantī nāma jananī   
navātmā vāmādiśāntāntaśaktikadambakāvirbhāvakāraṇanavayoni cakrātmikā   
jātā prādurbhūtā ityarthaḥ | atra vāmādiśaktīnāṃ prasaṅgāt kiṃcit ucyate tatra   
vāmā nāma śṛṅgāṭāntaḥ sthitaprapañcavamanāt viśvajanayitrītyabhidhīyate   
jyeṣṭhā sarvamaṅgalakāriṇī raudrī sarvarogavidrāviṇī samasteṣṭapradā   
śaktirambikā ca   
  
sā sphurattā mahāsattā   
  
iti pratyabhijñāsthityā sarvātiśāyinī parāvāk   
paripūrṇasvarūpasvātmasphuraṇāvalokanacaturā icchājñānakriyāśaktayastu   
paśyantī madhyamā vaikharīrūpāḥ āha caturthī śāntā catuḥśatyāṃ śāntā ca   
niṣkalaṃ śāntam ityādiśrutyā || 26 ||  
  
anantaraṃ madhyamāyā api prakārāntareṇa navātmakatvaṃ brūte   
  
31)  
  
sā madhyamābhidhānābhyām || 26 ||  
  
dvividhā madhyamā sā sūkṣmasthūlākṛtiḥ sthitā sūkṣmā |  
navanādayamī sthūlā navavarṇātmā ca bhūtalipyākhyā || 27 ||  
  
ādyā kāraṇamanyā kāryaṃ tvanayoryatastato hetoḥ |  
saiveyaṃ nahi bhedastādātmyaṃ hetuhetumadabhīṣṭam || 28 ||  
  
madhyamā parāpaśyantyoḥ samarasāvasthe abhidhānābhyāṃ nāmadheyābhyāṃ   
sā ataḥ sukhaṃ paramayogibhirdṛśyā madhyamā nāma śaktiḥ dvividhā   
dviprakārā sthūlasūkṣmabhāvāt tatra sūkṣmā samādhibalena anubhūyamānā   
sthūlākṛtiḥ paṇḍitapāmarādyabhilapanayogyā varṇāvalyāsthitā sarvadā   
vartamānā | etadeva vyācaṣṭe sūkṣmā navanādamayī sthūlā navavarṇātmā iti |  
  
32)  
  
ayamarthaḥ mitrāvaruṇasadanāt vāyunirodhanena   
svādhiṣṭhānādikamalabhedapuraḥsaraṃ   
dvādaśāntārabindāsanasthaparamaśivāṅkam upasarpantī mahāmātṛkā   
kuṇḍalinī bahuvidhanādātmikā yā anubhūyate sā   
samādhisamadhigatasarvārthairmahāmāheśvaraiḥ svātmatvena manyate |   
navanādamayī iti ciṇīti prathamaḥ ciṇiciṇīti dvitīyaḥ ghaṇṭānādastṛtīyaḥ   
śaṅkhanādaścaturthaḥ pañcamastantrīnādaḥ ṣaṣṭhastālanādaḥ saptamo   
veṇunādaḥ aṣṭamo bherīnādaḥ navamo mṛdaṅganādaḥ | bhūtalipyākhyā   
bhūtāśca te lipayaśca bhūtalipayaḥ atra lipīnāṃ bhūtatvam   
ceṣṭāviśeṣākṣaranyāsābhivyaṅgyatvam tacca kalpanāmātrameva akṣarāṇāṃ   
tejorūpaśaktyātmakatvāt teṣāmākhyā abhidhā yasyāḥ sūkṣmarūpā hi   
madhyamā sthūlarūpāyāḥ kāraṇabhāvam āpannā ekā eva ityata āha ādyā   
kāraṇamityādi ādyā pūrvoktā sūkṣmā kāraṇaṃ prathamodbhavāt anyā sthūlā   
kāryaṃ tajjranyatvāt yataḥ tasmāt kāraṇāt anayoḥ sūkṣma sthūlayoḥ   
kāryakāraṇabhāvaḥ tato hetoḥ tena kāraṇena iyaṃ sthūlā saiva sūkṣmā śaktireva   
nahi bhedaḥ bhedo nāstyeva | nanu katham abhede kāryakāraṇabhāvaḥ ?   
ityatrāha tādātmyamiti tādātmyaṃ bhedābhedarūpaṃ hetuhetumat   
janyajanakarūpam abhīṣṭam   
  
33)  
  
mṛddhaṭavat vācārambhaṇamātratvāt ekameva vastu ubhayavidhaṃ bhavati   
sarvavedāntasaṃmatamityarthaḥ || 27 || 28 ||  
  
anantaraṃ madhyaśṛṅgāṭatejaḥ   
prasaraṇātmakavasukoṇādicakranirūpaṇadvārā vaikharīśaktyāvirbhāvam āha   
  
śaṣasapavargamayaṃ tadvasukoṇaṃ madhyakoṇavistāraḥ |  
navakoṇaṃ madhyaṃ cetyasmiṃściddīpadīpike daśake || 29 ||  
  
śaṣasapavargamayaṃ śa ṣa sa pavargātmakāṣṭakoṇasya vistāro vikāsabhūtaḥ   
tattādṛśamadhyatrikoṇasahitaṃ navakoṇaṃ madhyaṃ ca baindavākhyaṃ   
saṃhṛtya daśake asmiṃstrikoṇavasukoṇaciddīpadīpike   
  
baindavāsanasaṃrūḍhasaṃvartānalaciddhanam |  
  
ityuktarītyā binducakrādhirūḍhāyāstejobhūte tripurāyāḥ prabhāpaṭalaprakāśite   
ityarthaḥ || 29 ||  
  
tacchāyādvitayamidaṃ daśāracakradvayātmanā vitatam |  
  
34)  
  
tasya pūrvoktasya tejorāśimayasya cakratritayasya cchāyādvitayaṃ kāntidvitayaṃ   
sarvarakṣākara sarvārthasādhakābhidhacakradvayātmanā pariṇatam ityarthaḥ |   
tathā ca uktam   
  
navatrikoṇasphuritaprabhārūpadaśārakam |  
  
iti ||  
  
taccakradvayasvarūpaṃ vyācaṣṭe   
  
ta ṭa ca kavargacatuṣṭayavilasanavispaṣṭakoṇavistāram || 30 ||  
  
tavarga ṭavargātmākṣaradaśakarūpam antardaśāram cavarga   
kavargātmakākṣaradaśārarūpam bahirdaśāramityarthaḥ || 30 ||  
  
etaccatuṣkaprabhayā samupetaṃ daśārapariṇāmaḥ |  
  
etaccakracatuṣkasya bindutrikoṇavasukoṇāntardaśārātmakacakracatuṣkasya prabhā   
kāntistayā samupetaṃ saṃyuktaṃ daśārapariṇāmaḥ bahirdaśāracakramiti yāvat   
bahirdaśāracakrasya   
  
35)  
  
baindavādicakracatuṣṭayasaṃnidhānādeva tātparyaṃ tattatprabhā vyāpnoti   
ityarthaḥ | tathā ca uktam   
  
catuścakraprabhārūpasaṃyuktapariṇāmataḥ |  
  
iti ||  
  
atha etaccakracatuṣkasya trikoṇavasukoṇadaśāradvayarūpasya svarūpamāha   
  
ādisvaracaturdaśavarṇamayāśraṃ caturdaśāramabhūt || 31 ||  
  
akārādicaturdaśavarṇātmacaturdaśakoṇasahitaṃ sarvasaubhāgyadāyakābhidhaṃ   
cakramityarthaḥ || 31 ||  
  
evaṃ baindavādimanukoṇāntaparyantacakravarṇanadvārā vaikharīśaktirāvirbhūtā   
ityāha   
  
parayā paśyantyāpi ca madhyamayā sthūlavarṇarūpiṇyā |  
ābhirekonapañcāśadakṣarātmā vaikharī jātā || 32 ||  
  
36)  
  
ayamarthaḥ ādikṣāntākṣararāśimayākhilaprapañcanirmātrī sarvaśabdātmikā   
vaikharī iti || 32 ||  
  
itaḥ paraṃ sarvasaṃkṣobhaṇasarvāśāparipūrakābhidhacakradvayaṃ   
vaikharīvarṇātmakameva ityāha   
  
kādibhiraṣṭabhirupacitamaṣṭadalābjaṃ ca vaikharīvargaiḥ |  
svaragaṇasamuditametad dvyaṣṭadalāmbhoruhaṃ ca saṃcintyam || 33 ||  
  
vaikharīvargaiḥ vaikharīśaktisvarūpaiḥ aṣṭabhiḥ kādibhiḥ upacitaṃ samyak protam   
aṣṭadalābjaṃ ca sarvasaṃkṣobhaṇacakram | tathā svaragaṇasamuditam svaragaṇaiḥ   
akārādiṣoḍaśavarṇaiḥ samuditaṃ samyak bhāvitam etat paridṛśyamānaṃ   
dvyaṣṭadalāmbhoruhaṃ sarvāśāparipūrakacakram saṃcintyam sadā bhāvanīyam   
ityarthaḥ || 33 ||  
  
bindutrayamayatejastritayavikāraṃ ca tāni vṛttāni |  
  
37)  
  
bhūbimbatrayametat paśyantyāditrimātṛviśrānti || 34 ||  
  
tāni vṛttāni manvaśropari aṣṭadalapadmopari ṣoḍaśadalapadmopari ca sthitāni   
bindutrayaṃ pūrvoktaraktaśuklamiśrātmakaṃ tanmayaṃ yat tejastritayaṃ   
somasūryāgnirūpaṃ tadvikārastanmayāni ityarthaḥ | tatra   
vṛttasthatejastrayātmakatvakathanena somasūryānalatrikhaṇḍamayatvaṃ   
cakrasyoktaṃ tadvikāraśceti tāni vṛttāni vedāḥ pramāṇam itivat draṣṭavyam |   
bhūbimbatrayam aṇimādibrāhmyādi   
sarvasaṃkṣobhiṇīmudrādiśaktikadambakavāsanābhūtaṃ paśyantyādi   
trimātṛviśrānti paśyantī madhyamā vaikharīśaktaya etāvatparyantaṃ   
vijṛmbhamāṇāḥ trikoṇādi bhūpuraparyantaśrīcakrātmanā cakāsata ityarthaḥ |   
etacca ātmanaḥ sphuraṇam ityārabhya vaikharī viśvavigrahā ityantena granthajālena   
samyak īritam || 34 ||  
  
evaṃ madhyaṃ cakrasya syāt ityādi upakramya paśyantyāditrimātṛviśrānti   
ityantaṃ śrīmahātripurasundaryāḥ śrīcakraṃ samyak nirūpya anantaraṃ aṇimādi   
bhūtayo'syāḥ ityantaṃ tasyā   
āvaraṇacakrāntargataśaktinikurambatannikaṭasthitaśrīgurumaṇḍalamapi   
śrīdevyavayavapariṇatirūpameva ityāha   
  
38)  
  
kramaṇaṃ padavikṣepaḥ kramodayastena kathyate dvedhā |  
āvaraṇaṃ gurupaṅktidvayamidamambāpadāmbujaprasaram || 35 ||  
  
kramaṇaṃ padakramaḥ sa ca dvividhaḥ padavikṣeparūpaḥ kramodayarūpaśca tatra   
padavikṣepo nāma sundaryaśrānantakoṭikiraṇātmakānantaśaktijananasāmarthyaṃ   
kramodayo nāma   
divyasiddhamānavaugharūpānantaprakāśātmakaśrīgurumaṇḍalātmakatayā   
prasaraṇam | etadvṛndacakradvayaṃ vivṛṇoti āvaraṇamiti   
āvaraṇacakrasthitaśaktinikurambaṃ mañcāḥ krośanti itivat | gurupaṅti   
gurumaṇḍalam idaṃ dvayam ambāpādāmbujaprasaram ambāyāstripurāyāḥ   
pādāmbujasya śrīpādayugasya prasaraḥ prasaraṇaṃ vijṛmbhaṇam iti yāvat || 35 ||  
  
tatprasāraprasaraṇīṃ kramaśo vivṛṇoti   
  
seyaṃ parā maheśī cakrākāreṇa pariṇameta yadā |  
  
39)  
  
taddehāvayavānāṃ pariṇatirāvaraṇadevatāḥ sarvāḥ || 36 ||  
  
āsīnā bindumaye cakre sā tripurasundarī devī |  
kāmeśvarāṅkanilayā kalayā candrasya kalpitottaṃsā || 37 ||  
  
pāśāṅkuśekṣucāpaprasūnaśarapañcakāñcitasvakarā |  
bālāruṇāruṇāṅgī śaśibhānukṛśānulocanatritayā || 38 ||  
  
seyam aparicchinnānantatejorāśimayī parā sarvotkṛṣṭā   
anantakoṭiyoginīvṛndasamārādhitanityaniravadhikātiśayānandamayātma-  
  
चक्रं नवात्मकमिदं नवधा भिन्नमन्त्रकम् ।  
  
इति बैन्दवादित्रैलोक्यमोहनान्तचक्रनवकात्मना   
  
४०)  
  
स्फुरत्तामात्मनः पश्येत् ॥॥॥॥ ।  
  
इति पूर्णानन्दमयात्मावलोकनसमये परिणमेत आकारान्तरेण   
तद्देहावयवानां तस्यास्त्रिपुरायाः देहः तेजः पुञ्जात्मकः तथा अवयवाः   
किरणाः तेषां परिणतिः अवस्थान्तरापत्तिः । इह आवरणदेवताः   
वशिन्याद्यणिमाद्यनन्तशक्तिनिकुरम्बं चिदानन्दसमुद्रात्मकमेव   
सकाशत्वे फेनबुद्बुदतरङ्गादिवत् अनन्तकोटिशक्तयः प्रादुर्भावतिरोभावौ   
भजन्ति इत्यर्थः ।   
  
आसीनेत्यादि बिन्दुमये सर्वानन्दाख्यपरमाकाशे   
  
बैन्दवे परमाकाशे   
  
इत्युक्तत्वात् इत्यर्थः । चक्रे आत्मसङ्क्रमविहारपीठे आसीना उपरि प्रदेशे   
विराजमाना सा देशकालाकारानवच्छिन्ना तत्स्वरूपिणी त्रिपुरसुन्दरी   
सर्वकारणत्वेन स्पृहणीया स्वच्छा वा कामेश्वराङ्कनिलया कामेश्वरस्य   
श्रीनाथस्य अङ्कं वामोरुभागः निलयः आवासस्थानं यस्याः सा । तथोक्तं   
परमशिवेन   
  
कला विद्या पराशक्तिः श्रीचक्राकाररूपिणी ।  
तन्मध्ये बैन्दवं स्थानं तत्रास्ते परमेश्वरी ॥  
  
सदाशिवेन सम्पृक्ता सर्वतत्त्वार्थगर्भिणी ।  
  
इत्यादि । देवी विश्वसृजनादिव्यापारविनोदिनी पाशः   
  
४१)  
  
स्वात्मभेदबन्धन इच्छाशक्तिस्वरूपः अङ्कुशः   
स्वरूपभेददलनोपायात्मकः ज्ञानशक्तिमयः इक्षुचापपुष्पेषुपञ्चके   
स्वाभिन्नाकारावर्जिसाधनभूतक्रियाशक्तिस्वरूपे । अयमर्थः इच्छाज्ञान   
क्रियाशक्तय एव तदाज्ञया पाशादिस्वरूपम् आपन्नाः तदुपासनम् आचरन्ति   
इत्यर्थः । तथा च   
  
इच्छाशक्तिमयं पाशं ज्ञानमङ्कुशरूपिणम् ।  
क्रियाशक्तिमये बाणधनुषी दधदुज्ज्वलम् ॥  
  
इति ॥ ३६ ॥ ३७ ॥ ३८ ॥  
  
एतदेव दिव्यमिथुनं दिव्यसिद्धाः अविशेषभेदभिन्नगुरुमण्डलस्वरूपम्   
उपासत इत्याह   
  
तन्मिथुनं गुणभेदाद् आस्ते बिन्दुत्रयात्मके त्र्यश्रे ।  
कामेश्वरिमित्रेश्वरिप्रमुखद्वन्द्वत्रयात्मना विततम् ॥ ३९ ॥  
  
तन्मिथुनं तत् सर्वातीतत्वेन सर्वोपनिषत्प्रसिद्धं कामकामेश्वरीरूपम् ।   
अयमर्थः परमात्मा हि स्वात्मानमेव स्त्रीपुंसमयं कृत्वा मिथुनरूपेण   
विहरते । प्रकाशविमर्शात्मना मिथुनीभूतः   
  
४२)  
  
परमशिव एव सकलतन्त्रं समवतारयत् इति । एवं च तत् मिथुनं   
कामकामेश्वरीरूपं मित्रेश्वरी श्रीमदूर्ध्वदीपनाथः वज्रेश्वरी   
ज्येष्ठानाथः भगमालिनी मित्रदेवनाथः एवमादिमिथुनत्रयात्मना   
दिव्यसिद्धमानवौघादिक्रमरूपेण विततं मिथुनत्रयं विसृतमित्यर्थः ॥   
३९ ॥  
  
इतः परम् आवरणदेवतास्वरूपभावौ वर्णयति ।  
  
वसुकोणनिवासिन्यो यास्ताः सन्ध्यारुणा वशिन्याद्याः ।  
पुर्यष्टकमेवेदं चक्रतनोः संविदात्मनो देव्याः ॥ ४० ॥  
  
वसुकोणनिवासिन्यः सर्वरोगहराख्यचक्रनिवासशीलाः या वशिन्याद्या अष्ट   
शक्तयः पूर्णाहम्भावानन्ददानसमर्थाः कथमत्र रोगहरत्वं नाम   
पूर्णाहम्भावप्रदत्वमेव   
  
अपूर्णम्मन्यता व्याधिः कार्पण्यैकनिधानभूः ।  
  
इत्युक्तेः । एवम्भूताः ताः सन्ध्यारुणाः अरुणाकारा भासन्ते इत्यर्थः । अत एव   
इदमष्टकोणचक्रं संविदात्मनः संवित् ज्ञानमेव आत्मा स्वरूपं यस्याः   
सा   
  
४३)  
  
सत्यं ज्ञानमनन्तम्   
  
इति श्रुतेः   
  
स्वसंवित्त्रिपुरा देवी ॥॥॥॥॥॥॥॥॥॥॥॥ ।  
  
इत्यागमाच्च देव्याः   
  
बहु स्यां प्रजायेय   
  
इति विहरणस्वभावायाः श्रीचक्रतनोः चक्रात्मिकायाः   
सूक्ष्मपुर्यष्टकशरीरम् इत्यर्थः ॥ ४० ॥  
  
तद्विषयवृत्तयस्ताः सर्वज्ञादिस्वरूपमापन्नाः ।  
अन्तर्दशारनिलया लसन्ति शरदिन्दुसुन्दराकाराः ॥ ४१ ॥  
  
तद्विषयवृत्तयः वसुकोणनिकटवासिन्यः ताः   
वस्वाद्यात्मरूपरक्षणधारित्वेन प्रसिद्धाः सर्वज्ञादिशक्तिदशकरूपं   
प्राप्ताः अन्तर्दशारनिलयाः सर्वरक्षाकराभिधेयचक्रसमारूढाः   
निगर्भयोगिन्यः शरदिन्दुसुन्दराकाराः स्वप्रकाशधवलाकृतयो लसन्ति   
प्रकाशन्ते ॥ ४१ ॥  
  
४४)  
  
तद्बाह्यपङ्क्तिकोणेषु योगिन्यः सर्वसिद्धिदाः पूर्वाः ।  
देवीधीकर्मेन्द्रियविषयमय्यो विशदवेशभूषाढ्याः ॥ ४२ ॥  
  
तद्बाह्यपङ्क्तिकोणेषु तस्य सर्वरक्षाकरचक्रस्य बाह्यभूतेषु उपरिस्थितेषु   
पङ्क्तिकोणेषु सर्वार्थसाधके चक्रे तस्य कोणात्मकत्वात् स्थिताः योगिन्यः   
कुलकौलनामधेयाः सर्वसिद्धिदाः पूर्वाः सर्वसिद्धिप्रमुखा दश   
शक्तयः देवीधीकर्मेन्द्रियविषयमय्यः देव्यास्त्रिपुरायाः धीकर्मेन्द्रियाणि   
तेषां विषयास्तन्मय्यस्तत्स्वरूपाः विशदवेशभूषाढ्याः विशदाः   
शुभ्राकारा वेशाश्च भूषाश्च तैराढ्याः । अयमर्थः   
मन्त्रदेवतात्माभेदरूपसिद्धिदायिन्यः स्वच्छाकृतयः शुभ्राभरणा   
भासन्ते इत्यर्थः ॥ ४२ ॥  
  
भुवनारचक्रभवना देवीमनुकरणविवरणस्फुरणाः ।  
सन्ध्यासवर्णवसनाः सञ्चिन्त्याः सम्प्रदाययोगिन्यः ॥ ४३ ॥  
  
४५)  
  
भुवनारचक्रं सर्वसौभाग्यदायकं चक्रं भवनम् आवासस्थानं   
यासां ताः देवीमनुकरणानि चतुर्दशकरणानि ज्ञानेन्द्रियाणि पञ्च   
कर्मेन्द्रियाणि पञ्च मनोबुद्ध्यहङ्कारचित्ताख्यानि चत्वारि तेषां विवरणं   
व्याख्यानभूतं स्फुरणं चतुर्दशाररूपं यासां ताः देवी तु स्वयमेव   
चतुर्दशकरणात्मकचतुर्दशारचक्रदेवतात्मना स्थिता इत्यर्थः ।   
सन्ध्यायाः सवर्णं सदृशं वसनं वस्त्रं यासां ताः   
सम्प्रदाययोगिन्यः आदिशक्तिमयत्वेन सत्सम्प्रदायवेद्याः   
सर्वसङ्क्षोभिणीप्रभृतयः सञ्चिन्त्याः सम्यक् भावनीयाः ॥ ४३ ॥  
  
अव्यक्तमहदहङ्कृतितन्मात्राभीष्टविकृताङ्गनाकाराः ।  
द्विरदच्छदनसरोजे जयन्ति गुप्ततरयोगिनीसञ्ज्ञाः ॥ ४४ ॥  
  
अव्यक्तम् अव्यक्ताख्यं तत्त्वं महत्तत्त्वम् अहङ्कृतिः अहङ्कारतत्त्वं   
तन्मात्राः पृथिव्यादिभूततन्मात्राः पञ्च संहत्य तु अष्ट एतैरभीष्टं   
स्वीकृतमाकारं स्वरूपं यासां ताः देव्यात्मिका इत्यर्थः ।   
गुप्ततरयोगिनीसञ्ज्ञाः भूतदेव्या अत्यन्तान्तरङ्गभूतत्वात्   
  
४६)  
  
एतासामनङ्गकुसुमादीनां गुप्ततरेति सञ्ज्ञा । द्विरदच्छदनसरोजे   
सर्वसङ्क्षोभणाख्याष्टदलपद्मे जयन्ति सर्वोत्कर्षेण वर्तन्ते ॥ ४४ ॥  
  
भूतानीन्द्रियदशकं मनश्च देव्या विकारषोडशकम् ।  
कामाकर्षिण्यादिस्वरूपतः षोडशारमध्यास्ते ॥ ४५ ॥  
  
भूतानि पृथिव्यादीनि इन्द्रियदशकं मनश्च षोडशारं   
सर्वाशापरिपूरकनामधेयं चक्रं कामाकर्षण्यादिस्वरूपतः   
कामाकर्पिण्यादिषोडशशक्त्याकारेण अध्यास्ते अधितिष्ठति । सर्वाशापरिपूरके   
चक्रे एताः कामाकर्षण्यादिगुप्तयोगिन्यः सर्वात्मिका निवसन्ति इत्यर्थः ॥ ४५ ॥  
  
मुद्रास्त्रिखण्डया सह संविन्मय्यः समुच्छ्रिताः सर्वाः ।  
आदिमहीगृहवासा भासा बालार्ककान्तिभिः सदृशाः ॥ ४६ ॥  
  
४७)  
  
आधारनवकस्था नवचक्रत्वेन परिणतिं याताः ।  
नवनाथशक्तयोऽपि च मुद्राकारेण [मोचयन्ति ग्रहादिभ्यः   
पाशौघान्द्रावयन्ति च । मोचनं द्रावणं यस्मान्मुद्रास्ताः परिकीर्तिताः ॥  
] ताश्चक्रे ॥ ४७ ॥  
  
त्रिखण्डया सह त्रिखण्डाख्यमुद्रया साकं समुच्छ्रिताः सम्यक् उच्छ्रिताः   
सर्वोत्कर्षेण वर्तमानाः आदिमहीगृहवासाः आदिमचतुरश्रनिलयाः भासा   
कान्त्या बालार्ककान्तिभिः तरुणारुणरुचिभिः सदृशाः तुल्याः संविन्मय्यः   
चिद्धननिष्ठा इत्यर्थः । एतास्तु मुद्राः   
चतुरश्रादिवैन्दवान्तनवचक्राधिष्ठाननायिका इति परमशिवेन प्रपञ्चिताः   
। एतदेव विवृणोति आधारेत्यादि आधारनवकं मूलाधार स्वाधिष्ठान   
मणिपूरकानाहत भ्रूमध्य विशुद्धि लम्बिकाज्ञा बिन्दुरूपं यस्या   
उपासकरूपिण्याः सम्बन्धि येन हेतुना नवचक्रत्वेन बैन्दवात्मना परिणतेन   
आकारेण नवनाथशक्तयः नवमुद्राकारेण परिणता जाता इत्यर्थः ॥ ४५ ॥ ४७ ॥  
  
४८)  
  
अस्यास्त्वगादिसप्तकमाकारश्चैवमष्टकं स्पष्टम् ।  
ब्राह्म्यादिमातृरूपं मध्यमभूबिम्बमेतदध्यास्ते ॥ ४८ ॥  
  
अस्या देव्याः त्वगादिसप्तकं त्वगादिसप्तधातवः आकारः स्वरूपं च एवं   
रूपमष्टकं ब्राह्म्यादिमातृरूपं ब्राह्म्याद्यष्टशक्तिस्वरूपं दधत्   
मध्यमचतुरश्रे निवसति इत्यर्थः ॥ ४८ ॥  
  
अणिमादिभूतयोऽस्याः स्वीकृतकमनीयकामिनीरूपाः ।  
विद्यान्तरगुणभावेन फलभूता भूनिकेतनगाः ॥ ४९ ॥  
  
अस्याः परमेश्वर्याः अणिमाद्यष्टशक्तयः विद्यान्तराणां हठयोगादीनां   
स्वीकृतानि कमनीयानि मनोहराणि कामिनीरूपाणि याभिस्ताः एवम्भूताः ।   
गुणभावेन उपसर्जनीभावेन भूनिकेतनगाः सर्वान्तचतुरश्रे तिष्ठन्ति   
इत्यर्थः ॥ ४९ ॥  
  
४९)  
  
इत उत्तरं गुरुक्रमो गदितः इत्यन्तेन श्लोकचतुष्केण परमशिवान्तगुरुमन्त्रं   
शिष्यानुजिघृक्षया प्रतिपादयितु   
  
परमानन्दानुभवः परमगुरुनिर्विशेषबिन्द्वात्मा ।  
स पुनः क्रमेणाभिन्नः कामेशत्वं ययौ चिद्विमर्शरूपम् ॥ ५० ॥  
  
परमः सर्वोत्कृष्टः आनन्दः परिपूर्णाहम्भावरूपोऽनुभवः ज्ञानं   
यस्य परमगुरुरित्यादि परमगुरुरादिनाथः परमशिवः तस्मत् आदिनाथात्   
निर्विशेषः अभिन्नो बिन्दुः पूर्वोक्तकामकलारूपः स आत्मा स्वरूपं यस्य   
  
आसीनः श्रीपीठे कृतयुगकाले गुरुः शिवो विद्याम् ।  
तस्यै ददौ श्वशक्त्यै कामेश्वर्यै विमर्शरूपिण्यै ॥ ५१ ॥  
  
५०)  
  
सापीशा मित्रेशमुख्यान्स्वांशाञ्जेष्ठमध्यमालाख्यान् ।  
चित्प्राणविषयरूपां स्त्रेतादियुगादिकारणत्रिगुरून् ॥ ५२ ॥  
  
बीजत्रितयाधिपतीन् परीक्ष्य विद्यां प्रकाशयामास ।  
एतैरोघत्रितयम् अनुग्रहीतुं गुरुक्रमो गदितः ॥ ५३ ॥  
  
उदितः पुण्यानन्दादिति कामकलाङ्गनाविलासोऽयम् ।  
परमशिवभुजङ्गपाशाकर्षितचित्ताय कल्पते नित्यम् ॥ ५४ ॥  
  
चित्तान्तरङ्गचपलतृष्णासलिलप्रपञ्चवाराशेः ।  
  
५१)  
  
यदनुग्रहेण तीर्णस्तस्मै श्रीनाथनाविकाय नमः ॥ ५५ ॥  
  
इति श्रीपुण्यानन्दयतिविरचितः कामकलाविलासः समाप्तः ॥  
  
सद्विद्यानां संश्रये ग्रन्थविद्वद्व्यूहे ह्रासं कालवृत्त्योपयाते ।  
तत्तत्सद्धर्मोद्दिधीर्षैकतानसत्प्रेक्षौजःशालिना कर्मवृत्त्यै ॥ १ ॥  
  
श्रीमत्कश्मीराधिराजेन मुख्यैर्धर्मोद्युक्तैर्मन्त्रिभिः स्वैर्विवेच्य ।  
प्रत्यष्ठापि ज्ञानविज्ञानगर्भग्रन्थोद्धृत्यै मुख्यकार्यालयो यः ॥ २ ॥  
  
५२)  
  
तत्राजीवं निर्विशद्भिर्मुकुन्दरामाध्यक्षत्वाश्रितैः सद्भिरेषः ।  
पूर्त्या शुद्ध्या व्याख्यया संस्कृतः स्तात्पूर्णो ग्रन्थः श्रेयसे सज्जनानाम्   
॥ ३३ ॥  
  
॥ तिलकम् ॥  
  
श्रीशिवार्पणमस्तु ॥  
  
शुभमस्तु साधकपाठकश्रोतॄणाम् ॥  
  
  
  
मुक्तबोद्ह इन्दोलोगिचल् रेसेअर्च्ह् इन्स्तितुते©२०११ मुक्तबोध इन्दोलोगिचल् रेसेअर्छ् इन्स्तितुते  अल्ल् रिघ्त्स् रेसेर्वेद्।ए-तेxत्स् मय् बे विएwएद् ओन्ल्य् ओन्लिने ओर् दोwन्लोअदेद् ड़ोर् प्रिवते स्तुद्य्।ए-तेxत्स् मय् नोत्, उन्देर् अन्य् चिर्चुम्स्तन्चेस्, बे चोपिएद्, रेपुब्लिस्हेद्,रेप्रोदुचेद्, दिस्त्रिबुतेद् ओर् सोल्द्, एइथेर् इन् ओरिगिनल् ओर् अल्तेरेद् ड़ोर्म्, wइथोउत्थे एxप्रेस्स् पेर्मिस्सिओन् ओड़् मुक्तबोध इन्दोलोगिचल् रेसेअर्छ् इन्स्तितुते इन् wरितिन्ग्।दत-एन्तेरेद् ब्य् थे स्तड़्ड़् ओड़् मुक्तबोध उन्देर् थे दिरेच्तिओन् ओड़् मर्क् स्। ग्। द्य्च्ज़्कोwस्कि।          