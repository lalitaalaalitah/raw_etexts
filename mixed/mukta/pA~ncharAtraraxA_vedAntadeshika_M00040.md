---
Author:
- vedāntadeśika
Catalog number: M00040
Description: 'The Pāncarātrarakṣā by Vedānta ḍeśika edited by


  M. Duraiswāmy Aiyangār and T. Venugopālacārya


  The author of this was Veṅkaṭanātha popularly known as Vedānta

  Deśika. He was a śrīvaiṣṇava and great scholar. He lived between

  1269 and 1369. He was the son of Anantasūri of Tuppil near

  conjeevveram. Tradition regards him as an incarnation of the bell of

  Lord Tirupati. His first and main teacher was his uncle. His first

  work dates to 1290. Thereafter he wrote over a hundred works. The

  Pāñcarāatrarakṣā is a basic introductory text to the Vaiṣṇava

  Pāñcarātra system in which Vedānta Deśika quotes from numerous

  Vaiṣṇava and other sources. His concern is to establish the

  authority of the Pāñcarātra and establish it excellence with

  respect to other traditions. In that context he refers to various

  zaiva schools And texts and so is important also for the historian

  of those traditions.'
Editor:
- Pandit M. Duraisvami Aiyangar
- Pandit T. Venugopalacharya
Publication city:
- Adyar
Publication country: India
Publication year:
- '1942'
Publisher:
- The Adyar Library and Research Center
Subjects:
- tantric / āgamic literature
- vaiṣṇava
- pāñcarātra
Uniform title: pāñcarātrarakṣā
author_iast: vedāntadeśika
title: पाञ्चरात्ररक्षा
title_iast: pāñcarātrarakṣā

---
  
  
  
  
श्रीपान्चरात्ररक्षा  
ओड़्  
श्री वेदान्त देशिक  
  
एदितेद् ब्य्  
पण्डित ं। डुरैस्wआम्य् आइयन्गार्  
अन्द्  
पण्डित ट्। वेनुगोपालचार्य  
ठे अद्यर् लिब्रर्य् अन्द् रेसेअर्छ् चेन्त्रे, मद्रस्। १९४२  
  
श्रीपाञ्चरात्ररक्षा  
  
श्रीमद्वेदान्तदेशिकप्रणीता  
  
श्रीमान् वेङ्कटनाथार्यः कवितार्किककेसरी ।  
वेदान्ताचार्यवर्यो मे सन्निधत्तं सदा हृदि ॥  
  
सिद्धान्तव्यवस्थापनाख्यः  
  
प्रथमोऽधिकारः  
  
मङ्गलाचरणम्   
  
चातुर्व्यूहं परं ब्रह्म षाड्गुण्यपरिकर्मितम् ।  
पञ्चरात्रस्य कृत्स्नस्य प्रसूतिं पर्युपास्महे ॥  
  
अनन्यदेवतास्थायिन्यायतेमहि ते वयम् ।  
पञ्चरात्रमहाम्भोधिपारदृश्वनि सज्जने ॥  
  
आरोहन्त्वनवद्यतर्कपदवीसीमादृशां मादृशां   
पक्षे कार्तयुगे निवेशितपदाः [पदां- च छ पदान्- क ख   
ग] पक्षे पतद्भ्यः परान् ।  
सर्वानुश्रवसारदर्शिसशिरःकम्पद्विजिह्वाशन-  
क्रीडाकुण्डलिमौलिरत्नधृनिभिः सारात्रिकाः सूक्तयः ॥  
  
पाञ्चरात्र प्रामाण्यम्  
  
अत्र तावत् प्रत्यक्षितसमस्तवेदार्थतत्त्वस्थितिभिः पाराशर्यप्रभृतिभिः   
महाभारतादिषु भगवच्छास्त्रस्य सार्वभौमं प्रामाण्यं प्रत्यपादि ।   
शारीरके च   
कपिलकणभक्षभिक्षुक्षपणकपशुपतिसमयप्रतिक्षेपसमनन्तरं   
तन्त्रान्तरसहपाठादिसम्भवन्मन्दमतिव्यामोहशमनाय   
उत्पत्त्यसम्भवात् न च कर्तुः करणम् इति सूत्राभ्यां पूर्वपक्षमुपक्षिप्य   
विज्ञानादिभावे वा तदप्रतिषेधः विप्रतिषेधाच्च इति सूत्रद्वयेन   
जीवोत्पत्त्याद्यनुक्तितत्प्रतिषेधप्रतिपादनद्वारेण सिद्धन्तः समर्थितः ।   
भगवद्यामुनमुनिभिर्भाष्यकारैश्च  
  
इदं महोपनिषदं चतुर्वेदसमन्वितम् ।  
साङ्ख्ययोगकृतान्तेन पञ्चरात्रानुशब्दितम् ॥  
  
वेदान्तेषु यथासारं सङ्गृह्य भगवान् हरिः ।  
भक्तानुकम्पया विद्वान् सञ्चिक्षेप यथासुखम् ॥  
  
इत्यादिप्रमाणगणप्रतिपादितप्रक्रियया   
अतिविततगहनगम्भीरनिगमशतशिखरगतपरमपुरुषार्थतदुपायतदितिकर्तव्  
यतासङ्ग्रहरूपस्य भगवन्मुखोद्गतस्य शास्त्रस्य कारणदोषाद्यभावेन   
द्वचिदप्यप्रामाण्यं न शङ्कनीयमिति निरणायि । कर्मकाण्डेऽपि   
प्रमाणलक्षणे सम्भवेद्वदविरोधानां व्यासाद्यपरिगृहीतानामेव   
स्मृतीनामप्रामाण्यमसूत्र्यत् । ये पुनश्चरमयुगमीमांसकास्तन्त्रान्तरैः   
समानयोगक्षेमं सात्त्वतं शास्त्रमभिमन्यन्ते तेषां विकत्थनानि   
आगमप्रामाण्ये निराचक्रिरे । उक्तं च-   
  
तच्चेदेतच्छुतिपथपरिभ्रष्टतन्त्रे समानं   
साङ्ख्ययोगकृतान्तेन पञ्चरात्रानुशब्दितम् ॥  
  
वेदान्तेषु यथासारं सङ्गृह्य भगवान् हरिः ।  
भक्तानुकम्पया विद्वान् सञ्चिक्षेप यथासुखम् ॥  
  
इत्यादिप्रमाणगणप्रतिपातिदप्रक्रियया   
अतिविततगहनगम्भीरनिगमशतशिखरगतपरमपुरुषार्थतदुपायतदितिकर्तव्  
यतासङ्ग्रहरूपस्य भगवन्मुखोद्गतस्य शास्त्रस्य कारणदोषाद्यभावेन   
द्वचिदप्यप्रामाण्यं न शङ्कनीयमिति निरणायि । करमकाण्डेऽपि   
प्रमाणलक्षणे सम्भद्वेदविरोधानां व्यासाद्यपरिगृहीतानामेव   
स्मृतीनामप्रामाण्यमसूत्र्यत् । ये पुनश्चरमयुगमीमांसकास्तन्त्रान्तरैः   
समानयोगक्।एस्मं सात्त्वतं शास्त्रमभिमन्यन्ते तेषां विकत्थनानि   
आगमप्रामाण्ये निराचक्रिरे । उक्तं च-   
  
तच्चेदेतच्छुतिपथपरिभ्रष्टतन्त्रैः समानं   
पातृत्वेन प्रसजति तदा सोमपास्ते सुरापाः ॥  
  
इति । शूद्रार्चनादिप्रसङ्गे त्वेवं प्रतिबन्दी श्रीकृष्णमुनिभिरुक्ता-   
  
हविष्कृतो यथा शूद्रे यथा वा बहुयाजिनः ।  
निर्वाहः क्रियते तद्वच्छास्त्रस्यास्यापि नान्यथ ॥  
  
इति । अयमर्थः [ङ्: अस्यार्थः]- यथा हविष्कृदाधावेति शूद्रस्य   
बहुयाजिनोऽगाराच्छूद्रवर्जम् इत्यादिवाक्येषु   
कर्मविशेषाधिकारमुपचारविशेषं वा समालम्ब्य निर्वाहः तद्वदिहापीति ।   
भट्टारकैश्च तन्त्रान्तरेभ्य इदं सार्वत्रिकेण प्रामाण्येन व्यभज्यत्-   
  
तस्मात् साङ्ख्यं सयोगं सपशुपतिमतं कुत्रचित् पञ्चरात्रं  
सर्वत्रैव प्रमाणं तदिदमवगतं पञ्चमादेव वेदात् ॥  
  
चत्वार्ः सिद्धन्ताः   
  
इति । तदेतत् महतो वेदवृक्षस्य मूलभूतो महानयम्   
इत्यद्युक्तानन्तशाखाश्रयऋगादिस्कन्धभिदुरनिगमतरुमूलभागोपबृं  
हणरूपं स्वमूलनिगमभागभेदात् [घ्: भागभेदवदृगादि]   
ऋगादिदेव चर्धावतिष्ठते- आगमसिद्धन्तः मन्त्रसिद्धन्तः   
तन्त्रसिद्धन्तः तन्त्रान्तरसिद्धन्त इति ।  
  
सिद्धन्तानाम् असाङ्कर्यस्थापनम्  
  
चत्वारश्चैते सिद्धन्ता ऋगादिवदेव शाखाभेदैरवान्तरतन्त्रैर्भिद्यन्ते ।   
तत्र यथा ऋगादयो वेदभेदाः तत्तच्छाखाभेदाश्च   
पूर्वपूर्वपरिग्रहानुसारेण व्यवतिष्ठन्ते पुत्रादिभिश्च परिगृह्यन्ते तथा   
[घ्: तथात्र] सिद्धन्तभेदास्तदवान्तरभेदाश्च   
प्रथमपरिग्रहान्सारेण व्यवतिष्ठन्ते । यथा च [ख्: चकारः पुस्तके   
नास्ति] वाचनिकातिरिक्ते वेदान्तरशाखान्तरसूत्रान्तरसङ्करे दोषः तथेह   
सिद्धन्तसङ्करे तन्त्रसङ्करे प्रत्येकतन्त्रान्तः [ख्: प्रतिनियत]   
पातिनियतवैकलिप्कधर्मादिसङ्करे च । असङ्कीर्णा चेयं व्यवस्था   
[प्रमाणान्तरसहकृत क ख ग च झ]   
प्रमाणसहकृतपारम्पर्यपर्यालोचनया व्यवस्थाप्या । इदं च   
गर्भाधानादिदाहान्तसंस्कारान्तरसेवनात् [संस्कारासेवनात् छ ज]   
भागवतानामब्राह्मण्यं पूर्वपक्षिणा प्रसञ्जितं   
परिहरद्भिरभगवद्यामुनमुनिभिरर्थतः समर्थितम्- यदेते [य एते   
क ख ग च छ ज झ्] व।शपरम्परया वाजसनेयशाखामधीयानाः    
कात्यायनादिगृह्योक्तमार्गेण गर्भाधानादिसंस्कारान् कुर्वते । ये पुनः   
सावित्र्यनुवचनप्रभृतित्रयीधर्मत्यागेन [धर्मात्यगेन   
न्यायपरिशुद्धौ पाठः] एकायनश्रुतिविहितानेव चत्वारिंशत्संस्कारान्   
कुर्वते [अनुतिष्ठन्ति क ख ग च] तेऽपि स्वशाखागृह्योक्तमर्थं   
यथावदनुतिष्ठमाना न  शाखान्तरीयकर्माननुष्ठानात् ब्राह्मण्यात्   
प्रच्यवन्ते अन्येषामपि   
परशाखाविहितकर्माननुष्ठाननिमित्ताब्राह्मण्यप्रसङ्गात् । सर्वत्र   
[सर्वे हि ज] हि जातिचरणगोत्राधिकारादिव्यवस्थिता एव समाचारा   
उपलभ्यन्ते । यद्यपि सर्वशाखाप्रत्ययमेकं कर्म, तथापि   
परस्परविलकषणाधिकारिसम्बद्ध धर्मा न द्वचित् समुच्चीयन्ते ।   
विलक्षणाश्च   
त्रयीविहितस्वर्गपुत्रादिविषयोपभोगसाधनैन्द्राग्नेयादिकर्माधिकारिभ्यो   
द्विजेभ्यः   
त्रय्यन्तैकायनश्रुतिविहितविज्ञानाभिगमनोपादानेज्याप्रभृतिभगवत्प्राप्त्य्  
एकोपायकर्माधिकारिणो मुमुक्षवो ब्राह्म्णा इति   
नोभयेषामप्यन्योन्यशाखाविहितकर्माननु।ठानमब्राह्मण्यमापादयति ।   
यथा चैकायनशाखाया अपौरुषेयत्वं तथा काश्मीरागमप्रामाण्य एव   
प्रपञ्चितमिति नेह प्रस्तूयते । प्रकृतानां तु भागवतानां   
सावित्र्यनुवचनादित्रयीधर्मसम्बन्धस्य स्फुटतरमुपलब्धिः न   
तत्त्यगनिमित्तव्रात्यत्वादिसन्देहं सहते इति ।  
  
अत्र विज्ञानशब्देन संवित्सिद्ध्यादिषु स्वयमेव स्थापितं विशिष्टं ज्ञानं   
विविक्षितम् । आह हि-   
  
यथा चोलनृपः सम्राडद्वितीयोऽस्ति भूतले ।  
इति तत्तुल्यनृपतिनिवारणपरं वचः ॥  
  
न तु तत्पुत्रभृत्यकलत्रादिनिवारणम् ।  
तथा सुरासुरनरब्रह्माण्डशतकोटयः ॥  
  
क्लेशकर्मविपाकाद्यैरस्पृष्टस्याखिलेशितुः ।  
ज्ञानादिषाड्गुण्यनिधेरचिन्त्यविभवस्य ताः ॥  
  
विष्णोर्विभूतिमहिमसमुद्रद्रप्सविप्रुषुः [ग्: लवविप्रुषः; क च झ :   
जलविप्रुषः]   
  
इति ।  
  
इमं च वेदभेदं भोजराजबलदेवाचार्यादयश्च विविञ्चते -  
  
यो वेदवृक्षं बहुमूलशाखं नानाफलार्थिद्विजसङ्घसेव्यम् ।  
पूर्श्रवानुश्रवभेदभिन्नमारोपयत्तं[आरोपयन्तं क ख च झ]   
पुरुषं रपद्ये ॥  
  
इत्यादिभिः । एवं च सर्वत्रासम्करः सङ्ग्रहेण प्रदर्शितः श्रीसात्त्वते -  
  
न शास्त्रार्थस्य शास्त्राणां बुद्धिपुर्व उपप्लवः ।  
आचर्तव्य इहाज्ञानात् [इहाज्ञात्वा घ छ] पारम्पर्यक्रमं विना ॥   
  
इति । अस्खलितपारम्पर्यप्रत्यभिज्ञानेषु [स्थानेषु अद्देद् घ ङ्]   
परिदृश्यमानप्रमाणमूलानि आचारपरम्परापरिगृहीतानि च कर्माणि न   
मात्रयापि परित्याज्यानि [परिहाप्यानि क ग घ ङ् च छ ज] न च   
तद्विरुद्धन्युपादेयानीत्युक्तं भवति ।  
  
श्रीपौष्करे च अधिकारिनिरूपणाध्याये प्रतिनियताधिकारिविषयसिद्धान्तानाम्   
त्वाभिप्रायेणैव सिद्धन्तभेदस्तदवान्तरभेदश्च दर्शितः । असाङ्कर्ये   
पौष्करवचनानि यथा-   
  
कर्तव्यत्वेन वै यत्र चातुरात्म्यमुपास्यते ।  
क्रमागतैः स्वसञ्ज्ञाभिर्ब्राह्मणैरागमं तु तत् ॥  
  
विद्धि सिद्धन्तसञ्ज्ञं च तत् पूर्वमथ पौष्कर ।  
नानाव्यूहसमेतं च मूर्तिद्वादशकं हि तत् ॥  
  
तथा मूर्त्यन्तरयुतं प्रादुर्भावगणं हि यत् ।  
प्रादुर्भावान्तरयुतं धृतं हृतप्द्मपूर्वके [तत् पत्मपूर्वके   
ज] ॥   
  
लक्ष्म्यादिशङ्खचक्रा[चक्राख्या घ]ख्यगारुत्म्यसदिगीश्वरैः ।  
सगणैरस्त्रनिष्ठैश्च तद्विद्धि कमलोद्भव ॥  
  
मन्त्रसिद्धान्तसञ्ज्ञं च शास्त्रं सर्वफलप्रदम् ।  
विना मूर्तिचतुष्केण यत्रान्यदुपचर्यते ॥  
  
मन्त्रेण भगवद्रूपं केवलं वाङ्गसंवृतम् ।  
युक्तं श्रियादिकेनैव कान्ताव्यूहेन पौष्कर ॥  
  
भिन्नैराभरणैरस्त्रैरावृतं च सविग्रहैः ।  
तन्त्रसञ्ज्ञं हि तच्छास्त्रं परिज्ञेयं हि चाब्जज ॥  
  
[मूल्यानवृत्ति घ] मुख्यानुवृत्तिभेदेन यत्र सिंहादयस्तु वै ।  
चतुस्त्रिद्व्यादिकेनैव योगेनाभ्यर्थितेन तु ॥  
  
संवृताः परिवारेण स्वेन स्वेनोज्झितास्तु वा ।  
यच्छवत्याराधिताः [आराधितं क ख ग झ] सर्वं विद्धि   
तन्त्रान्तरं तु तत् ॥  
  
एवं नानागमानां च सामान्यं विद्धि सर्वदा ।  
नामद्वयं वा [द्वयं च घ ङ् च छ ज] सिद्धन्तं पञ्चरात्रेति   
पौष्करे ॥  
  
एकैकं बहुभिर्भेदैरामूलादेव संस्थितम् ।  
नानाशयवशेनैव सिद्धद्यैः प्रकटिकृतम् ॥  
  
सङ्क्षिप्तं सप्रप्रञ्चं च तृतीयमुभयात्मकम् ।  
सेतिहासपुराणैस्तु वेदैर्वेदान्तसंयुतैः ॥  
  
ये जन्मकोटिभिः सिद्धस्तेषामन्तेऽत्र संस्थितिः ।  
  
इति । अत्र एकैकस्य सिद्धन्तस्यामुलादेव बहुभिर्भेदैः संस्थितत्ववचनात्   
चतुर्णां सिद्धान्तानां तदवान्तरतन्त्रभेदानां च   
सिद्धान्तरतन्त्रान्तरसङ्करपरिहारेणैव सर्वदावस्थानं सूचितम् ।  
  
चतुर्णामपि सिद्धन्तानां मोक्षप्रदत्वम्  
  
अत्र च [चकारः पुस्तकेषु नास्ति ख ग ज झ]   
सिद्धन्तसञ्ज्ञितानामेषां चतुर्णामै मोक्षप्रदत्वमनन्तरमेवोक्तम् -  
  
तस्मात् [यस्मात् ङ् च] सम्यक् परं ब्रह्म वासुदेवाख्यमव्ययम् ।  
एतस्मात् प्राप्यते शास्त्रात् ज्ञानपूर्वेण कर्मणा ॥  
सिद्धान्तसञ्ज्ञा विप्रास्य सार्धका अत एव हि ।  
  
इति । अत्र सार्थका इति बहुवचनान्तसामानाधिकरण्यात् सिद्धन्तसञ्ज्ञाशब्दोऽपि   
बहुवचनान्तः सन् आगमादिविशेषणयोगेन चतुर्धा   
सञ्ज्ञावस्थानमभिप्रैति । पञ्चरात्रशब्दवत् सिद्धन्तशब्दोऽपि चतुर्णां   
साधारण इति चात्रैव पूर्वमुक्तम् । पाद्म्ने  च सदागमादिसिद्धन्तचतुष्के   
सत्पदप्रदे इति चतुर्णां सत्पदशब्दवाच्यभगवत्पद[भगवत्प्राप्ति-   
ख] प्राप्तिसाधनत्वमुक्तम् । हयग्रीवसंहितायामपि   
कस्यचिन्मोक्षैकान्त्यम् अन्येषामपि फलान्तरेण सह मोक्षप्रदत्वमुक्तम्-  
  
आगमाखं हि सिद्धन्तं सन्मोक्षैकफलप्रदम् ।  
मन्त्रसञ्ज्ञं हि सिद्धन्तं सिद्धिमोक्षप्रदं नृणाम् ॥  
  
तन्त्रसञ्ज्ञं तु [सञ्ज्ञं हि क ख ग ङ् च छ झ] सिद्धन्तं   
चतुर्वर्गफलप्रदम् ।  
तन्त्रान्तरं हि सिद्धन्तं वाञ्छितार्थफलप्रदम् ॥  
  
इति । अत्र वाञ्छितार्थशब्देनाविशेषात् त्रिवर्गवदपवर्गोऽपि सङ्गृह्यते । अत   
एषां चतुर्णामपि परब्रह्मभूतवासुदेवप्रापकत्वात्   
अपवर्गार्थिभिर्मोक्षोपायोपदेशप्रदेशेषु [उपदेश क ख ग झ कोशेषु   
नास्ति] विकल्पोऽविशिष्टफलत्वात् इति न्यायेन   
सदक्षरदहरमधुभूमवैश्वानरशाण्डिल्यनाचिकेतोपकोसलप्रतर्दनसंव्  
अर्गान्तरादित्यानन्दमयविद्यादिष्विव वैकल्पिकः परिग्रह्ः ।   
ब्रह्मस्वरूपनिरूपकधर्मव्यतिरिक्तानां तत्तद्विद्याप्रतिनियतगुणानां यथा   
विधासु परसरमनुपसःआरः तथात्रापीति प्रत्येकं पर्तिनियतानां   
प्रक्रियाणां परस्परासङ्करेण प्रयोगः सिद्धः । यत्र तु मधुविद्यादौ   
वमुपदप्राप्त्यादिपूर्वकब्रह्मप्राप्तिवत् परम्परया   
वासुदेवप्राप्तिरभिधीयते तत्रापि   
तत्तदर्वाचीनपर्वव्यहितपरप्राप्तिकामानामधिकार   
[कामनायामधिकारः घ] इति व्यवस्था । तदभिप्रायेण चोक्तं   
भाष्ये तद्धि वासुदेवाख्यं परं ब्रह्म सम्पूर्णषाड्गुण्यवपुः   
सूक्ष्मव्यूहबिभवभेदभिन्नं यथाधिकारं भक्तैर्ज्ञानपूर्वेण   
कर्मणाभ्यर्चितं सम्यक् प्राप्यते । विभवार्चनात् व्यूहं प्राप्य व्यूहार्चनात्   
परं ब्रह्म वासुदेवाख्यं सूक्ष्मं प्राप्यत् इति वदन्ति इति ।   
अतश्चतुर्णामप्यपवर्गे तात्पर्यम् । फलान्तरसाधनवचनस्यान्यार्थत्वं   
स्वयमेवोक्तम् [उक्तं पौष्करे घ] प्रत्ययार्थं च मोक्षस्य   
सिद्धयः सम्प्रकीर्तिताः इति । एवं चतुर्णामपि मोक्षप्रदत्वे हि [सिद्धे हि   
घ] त्रय्यन्तसारोपबृंहणरूपत्वमपि समञ्जसं भवति ।  
  
सिद्धान्तसङ्करे तन्त्रसङ्करे च पाद्मवचन विचारः  
  
पाद्मे चर्यापादे चतुर्णामेतेषां परस्परविभागः सिद्धान्तसङ्करे   
तन्त्रसङ्करे च दोषः प्रपञ्चितः ।  
  
तच्चतुर्धा स्थितं शास्त्रमृगादिवदनेकधा ।  
एकैकं भित्यते तन्त्रं शाखाभेदेन भूयसा ॥  
  
प्रथमं मन्त्रसिद्धन्तं द्वितीयं चाममाह्वयम् ।  
तृतीयं तन्त्रसिद्धन्तं तुर्यं तन्त्रान्तरं भवेत् ॥  
  
इति । अत्र आगममन्त्रसिद्धान्तयोः पौष्करोक्तक्रमात् व्युत्क्रमेणोपादानं   
सिद्धिमोक्षप्रदमन्त्रसिद्धन्तप्राशस्त्ये तात्पर्यात् । अत्रापि हि आगमसिद्धन्तस्य   
केवलमोक्षप्रदत्वलक्षणोऽतिशयः [अतिशयः क ख ग झ कोशेषु   
नास्ति] कर्मणामपि सन्न्यासः कथ्यते यत्र चागमे इति पर्दर्शित एव । अत्र   
काम्यकर्मणा स्वरूपतः सन्न्यासः स्ववर्णाश्रमादिनियतानां   
[स्ववर्णाश्रनियतानां क ख ग च झ] तु   
भगद्गीताष्टादशाध्यायनिर्णीतप्रकारेण सात्त्विकत्यागः   
स्वशाखागृह्योक्तमर्यादया च सर्वत्र नित्यनैमित्तिकादिपरिग्रहः । अत   
आगमसिद्धान्ते सर्वकर्मस्वरूपत्याग् इति न भर्मितव्यम्   
कर्मविशेषभूयस्त्वात् । अत एव हि तन्निष्ठनधिकृत्योक्तम् -  
  
त्रयोदशविधं कर्म कामादिपरिवर्जितम् ।  
गुणैः सांयमिकैर्युक्तमनुतिष्ठन्ति साधवः ॥  
  
इति । अत्रैवोद्दिष्टक्रमेण चत्वारः सिद्धन्ता यक्ष्यन्ते-  
  
सिद्धन्तानां पाद्मोक्तं लक्षणम्  
  
एकैव मूर्तिराराध्या प्राधान्येनेतराः पुनः ।  
देव्यः श्रियादयश्चापि सम्पूज्याः परिवारवत् ॥  
  
आयुधैः शङ्कचक्राद्यैः श्रीवस्ताद्यैश्च भूषणैः ।  
मूर्तिमद्भिः परिवृता केवला वाम्बुजासन ॥  
  
कथ्यते यत्र तत् प्रोक्त मन्त्रसिद्धन्तमग्रिमम् ।  
वासुदेवादयो व्यूहाश्चत्वारः साधकैरपि ॥  
  
[क्रमागताः घ] क्रमागतैस्तुल्यकक्ष्याः पूज्यास्तु   
[कक्ष्यापूज्यास्तु क ग ङ् झ] प्रभवाप्ये ।  
कर्मणापि सन्न्यासः कथ्यते यत्र चागमे ॥  
  
तन्त्रमागमसिद्धन्तं तदुक्तं कमलासन ।  
नवानामपि मूर्तीनां प्राधान्यं यत्र कथ्यते ॥  
  
मूर्तियो द्वादशाङ्गानि तेषामेव तथापरे ।  
प्रादुर्भावगणाश्चापि मूर्त्यन्तरगणा अपि ॥  
  
प्रादुर्भावान्तरयुताः सदिग्देवैः [सह देवैः ज] सयायुधैः ।  
मूर्तिमद्भिश्च देवीभिर्लक्ष्म्यादिभिरपि स्फुटम् ॥  
  
तत् तन्त्रसिद्धन्ताह्वानं चतुर्थं परमं पुनः ।  
सौम्यसिंहादिभूयिष्ठवक्त्रभेदैश्चतुर्मुख ॥  
  
द्वित्र्यादिमुखभेदा वा मूर्तिरेकैव पूज्यते ।  
संवृता परिवारैः स्वर्विना वा सर्वकामदा ॥  
  
यत्र तन्त्रान्तरं तत् स्याच्चतुर्थं चतुरानन ।  
येन सिद्धन्तमार्गेण कर्षणादिक्रिया कृता ॥  
  
आदौ तेनैव सकला नान्यसिद्धन्तवर्त्मना ।  
तन्त्रान्तरेऽपि कथितमनुक्तं ग्राह्यमेव हि ॥  
  
सिद्धन्तसङ्करस्तस्मात् तन्त्रसङ्कर एव च ।  
दोषाय कल्पते राजराष्ट्रधामक्षयात्मने ॥  
  
सीद्धान्तसङ्करे जाते प्रमादात् तस्य शान्तये ।  
कृत्वा सम्प्रोक्षणं पूर्वं सहस्रकलशाप्लवः ॥  
  
कर्तव्यः स्नपनं कुर्यात् तन्त्रसङ्करसम्भवे ।  
अन्ते महोत्सवं कुर्याद् ध्वजारोहणपूर्वकम् ॥  
  
इति । अत्र पाद्मोक्ततन्त्र[तन्त्र घ कोशे नास्ति]तन्त्रान्तरलक्षणं   
पौष्करोक्ताविरोधेन नेतव्यम् । यदि द्वयोर्ग्रन्थयोरैकार्थ्यं सम्भवति तदा   
न विरोधः । इतरथा तन्त्रतन्त्रान्तरलक्षणं [इतरतन्त्रेषु   
अभ्युपगमसिद्धन्ततन्त्रतन्त्रान्तरलक्षणं क ख ग]   
द्विप्रकारमनुसङ्घेयम् । यथा न्यायविस्तरे   
सर्वतन्त्रप्रतितन्त्राभ्युपगमाधारसिद्धन्तेषु अभ्युपगमसिद्धन्तस्य द्वेधा   
लक्षणमक्षपादाभिप्रेतं वर्णयन्ति-  
  
साधितः परतन्त्रे यः स्वतन्त्रे च समाश्रितः [समाहितः ज] ।  
स ह्यभुपगमो न्याये [नायो क झ] मनसोऽनमतिर्यथा ॥  
  
दद्विशेषपरीक्षा वा सद्भावेऽन्यत्र साधिते ।  
यथान्यत्र मनःसित्थौ [सिद्धं क झ] तस्याक्षत्वपरीक्षणम् ॥  
  
इति । पारमेश्वरोक्तं तन्त्रतन्त्रान्तरलक्षणं तु पौष्करोक्तेन समानमेव   
[पौष्करोक्तसमानमेव घ ज] । तथाहि प्रायश्चित्ताध्याये   
सङ्करादिदोषपरिहारार्थं विभज्यमानेषु सिद्धन्तेषु   
आगममन्त्रसिद्धन्तप्रपञ्चनान्तरमुच्यते -  
  
परव्यूहादिभेदेन विनैकैकेन मूर्तिना ।  
साङ्गेन केवलेनाथ कान्ताव्यूहेन भूषणैः ॥  
  
तथास्त्रैर्विग्रहोपेतैरावर्तं तन्त्रसञ्ज्ञितम् ।  
नृसिंहकपिलक्रोडहंसवातीश्वरादयः ॥  
  
मुख्यादिवृत्तिभेदेन देवला वाङ्गसंयुताः ।  
चक्राद्यस्त्रवरैश्चाथ भूषणैर्मकुटादिभिः ॥  
  
कान्तागणैश्च यक्ष्म्याद्यैः परिवारैः खगादिभिः ।  
पूजिता विधिना यत्र तत् तन्त्रान्तरमीरितम् ॥  
  
इति । तदेव व्यवस्थितेषु सिद्धन्तेषु सङ्करपरिहारः पाद्मे सप्षटः । तस्मिन्नेव   
चाध्याये क्वचित् सिद्धन्ते तदवान्तरतन्त्रभेदे वा दीक्षितस्य सिद्धन्तरोक्तासु   
तन्त्रन्तरोक्तासु च क्रियासु अनधिकार उक्तः -  
  
एकत्र सिद्धन्ते दीक्षितस्य अन्यत्र नाधिकारः  
  
एकत्र दीक्षितस्तन्त्रे सिद्धन्ते वा द्विजोत्तमः ।  
क्रियां न कुर्यादन्यत्र कर्षणादि [कर्पणादींश्चतुर्मुख क ख ग   
च] चतुर्मुख ॥  
  
आचार्यकमथार्त्विज्यं पूजाद्यं मधुविद्विषः ।  
तन्त्रभेदे च सिद्धन्तभेदेऽपि च [हि ग] न युज्यते ॥  
  
इत्युक्त्वा पुनरप्युपर्युपरितन्त्रस्थितानाम् [तन्त्राधिकाराणां क ख ग च   
झ] अधोऽधस्तन्त्राधिकारित्वमुक्तम् [अधिकारित्वं प्रदर्शितम् क ख ग   
ङ् च ज झ]-  
  
उपरितनतन्त्राधिकारिणाम् अधस्तनतन्त्रेषु तत्तन्मार्गेण करणेऽधिकारः  
  
तन्त्रान्तरे तथा तन्त्र-मन्त्र[मन्त्रे ज झ; मन्त्रसिद्धन्त   
ख]सिद्धन्तवर्त्मनि [वर्त्मना क झ] ।  
दीक्षितानां क्रमेणैव ह्युपर्युपरि योगदः ।  
अन्येषामधिकारः स्यात् तत्तत्संस्कारपूर्वकम् ॥  
  
करणागमसिद्धन्तनिष्ठेनान्यैस्त्रिभिः सदा ।  
अर्चनीयमथान्याभां मन्त्रसिद्धन्तिना तथा ॥  
  
पूजनीयमथान्येन तन्त्रसिद्धान्तिनानिशम् ।  
स्वेन तन्त्रान्तरेणैव पूजनीयं स्वके गृहे ॥  
  
इति । अत्राप्युत्कृष्टसिद्धान्तस्थितेनापि [अपि घ कोशे नास्ति]   
अपकृष्टसिद्धन्तस्थानेषु तत्तत्सिद्धन्तप्रकारेणैव पूजनीयत्वमुक्तम्   
उत्कृष्टसिद्धन्तस्थितस्य स्वस्थानेऽपकृष्टसिद्धन्तप्रसङ्गाभावत् । अत एव   
ह्यन्तरमेवमुच्यते [अनन्तरमेवोच्यते क ख ग झ]-  
  
मुख्याधिकारिणः सन्ति यदि गौणाधिकारिणः ।  
स्वतन्त्रेण प्रवेष्टव्याः प्रासादे च स्वतन्त्रके ॥  
  
इति । स्वतन्त्रेण स्वकीयेन प्राक् प्रवृत्तशास्त्रेणेत्यर्थः । विशेषतश्च   
एकायनविधानस्यान्यत्र प्रवेशे प्रत्यवायातिशयश्च[चकारः घ छ ज   
कोशेषु नास्ति] तत्रैवोक्तः-   
  
एकायनविधानस्यान्यत्र प्रवेशे प्रत्यवायह्   
  
तत्सिद्धन्तान्यमार्गेण स्थापितं बिम्बमालये ।  
अज्ञानादथवा मोहादेकायनविधानतः ।  
अर्चयनापदं सर्वामाप्नोतीह परत्र च ॥  
  
इति । एवमेकैकसिद्धन्तस्थितानां सिद्धान्तान्तरक्रियासु   
यथोक्तप्रक्रिययानधिकारे समर्थिते सिद्धन्तान्तरप्रतिष्ठितेषु   
भगवदायलेषु तदन्यसिद्धन्तस्थितानां   
प्रदक्षिणप्रणाममालाकरणदीपारोपणसंआर्जनसेचनोपलेपनालङ्करणरक्  
षणसंवर्धनहविरादिसमर्पणस्तोत्रादीनां साधारणधर्माणामपि   
प्रतिषेधप्रसङ्गमाशङ्क्य [प्रतिषेधमाशङ्क्य क ख ग च]   
परिजहार-  
  
प्रदक्षिणप्रणामादि राधान्तेऽन्यत्र केवलम् ।  
हिवितं नार्चनं कुर्याद्राजराष्टभयावहम् ॥  
  
इति ।  
  
[तत्रिव छ ज] तत्रिकोनविंशेऽध्याये सिद्धन्तसङ्करे प्रत्यवायं   
विस्तरेण प्रतिपाद्य   
असङ्कीर्णसिद्धन्तधर्माणामेवाधिकारिणामन्होन्यसम्बन्धा[आदि घ   
कोशे नास्ति]दियोग्यत्वम् इतरेषां तु बाह्यानमिव वर्जनीयत्वमपि   
प्रतिपादितम्-  
  
सिद्धान्तानां चतुर्णां तु साङ्कर्य व्यसनावहम् ।  
सिद्धान्तेषु चतुर्ष्वेकं पूर्वैर्नृभिरनुष्ठितम् ॥  
  
त्यक्त्वा समाश्रयेदन्यं नरो भवति किल्बिषी ।  
तस्माज्जन्मप्र।भृकराधान्तनियतो भवेत् ॥  
  
अन्यथा कुलमात्मानं सर्वं नाशयति स्वयम् ।  
मन्त्रमण्डकुण्डादिक्रियामुद्रोपचारकैः ॥  
  
योगं नयति यो मोहात् स्वसिद्धन्तोक्तवर्त्मनि [वर्त्मना घ] ।  
सोऽपि स्वकुलजान् सर्वान्[धर्मान् क ख झ] परमात्मानमब्जज   
[परम् आत्मानमिति पदछेदः (टिप्पणी) ॥  
  
नयेन्निरयमत्युग्रं पुरुषान् पुरुषाधमः ।  
निष्फला च क्रिया तस्य प्रत्युतानर्थकारिणी [कारणम् घ ज] ॥  
  
अकर्मणोऽस्य तत्कोपो [कुप्येच्च देवस्तत्कोपो घ] राजराष्ट्रभयावहः ।  
कर्ता कारयिता चोभौ [चैव क ख ग झ] सान्वयं विनशिष्यतः ॥  
  
न सन्निधानं च हरेर्धाम्नि हानिश्च सम्पदाम् ।  
राधान्तसङ्करः कार्यो नान्यसिद्धन्तकर्मणा ॥  
  
मन्त्रसिद्धन्तमुख्येषु चतुर्ष्वपि यथापुरम् ।  
अनुतिष्ठन्ति ये कर्म समाराधनमच्युते ।  
असङ्करेण तेऽन्योन्यं [सम्बद्ध हि  क ख च ज झ] सम्बन्धार्हा   
नरोत्तमाः ॥  
  
इति । असङ्करेणानुतिष्ठन्तीत्यन्वः ।  
  
सिद्धन्तसङ्करे दोषप्रपञ्चनम्  
  
तत्रैव जीर्णोधाराध्यते-   
  
या मूर्तियेन तन्त्रेण यादृशेनाधिकारिणा ।  
प्रथमे कल्पने सैव द्वितीये कल्पने भवेत् ॥  
  
मूर्तिस्तदेव तन्त्रं च स एव स्थापकः पुनः ।  
तन्त्राधिकारिमूर्तीनां व्यत्यये कल्पिते सति ।  
नृणां नरपतेश्चापि रष्ट्रस्य च भवेत् क्षयह् ॥  
  
इति । तस्मिन्नेवोत्तरत्र प्रायश्चित्ताद्याये -   
  
जनने मरणे चैव श्वसृगालखरादिभिः ।  
स्पृष्टे च बिम्बे तन्त्राणां सङ्करे समुपस्थिते ।  
एवमादिषु चान्येषु सम्प्रोक्षणविधिर्भवेत् ॥   
  
इति । नरादीयेऽपि -  
  
व्यत्यये परिवाराणां भोगादीनां च गौतम् ।  
पूर्ववत् स्नपनं कृत्वा शान्तिहोमं स्माचरेत् ॥  
  
इति । अत्रादिशब्देन सिद्धन्तव्यत्ययतन्त्रव्यत्ययादिसङ्ग्रः   
अपेक्षितत्वादविशेषाच्च । अत एव ह्यत्रैवोक्तम् -  
  
तन्त्रेणैकेन कर्तव्यं कर्षणादिषु नारद ।  
य्स्तन्त्रेण समारब्धं तत्तन्त्रणैव कारयेत् ॥  
  
[अनुक्ताश्च क ख ग] अनुक्तांश्चान्यतन्तेषु निरीक्ष्यात्र नियोजयेत्   
[निरीक्ष्यान्यत्र योजयेत् क ख च झ] ।  
विशेषांश्च [विशेषाच्च क ख ङ्] मुनिश्रेष्ठ त्वन्यथा   
राष्ट्रनाशकृत् ॥  
  
इति । पारमेश्वरे च प्रतिष्ठाध्याये -  
  
विशेषेण स्वयंव्यक्ते दिव्ये सैद्धेऽपि वार्षके [सिद्धेऽपि चार्षके क ख ग च   
छ ज झ] ।  
स्थाने तु कर्मबिम्बानां व्यत्ययं न समाचरेत् ।  
द्वाराङ्गावृतिदेवानां पूजाया भवनस्य [हवनस्य घ ङ्] च ॥  
  
इत्यारभ्य  
  
न लक्षणान्तरं कुर्यान्न प्रमाणान्तरं तथा ।  
न तु द्रव्यान्तरं चैव न च कुर्यात् क्रियान्तरम् ॥  
  
मन्त्रान्तरं [तन्त्रान्तरं क ख ग ङ्] न कुर्वीत सर्वं   
कुर्याद्यथापुरम् ।  
पुर्याच्चेदेवमादीनां विपर्यासं महामते ।  
राज्ञो राष्ट्रस्य नाशः स्यात् स्र्वस्यापि स्वसन्ततेः ॥  
  
इति । तत्रैव-  
  
भोगानां च विपर्यासं मन्त्राणां च विपर्यायम् [महामते घ छ   
ज] ।  
द्यानानां चैव मुद्राणां देवतानां तथैव च ।  
अन्येषामेवमादीनां [चैवमादीनां क ख ग च झ] व्यत्यासं न   
समाचरेत् ॥  
  
इति । तथोत्तरत्र प्रायश्चित्तद्याये -  
  
प्रासादश्च तथा बिम्बो येन शास्त्रेण निर्मितौ ।  
प्रतिष्ठाप्य च तेनैव नित्यादौ पूजयेद्धरिम् ॥  
  
योऽर्चयेदन्यमार्गेण तथा चार्चापकस्तु यः ।  
तावुभौ कलुषात्मानौ राज्ञओ राष्ट्रष्य वै गुरोः ॥  
  
कुलं च व्याधितं चैव विप्लवं दुःखमञ्जसा ।  
वित्तहानिं विशेषेण कुर्यातामालयस्य च ॥  
  
[न कार्यं घ छ] न कुर्यात् तन्त्रसाङ्कर्यं पञ्चरात्रपरायणः   
[परायणैः घ छ] ।  
पुनः प्रतिष्ठा कर्तव्या कृतश्चेत् तन्त्रसङ्करः ॥  
  
इति । तत्रैव सिद्धन्तभेदं [तत्रिव च सिद्धन्तभेदान् छ ज] विस्तरेण   
प्रतिपाद्यानन्तरमुच्यते-  
  
शास्त्रमन्त्रक्रियादीनां मूर्तीनां भवनस्य च ।  
देशिकस्याभिजातस्य यथापूर्वं परिग्रहः ॥  
  
तथैव यावत्कालं तु नाचर्तव्यं तदन्यथा ।  
विपरीते ते कृते चात्र राजराष्ट्राद्यनर्थकृत् ॥  
  
ततः समाचरेद्यत्नात् प्रतिष्ठां प्राक्प्रकारतः ।  
ततः सिद्धन्तसाङ्कर्यं नाचर्तव्यं कृतात्मभिः ॥  
  
यद्यदिष्टतमं लोके पूर्वसिद्धविरोधि तत् ।  
प्रतिग्राह्यमथान्योन्यं विरुद्धं सन्त्यजेद्बुधः ॥  
  
इति । एवं कालोत्तरे चतुर्विधपूजानिर्णयाध्याये-  
  
वैदिकैस्तान्त्रिकैर्वापि श्रोतैर्वापि द्विजोत्तम [श्रौतैर्वा द्विजसत्तमः   
ज] ।  
स्वयंव्यक्ते तु भवने मिश्रैर्वा देवमर्चयेत् ॥  
  
ऋष्यादिपूजिते स्थाने पारम्पर्यक्रमं विना ।  
विशेषं नाचरेत् किञ्चिद्राजराष्ट्रसमृद्धये ॥  
  
इति । अस्मिन्नेवोत्तरत्र प्रायश्चित्तध्यायेऽप्येतावेव "लोकौ पठितौ । तत्रैव-  
  
यद्विम्बं येन शास्त्रेण समारब्धं पुरा द्विज ।  
प्रासदो[प्रासादं च छ ज] वा ततस्तेन शास्त्रेणैव समर्चयेत्   
[तदर्चयेत् घ छ ज] ॥  
  
तच्छास्त्रमन्तरेणैव यो यजेदन्यवर्त्मना ।  
राज्ञो राष्त्रस्य कर्तुश्च [विनाशं] स नाशं कर्तुमिच्छति ॥  
  
न कदाचिदपि प्राज्ञः प्रकुर्याच्छास्त्रसङ्करम् ।  
शास्त्रसङ्करदोषेण महान् दोषो भवेद्धुवम् ॥  
  
इति । यद्यपि वैखानसपञ्चरात्रसङ्करपरिहारस्यप्यत्रैव शास्त्रे प्रतिपादनात्   
तत्परिहारार्थमिदं वचनमिति वक्तुं शक्यम् तथापि येन शास्त्रेण इति   
सामान्य वचनात् सर्वविषयमेव । यत् तत्रोक्तम् -  
  
महोत्सवेषु सर्वेषु देशकालानुसारतह् [देशिकेन्द्रानुसारतः क ख ग च   
छ ज झ] ।  
विशेषं नाचरेत् किञ्चिद्राजराष्ट्रसमृद्धये ॥  
  
इति निगम्यते [चोच्यते क ख ग ङ् झ] ।  
  
एवं पञ्चरात्राखैकशास्त्रावान्तरसङ्करस्यात्यन्तगर्हितत्वे   
वैखानसपञ्चरात्रसम्करः कैमुत्यनिषिद्धः [कैमुतिकन्ययसिद्धः क   
ख ग "अ झ] । परस्परं च द्वयोरपि स्पष्टं प्रतिषिध्यते । पञ्चरात्रस्य   
तु वैखानसैरपि द्वचित् द्वचिदुपजीव्यत्वमस्ति । तथाहि -  
  
वैखानसेन पाञ्चरात्रस्य सङ्करे दोषः । पाञ्चरात्रं तु सर्वोपजीव्यम्  
  
ब्राह्मणे क्षत्रियैर्वैश्यैः शूद्रैश्च कृतलक्षणैः ।  
अर्चनीयश्च सेव्यश्च नित्ययुक्तैः स्वर्कर्मसु ।  
सात्वातं विधिमास्थाय गीतः सङ्कर्षणेन यः ॥  
  
इत्यादिभिरविशेषेण ब्राह्माणादीनां [श्रीमत्पञ्चरात्र घ छ ज]   
श्रीपाञ्चरात्रोक्तमार्गेण भगवदर्चनादिकं कर्तव्यमिति   
महाभारतादिष्वभिधीयते । न हि द्वचिदपि सूत्रविशेषादिनियमः कृतः ।   
प्रत्युत [सर्व क ख ग कोशेषु नास्ति] सर्वसूत्रनिष्ठानां   
तदन्वयस्तस्मिन्नेव शास्त्रे प्रतिपाद्यते -  
  
निषेकादींश्च संस्कारान् स्वसूत्रोक्तान समाचरेत् ।  
पञ्चरात्रोदितान् वापि ये स्वयंश्यैरनुष्ठिताः ॥  
  
इति । न च बोधायनविखनःशौनकाद्युक्तेषु भगवत्प्रतिष्ठार्चनादिषु सत्सु   
किमन्येनेति वाच्यम् तदुक्तिरहितसूत्रनिष्ठानामन्यापेक्षयां   
साधारणशास्त्रपरिग्रहोपपत्तेः । [न क्वचित् पूर्णोपदेशः सम्भवतीति   
तच्छक्तस्य पूर्णोपादानं क ख ग ङ् च झ] न च द्वचित् पूर्णोपदेशे   
सम्भवति तच्छक्तस्यापूर्णमुपादातुं युक्तम् । अत एव हौत्रं   
होतृशाखोक्तमध्वर्यवोऽपि परिगृह्णन्ति । अतो येषु सूत्रेषु   
भगवदर्चनादिकं प्रत्यपादि तन्निष्ठानामपि भगवच्छास्त्रोक्तप्रक्रियया   
समाराधनादिकं प्रशस्ततमम् । तथा च शिष्टैरनुष्ठीयते ।  
  
ननु च वैखानससूत्रानुसारिषु [काश्यपीय घ ज]   
काश्यपमरीचिभार्वगात्रेयेषु शास्त्रेषु तदनुबन्धिषु चाधिकारग्रन्थेषु   
सङ्ग्रहविस्तरूपेषु भगवत्प्रतिष्ठार्चनादिकं पूर्णमुपदिशत्सु किं   
पञ्चरात्रेण? मैवम् तत्सूत्रनिष्ठान् प्रत्येव तत्प्रक्रियोपदेशात् । तर्हि   
तन्निष्ठानां पञ्चरात्रप्रक्रियाया अनुपादेयत्वे तस्याः   
सर्वसूत्रनिष्ठसाधारण्यं भज्येतेति चेत् तन्न उक्तोत्तरत्वात् [दत्तोत्तरत्वात्   
क "अ च ज झ] । काश्यपीयादीन्यपि हि [हि क ख घ च झ कोशेषु   
नास्ति] शास्त्राणि काञ्चित् प्रक्रियामुपदिशन्ति तेषु तेष्वर्थेषु   
शास्त्रान्तरोपजीवीन्येव एवं पञ्चरात्रोक्तमपि क्वचित् द्वचिदुपजीवन्ति । यथोक्तं   
बृगुप्रोक्तक्रियाधिकारे-   
  
गुरूपदेशसंसिद्द्यैः कल्पमन्त्रैरथापि वा ।  
आसनाद्युपचारैष्तु पूजयेदिति केचन ॥  
  
इति । अत्र कल्पमन्त्रशब्देन भगवच्छास्त्रोक्तमन्त्राणामेव ग्रहणम् । अत एव   
हि अथीतवेदान् वैखानसान् प्रति गुरूपदेशसंसिद्धैः इति विशेष्यते । न च   
तत्तन्मन्त्रकल्पाः पञ्चरात्रतन्त्रेभ्यः पृथग्भूताः । चतुर्धा व्यूधे हि   
तस्मिन् शास्त्रे प्रत्येकं च संहिताभेदभेदिनि सर्वेऽपि   
भगवन्मन्त्रकल्पास्तदङ्गमन्त्रकल्पाश्च यथायथं समाविशन्ति । अत एव   
हि तांस्तान् भगवन्मन्त्रकल्पान् आर्षपञ्चरात्रमित्यभियुक्ता व्यवहरन्ति   
[वर्णयन्ति क ख ग अ ज झ] । तन्निष्ठांश्च कल्पभागवतशब्देन   
व्यपदिशन्ति । एवं भार्गवादिष्वपि   
  
वैखानसेन सूत्रेण निषेकादिक्रियान्वितान् ।  
विप्रान् वेदविदः शुद्धान् मन्त्रकल्पविचक्षणान् ॥  
  
इत्यादिषु मन्त्रकल्पवेदनोक्तिस्तत्र तत्रापेक्षितग्रहणार्था । तथा भार्गवे   
क्रियाधिकारे सारस्वतप्रतिष्ठादिकं प्रक्रम्योच्यते- अनेन विधिना स्थाप्य   
कल्पमन्त्रेण पूजयेत् इति । न चात्र कल्पमन्त्रस्वरूपतदङ्गादिकमुपदिष्टम् ।   
अतः कल्पोक्तप्रक्रियैवात्रानुसरणीया । एवं तत्र सुदर्शनरूपस्य भगवतः   
प्रतिष्ठार्चनादौ पर्क्रान्ते फलभेदापेक्षया प्रक्रियान्तरमुपक्षिप्यते -  
  
एतद्वैदिकमुद्दिष्टं भुक्तिमुक्तिफलप्रदम् ।  
देवलं भुक्तिकमाश्चेत् स्मरेन्मन्त्रं षडक्षरम् ॥  
  
इति । न चात्र षडक्षरमन्त्रप्रक्रियायाः प्रपञ्चनम् । ततश्च   
वासिष्ठगार्ग्यविहगेन्द्राहिर्बुध्न्यादिसंहितोक्तप्रक्रियैव शरणम् । एवं   
द्विभुजप्रभृतिषोडशभुजपर्यन्तरूपोपदेशेऽपि अनुक्तमप्य[अपि घ   
कोशे नास्ति]पेक्षितमन्यतो ग्राह्यम् । अत एव हि कृष्णरूपाण्यनन्तानि   
इत्यादिभिः कृष्णनरसिंहादिरूपाणामसङ्ख्येयत्वेन वक्तुमशक्यतया   
विरम्यते । तेषु च [देषुचित् क ख ग] कानिनिच्छास्त्रान्तरोक्तानि   
सङ्ग्राह्याण्येव । अत इदं वेदान्तेषु यथासारं सङ्गृह्य भगवान् हरिः   
इत्युक्तप्रक्रियया सर्ववेदान्तसारोद्धारेण सर्वजनहितैषिण । भगवता   
स्वयमेव प्रणीतं श्रीमत्यञ्चरात्रशास्त्रं सर्वसूत्रनिष्ठानामुपजीव्यमिति   
सिद्धम् ।  
  
यत्तु श्रीवैखानसे -  
  
वखानसपाञ्छरात्रयोः परस्परनिन्दावचनानां प्रक्षिप्तत्वपक्षः  
  
आग्नेयं पञ्चरात्रं तु दीक्षायुक्तं च तान्त्रिकम् ।  
अवैदिकत्वात् तत्तन्त्रं त्यक्त्वा वैखानसेन तु ।  
सौम्येन वैदिकेनैव देवदेवं समर्चयेत् ॥  
  
इत्यादि यच्चोक्तं श्रीपाञ्चरात्रे तन्त्रसारसमुच्चये- अश्रीकरमसौम्यं च   
वैखानसमसात्त्विकम् [अतात्त्विकम् क ख ग झ] इत्यारभ्य तद्विधानं   
परित्यज्य पञ्चरात्रेण पूजयेत् इत्यादि यानि च   
पाद्मपारमेश्वरादि।वतिवादवचनानि तानि नूनम् इक्षुभक्षणचिकीर्षुभिः   
[इक्षुभक्षकर्तृचिकीर्षुभिः क ख ग घ] प्रक्षिप्तानि   
परस्परस्थानाक्रमणलोलुपैर्वटुभिर्वा [पटुभिर्वा ज]   
पूजकाधमैर्निवेशितानि ।  
  
अविरोधोपयोगाभ्यामुभयोरपि शास्त्रयोः ।  
मध्यस्थैर्हि कृतं धर्मविद्यास्थाननिवेशनम् [निवेशनम् । इति क ख   
ग च] ॥  
  
अन्यथा पर्सिद्धप्रामाण्योः [प्रसिद्धप्रामाण्ययोः ख ग कोशयोः   
नास्ति] परिग्रहप्राचुर्यवतोः प्रसिद्धतरेषु   
श्रीरङ्गश्रीमद्वेङ्कटाद्रिश्रीहस्तिशैलवृषभगिरिप्रभृतिषु   
पारम्पर्येण प्रवृत्तयोः   
वासादिनिबद्धश्रीवैष्णवधर्मशास्त्रकाण्डादिषु   
[धर्मशास्त्रकर्मकाण्डादिषु ज]  
  
भगवानुवाच-  
  
शृणु पाण्डव तत्सर्वमर्चनाक्रममात्मनः ।  
स्थण्डिले पद्मकं कृत्वा चाष्टपत्रं सकर्णिकम् ॥  
  
अष्टाक्षरविधानेनाइपथवा द्वादशाक्षरैः ।  
वैदिकैरथवा मन्त्रैर्मम सूक्तेन वा पुनः ॥  
  
स्थापितं मां ततस्तस्मिन्नर्चयित्वा विचक्षणः ।  
पुरुषं तु ततः सत्यमच्युतं च युधिष्ठिर ॥  
  
अनिरुद्धं च मां प्राहुर्वैखानसविदो जनाः ।  
अन्ये त्वैवं विजानन्ति मां राजन् पाञ्चरात्रिकाः ॥  
  
वासुदेवं च राजेन्द्र सङ्कर्षणमथापि वा ।  
प्रद्युम्नं चानिरुद्धं च चतुर्मूर्तिं प्रचक्षते ॥  
  
एता अन्याश्च राजेन्द्र सञ्ज्ञाभेदेन मूर्तयः ।  
विद्ध्यनर्थान्तरा एव मामेवं चार्चयेद्बुधः ॥  
  
इत्यादिभिः वैष्णैवशास्त्रभेदत्वेन समप्रिपठितयोर्वेदाविरुद्धयोः   
भगवद्यामुनमुनिवासुदेवस्वामिप्रभृतिभिः   
स्थापितप्रामाण्ययोरविशेषवैष्णवसमयपरिग्रयोः [श्रीपञ्चरात्र क   
च] श्रीमत्पञ्चरात्रवैखानसशास्त्रयोः द्वयोरप्यप्रामाण्यप्रसङ्गात् ।  
  
प्रस्परनिन्दावचनानि स्वशास्त्रप्रशंसापराणि  
  
अथैतानि परस्परापकर्षवचनानि   
असङ्कीर्णबहुकोशपाठावलोकनादाप्तभाषितानीति मन्येहहि तथापि प्रातः   
प्रातरनृतं ते वदन्ति पुरोदयाज्जुह्वति येऽग्निहोत्रं इत्यादिषु   
उदितहोमप्र[प्रशंसार्थम् क च]शंसार्थानुदितहोमनिन्दावत्   
[निन्दादिवत् क च]   
प्रक्रान्तशास्त्रप्राशस्त्यप्रतिपादनपरत्वेन[प्राशस्त्यमात्रपरत्वेन घ   
छ ज] नेतव्यानि । न हि निन्दा निन्द्यं निन्दितुं प्रवर्तते अपि तु निन्द्यादितरत्   
प्रशंसितुम् इति न्यायविदः ।  
  
एवमेव साङ्गेषु वेदेषु निष्ठामलभमानः शाण्डिल्यः   
पञ्चरात्रशास्त्रमधीतवान् इत्यादौ वेदनिन्दाप्रसङ्गेन   
वेदविरोधमाशङ्वय स्वशास्त्रप्रशंसादिपरत्वेन पर्यहारि भाष्यकारैः   
न्यदर्शि च ऋग्वेदं भगवोऽध्येमि इत्यारम्ह्य सऽह्ॐ भगवो   
मन्त्रविदेवास्मि नात्मवित् इति भूमविद्योपक्रमगतस्य   
तदितरसमस्तवेदाध्ययनादात्मवेदनालाभवचनस्य   
भूमविद्याप्रशंसामात्रे तात्पर्यम् । अपि च-   
  
चत्वार एकतो वेदा भारतं चैकमेकतः ।  
समागतैः सुरर्षिभिस्तुलामारोपितं पुरा ॥  
  
महत्त्वे च गुरुत्वे च ध्रियामाणे ततोऽधिकम् [यतोऽधिकम् घ ङ् छ ज]   
।  
महत्त्वाच्च गुरुत्वाच्च महाबारतमीरितम् [उच्यते घ] ॥  
  
इत्यादिवचनानि वेदेभ्योऽपि महाभारतस्याधिकं ब्रुवाणानि   
वेधार्थोपबृंहणरूपातिशयशालिमहाभारतप्रशंसार्थानिः न   
पुनर्वेदानामपकर्षगन्धमभिदधते । किञ्च बह्वृचाम्नाये ऋग्याथा   
कुम्ब्या तन्मितं यजुर्निगदो वृथा वाक्तदमितं सामाधो यः कश्च गेष्णः   
इति यजुरादिनिन्दा र्।ग्वेदस्तुत्यर्थैव । एवमिहापि श्रीवैखानसपञ्चरात्रयोः   
परस्परापकर्षवचनानामाप्तत्वेऽपि स्वाभिमतस्तुल्यर्थतयैव निर्वोध्व्य्म्   
अन्यथा सर्वोपप्लवप्रसङ्गात् अविस्रग्भणीयवचनानां   
यथाश्रुतस्वीकारेऽतिप्रसङ्गाच्च ।  
  
एवमेव [एवमिव ङ् छ] हि शैवागमे कारणतन्त्रे जल्प्यते   
[कथ्य्ते क ख ग च] -  
  
शैवगमकारणतन्त्र वचनानामपि स्वशास्त्रप्रशंसापरत्वम्  
  
शैवः सर्वाधिकारी स्यात् स्वकीये च परत्र च ।  
शैवाः सर्वं प्रकुर्वन्ति ये गृहस्था द्विजोत्तमाः ॥  
  
यामले मातृनमन्त्रे च कापाले पञ्चरात्रके ।  
बौद्धे वाप्यार्हते चैव लागुडे वैदिकेऽपि च ॥  
  
अन्येष्वपि च मार्गेषु तत्तच्छास्त्रानुसारतः ।  
शैवाः सर्वं प्रकुर्वन्ति तल्लिङ्गस्थापनादिकम् ॥  
  
मुख्यत्वादिह शैवस्य मुख्यमाहात्म्यतोऽपि च ।  
अधिकारोऽस्ति सर्वत्र नान्येषां शिवदर्शने ॥  
  
इति । ननु पाशुपताधिकरणे पत्युरसामञ्जस्यात् इति पशुपतिपरणीतानां   
शैवादीनां सर्वेषां तन्त्राणामप्रामाण्यसमर्थनात् एतस्मिन्नपि वचने   
[जैनालयं क ख ग च] जिनालयं प्रविष्टसु सवासा जयमाविशेत्   
इत्यादिभिर्दर्शनस्पर्शनाद्ययोग्यविषय[विषयं क ख ग कोशेषु   
नास्ति]जैनयामलबौद्धदिबाह्यमततन्त्रैः [बौद्धबाह्यादितन्त्रैः क   
ख ग च] सह वैदिकस्य समभिव्याहारात् वैदिकानर्हेषु बाह्येषु च   
शैवस्याधिकारोक्तेः   
  
शैवान् पाशुपतान् स्पृट्वा योकायतिकनास्तिकान् ।  
विकर्मस्थान् द्विजान् शूद्रान् सवासा जयमाविशेत् ॥  
  
इति विज्ञानेश्वरसङ्गृहीतधर्मशास्त्रवचनेन स्पर्शादिषु परिहरणीयत्वेन   
प्रसिद्धस्य शैवस्य वैदिकदेवताप्रतिष्ठादिषु मुख्याधिकारित्वजल्पनात्   
[कल्पनात् क ख ग च] लोके च शैवेः क्वचिदपि [शैवे कदाचिदपि क   
ख ग झ] भगवत्प्रतिष्ठाद्यनुमत्यभावात् तत्स्पर्शादि।वपि   
  
स्थापिते पञ्चरात्रेण देवे [देवैः क ख ग च ज झ] षड्भिः   
शिवाध्वभिः [शिवादिभिः क च; शिवार्थिभिः ख ग झ] ।  
प्रतिष्ठादौ कृते मोहाद् दोषः सर्वक्षयात्मकः ॥  
  
शान्तिश्च तस्य भूयोऽपि पञ्चरात्रोक्तवर्त्मना ।  
प्रतिष्ठाप्य सहस्रेण कलशैः स्नापनं हरेः ।  
महोत्सवश्च कर्तव्यो ध्वजारोहणपूर्वकम् ॥  
  
इति पाद्मादिप्रतिपादितप्रायश्चित्तविशेषानुष्ठानदर्शनाच्च   
शैवस्तुतिवचनस्यास्य  
  
त्वं हि रुद्र महाबाहो मोहशास्त्राणि कारय ।  
दर्शयित्वाल्पमायासं फऌअं शीघ्रं प्रदर्शय ॥  
  
इत्यादिप्रकारेणाप्रामाण्यमनीश्वरप्रक्षिप्तत्वमतिवादरूपतया   
स्वीयतन्त्राधिकारिशैवस्तुतिमात्ररूपत्वं वा कल्पनीयमिति चेत् हन्त तर्हि   
अनयोरपि श्रिवैष्णवमार्गभेदयोरन्यतरस्येतरत्र [इतरतन्त्रप्रविष्टैः क   
च झ; इतरतन्त्रविशिष्टैः छ ज] शिष्टैरप्रवेशनात्   
परस्परसङ्करप्रसङ्गे च तत्तत्तन्त्रोक्तप्रायश्चित्तनुष्ठानदर्शनाच्च   
परस्परापकर्षपरस्परमर्यादाप्रवेशनवचनानि प्रक्षिप्तत्वादप्रमाणानि   
अतिवादरूपतया स्वतन्त्रस्तुतिपराणीति वा [वा क ख ग झ कोशेषु नास्ति]   
निर्वाह्यत्वात् परम्परागतमर्यादापरित्यागेन   
[प्रस्परप्रवेशोऽनर्थमर्थ इति घ] परस्परप्रवेशो न क्षम इति   
मध्यस्थदृष्ट्या सम्पश्यध्वम् । तत्र पक्षे पतन्तस्तु पतन्त्येव   
परमधर्ममर्यादोपप्लवात् । अतो वैखानसपञ्चरात्रयोः   
पञ्चरात्रावान्तरभेदचतुष्कस्य तत्तदवान्तरतन्त्रभेदानां च   
परस्परमसङ्करेणैव सर्वदा स्थितिरिति सिद्धम् ।  
  
अपकृष्टसिद्धन्तत्यागेनापि उत्कृष्टसिद्धन्तप्रवेशकवचनानां   
प्रक्षिप्तत्वपक्षः  
  
तत्रेदं तु किञ्चिद्विमर्शनीयम् । यत् [यत्तत् क ख ग]   
पारमेश्वरकलोत्तरयोः प्रमाणभूतानामेव [भगवच्चास्त्र क ख ग   
कोशेषु नास्ति] भगवच्चास्त्रसिद्धन्तानामाकारान्तरेणोत्कर्षापकर्षयोगात्   
प्राक्प्रवृत्तपकृष्टसिद्धान्तपरित्यागेनापि उत्कृष्टसिद्धान्तप्रवेशनं   
न दोषाय प्रत्युत गुणायैव उत्कृष्टतन्त्रपरित्यागेन निकृष्टतन्त्रप्रवेशने   
समानतन्त्रसङ्करे च दोष इत्युक्तम्- इदमपि दत्तोत्तरप्रायम् । तथाहि-  
  
श्रीसात्त्वते द्वाविंशे परिच्छेदे [समाधिपुत्रकसाधक घ;   
समयपुत्रिवासाधन् ग; समयपुत्रकसाधक क ख च झ]   
समयिपत्रकसाधकलक्षणोक्त्यनन्तरम् आचार्यलक्षणे साङ्कर्यमागमानां   
च वेत्ति वाक्यवशात्तु यः इत्युक्त्वा   
शास्त्रसङ्करशोधनार्थमनन्तरमुच्यते-  
  
तत्र वै त्रिविधं वाक्यं दिव्यं च मुनिभाषितम् ।  
पौरुषं चारविन्दाक्ष तद्भेदमवधारय ॥  
  
यदर्थाध्यसन्दिग्धं [स्वल्पं क ख ग] स्वच्छमल्पाक्षरं   
स्थिरम् [स्मृतम् क च; स्थितम् ख ग] ।  
तत् पारमेश्वरं वाक्यमाज्ञासिद्धं हि मोक्षदम् ॥  
  
प्रशंसकं वै सिद्धीनां सम्प्रवर्तकमष्यथ ।  
सर्वेषां रञ्जकं [गूढं क ख ग घ ङ् च छ झ]   
गूढनिश्चयीकरणक्षरम् ॥  
  
मुनिवाक्यं च तद्विद्धि चतुर्वर्गफलप्रदम् ।  
अनर्थकमसम्बद्धमल्पार्थं शब्दडम्बरम् ॥  
  
अनिर्वाहकमाअद्योक्तेर्वाक्यं तत् पौरुषं स्मृतम् ।  
हेयं चानर्थसिद्धिनामाकरं नरकावहम् ॥  
  
प्रसिद्धार्थानुवादं यत् सङ्गतार्थं विलक्षणं ।  
अपि चेत् पौरुषं वाक्यं ग्राह्यं तन्मुनिवाक्यवत् ॥  
  
इति । अत्र अनिर्वाहकमाद्योक्तेः इति दिव्यमुनिभाषितयोः विरुद्धार्थत्वमुच्यते ।   
असम्बद्धमिति पूर्वपरविरुद्धत्वम् । तदिदमुभयमपि   
निदृष्टसंहितत्यातेन उत्कृष्टसंहितापरिग्रहवचने   
श्रीसात्त्वतपौष्करनारदीयपाद्मादिविरोधात् सामान्य्नेन   
सर्वसङ्करनिषेधपरस्वपूर्वापरग्रण्थविरोधमवधारयन्तो   
धृष्टबुद्धयः कतिचन   
तन्त्रतन्त्रान्तरमर्यादाप्रवृत्तस्थानाक्रमणलुब्धागममन्त्रसिद्धन्तभिम्  
आनिपुरुषकृतप्रक्षेपोऽयमिति मन्यन्ते ।  
  
उत्कृष्टैद्धन्तस्वीकारवचनानां मन्त्रसिद्धन्तस्तुतिपरत्वपक्षः   
  
अन्ये तु प्रागुक्तन्यायेन मन्त्रसिद्धन्तादिस्तुतिपरतामातिष्ठन्ते । न खल्वेतावता   
कालेन कल्पारम्भकृतयुगात् प्रभृति सन्तन्यमानेषु   
सात्त्वतशास्त्रसंहितास्रोतोभेदेषु अपकृष्टसंहितां   
परित्यज्योत्कृष्टसंहितां कश्चित् परिजग्राहेति महाभारते   
श्रीमद्वराहपुराणादिषु वा परःशतेषु पञ्चरात्रप्रस्तावेषु महर्षयः   
सूचयन्ति । न चार्वाचीनैरप्यार्चायैरितः पूर्वं तथा कृतमिति   
सम्प्रदायविदः शिष्टा विदामासुः । अतः शिष्टानुष्ठानबलादेव   
स्तुतिपरत्वमध्यवस्यामः । यदि चैवं शास्त्रार्थः स्यात् एतावता कालेन   
तन्त्रतन्त्रान्तरस्थानानि सर्वाणि मन्त्रसिद्धन्तादिना व्याप्यरन् । इतः   
पूर्वमनुवृतावपि परस्तादेतद्बलावयम्बनेन तन्त्रतन्त्रान्तरसिद्धन्तयोः   
सर्वत्रोच्छेदः प्रसज्येत् । अथ चेदैहिकभोगादिप्राचुर्यत् पुरुषाणां च   
त्रिवर्गप्रावण्यतिशयात् तन्त्रतन्त्रान्तरयोः सर्वत्रानुवृत्तिः सम्भवतीति   
मन्वीथाः तर्हि [राज् घ कोशे नस्ति] राजरष्ट्रसमृद्ध्यर्थेषु   
स्थानेष्वैहिकफलप्रचुरयोरेव तन्त्रतन्त्रान्तरयोर्थापूर्वमवस्थानमुचितम् ।   
न हि राजसु राष्ट्रेषु वा सुलभाः केवलमुमुक्षवः ।  
  
तन्त्रान्तरसिद्धन्तस्य श्रीकरत्वं मोक्षप्रदत्वं च  
  
श्रीकरसंहितायां च प्रागुक्तस्यैव सिद्धन्तचतुष्टयस्य वेदसिद्धन्तो   
दिव्यसिद्धन्तस्तन्त्रसिद्धन्तः पुराणसिद्धन्त इति   
प्रागुक्तादूरविप्रकृष्टैर्नामभेदैर्विभागमुक्त्वा   
पुराणसिद्धन्तसञ्ज्ञितस्य तन्त्रातन्त्रसिद्धन्तस्य मोक्षप्रदस्यापि विशेषतः   
श्रीकरत्वमुक्तम्-  
  
एतत् पुराणसिद्धन्तं श्रीकरं च विशेषतः ।  
इदं श्रीकरसञ्ज्ञाख्यं भोगमोक्षफलप्रदम् ॥  
  
इति । अस्य च पूर्वापरं सर्वं सन्मार्गदीपिकायां विस्तरेणं द्रष्टव्यम् ।   
भोगमोक्षफलप्रदमित्यस्य श्रीकरसञ्ज्ञकसंहिताविशेषान्वितत्वेऽपि तस्याः   
संहितायाः पुराणसिद्धन्तान्तःपातित्वात् विशेषत इति [विशेष इति क ख ग   
च] नियमात् चकारेणानुक्तसमुच्चयाच्च कृत्स्नस्यापि तन्त्रान्तरसिद्धन्तस्य   
विशेषतः श्रीकरत्वं मोक्षप्रदत्वं च सिद्धम् । श्रीकामाश्च प्रायशो हि   
राजानो राष्ट्रवर्तिनश्चेति तत्समृद्ध्यर्थेषु साधारणस्थनेषु   
तन्त्रान्तरसिद्धन्तस्यौचित्यमधिकम् । निःसङ्गास्तु स्वगृहादिषु   
आगमसिद्धन्तादिमर्यादामनुतिष्ठन्तु नाम् । अस्तन्त्रतन्त्रान्तरस्थानेषु   
अन्यसिद्धन्तावतरणवचनमपवर्गप्रत्यासत्त्यतिशयनिबन्धनप्राशस्त्याधिव्  
अयपरमिति मन्तव्यम् । तदपेक्षयैवेदमुक्तं कालोत्तरे स्वयं व्यक्तं तथा   
दिव्यमुत्कृटफलदं यतः इति ।  
  
उत्कृष्टसिद्धन्तस्वीकारवचनानां स्वयंव्यक्तस्थानैषयत्वपक्षः   
  
अपरे त्वाहुः व्यवस्थितस्थानविषयमेवेदम् [एवेदं क ख ग च छ ज झ   
कोशेषु नास्ति] अपकृष्टसंहितात्यागेनोत्कृष्टसंहितापरिग्रवचनमिति ।   
तथाहि यदुक्तं कालोत्तरे -  
  
अनेकभेदभिन्नं च पञ्चरात्राख्यमाअगमम् ।  
पूर्वमागमसिद्धन्तं मन्त्राख्यं तदनन्तरम् ।  
तन्त्रं तन्त्रान्तरं चेति चतुर्धा परिकीर्तितम् ॥  
  
इति चतुर्धा विबागं सामान्येन प्रतिपाद्य [नारायणीयं मौदध्यमाग्नि   
घ; नारायणीयमौद्गल्यम् क ख ग झ]   
नारायणीयमौदध्यमग्निकाश्यपसञ्ज्ञितम् इत्यादिना शास्त्राण्येतानि सुर्वत   
इत्यन्तेनागमादिसीधान्तेषु चतुर्षु कतिपयसंहितानां [निदर्शनं क ख ग्   
च] निवेशनमनुक्तानामपि संहितानामुपलक्षणतयोदाहृत्य एतद्वै   
पञ्चरात्राख्यं शास्त्रं सर्वोत्तमोत्तमम् इति चतुर्विधमपि   
पञ्चरात्रशास्त्रं सर्वोत्तमत्वेन निगम्य  
  
आगमादिसिद्धन्तानां स्वयंव्यक्तादिनाम्नापि निर्देशः   
  
चतुर्धा भेदभिन्नं च स्वयंव्यक्तादिभेदतः ।  
स्वयंव्यक्तं हि सिद्धन्तमागमाख्यं पोरोदितम् ॥  
  
मन्त्रसिद्धन्तसञ्ज्ञं यत् तद् दिव्यं परिकीर्तितम् ।  
तन्त्रसञ्ज्ञं हि यच्छस्त्रं तत् सैद्धं समुदाहृतम् ।  
तन्त्रान्तरं तु यत् प्रोक्तमार्षं तत् समुदाहृतम् ॥  
  
इति प्रगुक्तानामेवागमसिद्धन्तादीनां [प्रागुक्तानामेव सिद्धन्तानां क;   
प्रागुक्तानामेव सिद्धन्तादीनां ख ग] स्वयंव्यक्तदिव्यसैद्धर्षरूपेण   
वक्ष्यमाणोपयोगिसञ्ज्ञान्तराणि निर्दिश्य  
  
स्वयंव्यक्तेन दिव्येन पूज्यमाने तु कौतुके [कौतुकात् क झ;   
स्वयंव्यक्तेन इत्यारभ्य सार्ध"लोकद्वयं ख ग पुस्तकयोः न   
दृश्यते] ।  
तन्त्रतन्त्रान्तराभ्यां तु न कुर्याद् देवपूजनम् ॥  
  
पूज्यते यदि संओहात् स्थाननाशो भवेद् ध्रुवम् ।  
राज्ञो राष्ट्रस्य कर्तुश्च मरणं जायते ध्रुवम् ॥  
  
तस्मात् पूजा न कर्तव्या तन्त्रतन्त्रान्तराध्वना ।  
[स्वयंव्यक्ते च दिव्ये च सैद्धे चार्षे द्विजोतम क ख ग] अनुक्तं यत्   
स्वयंव्यक्ते दिव्ये शास्त्रे द्विजोत्तम ॥  
  
यत् किञ्चित् तत्तदादेयं तन्त्रतन्त्रान्तरे यथा [तथा क ख ग ङ् झ] ।  
तन्त्रतन्त्रान्तरोक्तेन पूज्यमानेऽपि देशिकैः ॥  
  
तद्विवानं परित्यज्य स्वयंव्यक्तोक्तवर्त्मना ।  
दिव्योक्तविधिना कार्यं पूजनं प्रतिमासु च [प्रतिमासु चेति क ख ग च   
झ] ॥  
  
स्वयंव्यक्तं तथा दिव्यमुत्कृष्टफलदं यतः ।  
तस्मादुर्कृष्टशास्त्रोक्तमार्गेण सुपूजयेत् ॥  
  
इति तन्त्रतन्त्रान्तराभ्यां पुज्ज्यमानेऽपि तद्विधानं परित्यज्य   
उत्कृष्टफलदत्वेन उत्कृष्टेन स्वयंव्यक्तेन दिव्येन च शास्त्रेण पूजनं   
युक्तमिति ।  
  
उत्कृष्टसिद्धन्तस्वीकारवचनानां स्वयंव्यक्तस्थानविषयत्वम्  
  
तदिदं सर्वस्थानविषयं प्रतिनियतस्थानविषयं वेति विचारणीयम् । यदि   
[सर्वविषयं ङ् छ ज] सर्वस्थानविषयं तदा   
परिगृहीततमसात्त्वताद्यनेकसंहिताग्रन्थसङ्कोचः प्रसज्येत् । अपिच   
अस्मिन्नेवोत्तरत्र स्वयंव्यक्तादिस्थानलक्षणनिरूपणाध्याये   
तत्तत्स्थानलक्षणमुक्त्वा पश्चात् चतुर्विधपूजानिर्णयाध्याये   
चतुर्विधपूजनस्य यथाक्रमं वैदिकं तान्त्रिकं श्रौतं मिश्रं चेति   
चतुर्विधम् इति प्रकम्य   
मूलश्रुतिदिव्यमन्त्रप्रवृत्तश्रुतितत्सम्भेदनिमित्तनामधेयानि   
प्रतिपाध्यानन्तरमुच्यते -  
  
वैदिकैस्तान्त्रिकैर्वापि श्रौतैर्वा दिजसत्तम ।  
स्वयंव्यक्ते तु भवने मिश्रैर्वा देवमर्चयेत् ॥  
  
ऋष्यादिपूजिते स्थाने पारम्पर्यक्रमं विना ।  
विशेषं नाचरेत् किञ्चिद्राजराष्ट्रसमृद्धये ॥  
  
इति । अत्र स्वयंव्यक्तस्थाने चरुर्णां पूजाविशेषाणां यथारुचि विकल्पेन   
परिग्रहं प्रतिपाद्यं ऋष्यादिपूजितेषु स्थानान्तरेषु   
पारम्पर्यक्रममन्तरेण मात्रयापि विशेषं नाचरेदित्युक्तत्वात् यत्र   
[यत्र क ख ग कोशेषु नास्ति] स्वयंव्यक्ते विकल्पेन कर्मणां   
प्रवृत्तिः सम्भवति [सम्भवतीति क ग]   
तत्रैवापकृष्टफलशास्त्रपरित्यागेन उत्कृष्टफलशस्त्रपरिग्रहवचनं   
लिङ्गवशान्नेतव्यम् । पवित्रं दक्षिणे कर्णे इति लिङ्गात् दिवा सन्ध्यासु   
कर्णस्थब्रह्मसूत्रः इत्यस्य स्थाननियमवत् प्रतिनियतस्वयंव्यक्तेषु   
स्थानेष्विति व्यक्तमवसीयते । अस्मिन्नेवोत्तरत्र प्रायश्चित्तध्यायेऽपि   
वैदिकैस्तान्त्रिकर्वापि इत्यादि श्लोकद्वयं पुनः पठितम् । मानुषे भवने   
देवं तन्त्रमार्गेण पूजयेत् इति चोक्तम् । पुनश्च -   
  
यद्बिम्बं येन शास्त्रेण समारब्धं पुरा द्विज ।  
प्रासादो वा ततस्तेन शास्त्रैणैव तदर्चयेत् ॥  
  
तच्छास्त्रमन्तरेणैव यो यजेदन्यवर्त्मना ।  
राज्ञो राष्ट्रस्य कर्तुश्च स नाशं कर्तुमिच्छति ॥  
  
न कदाचिदपि प्राज्ञः प्रकुर्याच्छास्त्रसङ्करम् ।  
शास्त्रसङ्करदोषेण महान् दोषो भवेद् ध्रुवम् ॥   
  
इत्युक्तम् । अतोऽप्यत्रापकृष्टशास्त्रपरित्यागेनोत्कृष्टशास्त्रपरिग्रहवचनं   
स्वेनैव नानाशास्त्रार्थविकल्पयोग्यत्वेन प्रतिपादिते स्वयंव्यक्ते स्थाने   
स्थापनीयमिति सिद्धम् ।  
  
स्थानविशेषमधिकृत्य शास्त्राधिकारिणोः नियमपराणां   
वचनानामर्थविचारः   
  
यदपि चात्र स्थानविशेषमधिकृत्य [शास्त्राधिकारिणः क ख ग च]   
शास्त्राधिकारिणोर्नियमः क्रियते-  
  
स्वयंव्यक्ते तथा दिव्ये दिव्यशास्त्रोक्तवर्त्मना ।  
मूलागमसमेतेन मुखैर्भागवतैः सदा ॥  
  
पूजनं प्रयतैः कार्यं पञ्चकालपरायणैः ।  
वैष्णवायतने कार्यं केवलैः पाञ्चरात्रिकैः ॥  
  
सान्तानिकैः प्रविष्टैर्वा मुनिवाक्योक्तर्वर्त्मना ।  
अनुक्तान्यर्थजालानि सिद्धन्तेष्वागमादिषु ।  
अन्योन्यापेक्षया ग्राह्यं शास्त्रोष्वन्यन्न चाहरेत् ॥  
  
इति एतदपि प्रकृष्टस्थाने प्रकृष्टाधिकारिणां   
[प्रकृष्टशास्त्रपरिग्रह क ख ग च झ]   
प्रकृष्टशास्त्रादिपरिग्रहौचित्यमपकृष्टस्थानेऽपकृष्टाधिकारिणामपक्  
ऋष्टशास्त्रादियोग्यत्वं च स्थापयति अन्यथा वैष्णवायतने क्वचिदपि   
दिव्यशास्त्रानवतारप्रसङ्गात् मानुषेऽपि भवने मुख्याधिकारिभिः प्रतिष्ठिते   
दिव्यशास्त्रेण पूजनादिकर्तव्यत्वस्य पारमेश्वरनिरूपणे   
दर्शवि।यमाणत्वाच्च । अत्रापि सिद्धन्तसङ्करपरिहार एव अनुक्तान्यर्थजालानि   
इत्यादिना स्थापितः ।  
  
यत् पुनः पारमेश्वरे स्वयंव्यक्तनिर्णयाध्याये -  
  
दिव्यशास्त्रेण पूजनस्य सर्वत्र सम्भवः  
  
स्वयंव्यक्तं तथा सिद्धं विबुधैश्च [सिद्धविबुधैश्च क ख ग   
च] प्रतिष्ठितम् ।  
मुनिमुखैश्च [मुखैस्तु ख च छ ज झ]   
गन्धर्वैक्षैर्विद्याधरैरपि ॥  
  
रक्षोभिरधमैर्मुखैः स्थापितं मन्त्रविग्रहम् ।  
दिव्यशास्त्रोक्तविधिना पूजयेच्छास्त्रकोविदः ॥  
  
इति इदमपि दिव्यशास्त्रस्य सर्वस्थानेषु सम्भवं [समभावं ख ग;   
सद्भावं घ ङ् च छ ज] दर्शयति न तु शास्त्रान्तरपरित्यागेन   
दिव्यप्रवेशम् ।  
  
[यत्त्वनन्तर क ख ग च] यच्चनन्तरमुक्तम् -  
  
स्थापितं मनुजैर्देवं मुनिवाक्येन यत्र तु ।  
पूजयेद् द्विज तत्रापि ज्ञानिभिस्तत्त्वदर्शिभिः ।  
वासुदेवैकनिष्ठैस्तु देवतान्तरवर्जितैः ॥  
  
इति इदं च व्यामिश्रमुनिवाक्यस्थापितेऽपि [अपि क ख ग ङ् च कोशेषु   
नास्ति] स्थाने व्यामिश्रयागमुक्तैर्वासुदेर्वैकनिष्ठैः पूजनमात्रं   
प्रशस्तमित्याह न पुनर्मनुवाक्यपरित्यागेना[परित्यागेन   
स्वाधिकारानुगुण घ ङ् च छ ज] स्याधिकाराननुगुणोत्कृष्टशास्त्रेण   
पूजनं विदधाति प्राक्प्रवृत्तशास्त्रानुसारेण तैरपि तत्र पूजनस्य युक्तत्वात्   
उत्कृष्टशास्त्रनिष्ठानामप्यपकृष्टशास्त्रधर्मेषु लोकानुग्रहार्थं   
[अनुग्रहाद्यर्थं घ ज] प्रवृत्तेः संहितान्तरादिसिद्धत्वस्य प्रागेव   
दर्शितत्वात् ।  
  
यच्चेदमनन्तरमभिधीयते -  
  
व्यामिश्रयागमुक्तैस्तु तीव्रभक्तिसमन्वितैः ।  
स्थापितं मनुजैन्द्रैस्तु निषद्वाकादिकोविदैः ।  
अर्चयेद् देवदेवेशं दिव्यशास्त्रोक्तवर्त्मना ॥  
  
इति इदमपि दिव्यशास्त्रेण स्थापितस्थानविषयमनुसन्धेयम् ।  
  
मुनिवाक्यपरित्यागपूर्वकदिव्यमार्गपरिग्रहवचनस्य   
दिव्यमार्गप्रशंसापरत्वम्   
  
इतं त्ववशिष्यते । यदुक्तम् -  
  
मुनिवाक्योक्तमार्गेण पूजनं यत्र वर्तते ।  
तत्रापि दिव्यमार्गाच्चेत् पूजनं कर्तुमिच्छति ॥  
  
मुनिवाक्यं परित्यज्य दिव्यमार्गेण पूजयेत् ।  
भवेत् सन्निधिमाहात्म्यं कालं कल्पक्षयावधि ॥  
  
दिव्यमार्गेण पूजाद्यं वर्तते यत्र नित्यशः ।  
तत्र दिव्यं परित्यज्य कदाचिच्च महामते ॥  
  
मुनिवाक्योक्तमार्गेण न कुर्यात् पूजनादिकम् ।  
कुर्याद्वा यति वा मोहाद्विप्रः सम्मूढचेतनः* ॥  
  
समन्त्रं कर्म तन्त्रं च सिद्धयश्च पराङ्मुखाः ।  
इहैव शीघ्रं विप्रेन्द्र देहान्ते गतसन्ततिः ॥  
इति क च ज झ पुल्स्तकेषु अधिकः पाठः ।]  
  
घोरं प्रयाति नरकं राजा राष्ट्रं च नश्यति ।  
तस्मात् सर्वप्रयत्नेन दिव्यमार्गं च न त्यजेत् ॥  
  
इति [अस्यापि इत्यारभ्य न त्यजेदिति इति पर्यन्तं घ ङ् कोशयोः न   
दृश्यते] अस्यापि प्रागुक्तन्यायेन दिव्यमार्गप्रशंसापरत्वं सुव्यक्तम्   
तत्रापि इति अपिशब्दादिलिङ्गात् दिव्यमार्गं तु न त्यजेत् इति निगमनेन तत्रैव   
तात्पर्यविश्रमाच्च ।  
  
दिव्यमार्गपरिग्रहवचनानां मुनिवाक्यपूजितस्वयंव्यक्तस्थानविषयत्वम्  
  
यद्वा कालोत्तरोक्तन्यायेन विकल्पतश्चतुर्विधपूजायोग्यं स्वयंव्यक्तं   
स्थानम् मुनिवाक्योक्तमार्गेण पूजनं यत्र वर्तते इत्यनूद्य तत्रापि   
दिव्यमार्गेण पूजनेच्छायां मुनिवाक्यपरित्यागेन दिव्यमार्गेण   
पूजनमविरुद्धमित्युच्यते । न ह्यत्र मुनिवाक्यस्थापितस्थाने क्वचिदपि   
दिव्यमार्गप्रवेशः प्रस्तूयते अपि तु मुनिवाक्यपूजित एव । सा च मुनिवाक्येन   
पूजा स्वयंव्यक्तेऽपि यति [यद्यपि ख ग] पूर्वं वर्तेत तत्र कुतश्चित्   
प्रमाणात् स्वयंव्यक्तक्षेत्रत्वे अवसिने सति मुनिवाक्यपरित्यागेनापि   
दिव्यशास्त्रोक्तविधिना दिव्यशास्त्राधिकारि पूजयेदित्युक्तं भवति ।  
  
शास्त्रस्य दिव्यादिनाम्ना विभागः  
  
एतेन दिव्याद्यायतननिर्णयाध्यायोक्तः प्रपञ्चोऽपि प्रत्युक्तः । तथा हि -  
  
दिव्याद्यायतनानां च पूजाद्यं यत् त्वयोदितम् ।  
शास्त्रं दिव्यादिभेदेन यथाद्वक्तुमर्हसि ॥  
  
इति सनकेन पृष्टः शाण्डिल्यः [इति पृष्ठः सनकः क ख ग]   
वासुदेवेन यत् प्रोक्तं शास्त्रं भगवता स्वयम् इत्यादिना   
साक्षाद्भगवत्प्रणीतं ब्रह्मरुद्रेन्द्रप्रमुखैः प्रवर्तितं शास्त्रं   
दिव्यमित्युक्त्वा  
  
ब्रह्मरुद्रमुखैर्देवैः ऋषिभिश्च तपोधनैः ।  
स्वयं प्रणीतं यच्छास्त्रं तद्विद्धि मुनिभाषितम् ॥  
  
इति [ब्रह्मादिभिर्निर्मितं शास्त्रं मुनिभाषितमिति क ख ग झ कोशेषु न   
दृश्यते] ब्रह्मादिभिर्निर्मितं शास्त्रं मुनिभाषितमिति विभज्य एतत्तु   
त्रिविधं विद्धि सात्त्विकादिविभेदतः इति मुनिभाषितस्य त्रैविध्यं प्रस्तुत्य   
साक्षाद्भगवतः श्रुतार्थमात्रनिबन्धनरूपं शास्त्रं सात्त्विकम्   
भगवतः श्रुतमेकदेशं स्वयोगमहिमसिद्धं च शेषं [अशेषं   
सङ्कलय्य ब्रह्मादिभिस्तच्छिष्यैश्च स्वयं प्रणीतं शास्त्रं राजसम्   
[केवलसत्त्वयोग क ख ग झ] केवलस्वयोगविकल्पोत्यैरर्थैः कृतं   
शास्त्रं तामसम् इति मुनिभाषितस्य त्रैविध्यमुक्त्वा देवलं मनुजैर्यत्तु   
कृतं तत् पौरुषं भवेत् इति दिव्यात् मुनिभाषिताच्च   
[व्यक्तीभवदप्रामाण्यं ख ग] व्यतिरिक्तं   
सम्भवप्रामाण्यमयोगिभिः मनुजमात्रिअः प्रणीतं पौरुषं वाक्यं   
प्रतिपाद्य पुनर्दिव्यसात्त्विकराजसतामससञ्ज्ञितानि प्रमाणभूतान्येव   
शास्त्राणि संहिताविशेषनियमेनापि विभज्य सात्त्वतपौष्करजयाख्यादीनि   
शास्त्राणि दिव्यानि   
ईश्वरभारद्वाजसौमन्तवपारमेश्वरवैहायसचित्रशिखण्डिसंहिताजयोत्तर्  
आदीनि सात्त्विकानि सनत्कुमारपद्मोद्भव[पाद्मोद्भव क ख   
च]शातातपतेजोद्रविणमायावैभविकादीनि राजसानि   
पञ्चप्रश्नशुक्रप्रश्नतत्त्वसागरादीनि तामसानीति   
संहिताविभागनिर्देशानन्तरमुच्यते -   
  
संहितानां दिव्यसात्त्विकदिभेदेन विभागः   
  
अपकृष्टशास्त्रस्थाने उत्कृष्तशास्त्रपरिग्रहवचनस्य   
स्वयंव्यक्तस्थानपरत्वम्  
  
तामसेन तु मार्गेण पूजाद्यं यत्र वर्तते ।  
तत्रापि राजसेनैव पूजाद्यं सिद्धिदं भवेत् ॥  
  
राजसेन तु पूजाद्यं वर्तते यत्र नित्यशः ।  
तत्रापि सात्त्विकेनैव पूजद्यं शुभदं सदा ॥  
  
सात्तिविकेन तु पूजाद्यं वर्तते यत्र चान्वहम् [नित्यशः क ख ग च झ]   
।  
तत्र राजसमार्गेण न कुर्यात् पूजनादिकम् ॥  
  
यत्र राजसामर्गेण न प्रवृत्तं त्वर्चनादिकम् ।  
तत्र तामसमार्गेण न कुर्यादर्चनादिकम् ॥  
  
विविधानां राजसामन्योन्यं स्यान्न सङ्करः ॥  
  
इति ।  
  
मुनिभाषितेषु त्रिषु शास्त्रेषु उत्कृष्टमध्यमाधमगुण[गुण क ख झ   
ग कोशेषु नास्ति] सञ्ज्ञानिर्दिष्ठेषु   
अपकृष्टगुणसञ्ज्ञितशास्त्रप्रवृत्तिस्थाने तत्परित्यागेनापि   
उत्कृष्टगुणसञ्ज्ञितशास्त्रेण पूजाद्यं सिद्धिदम् ।   
उत्कृष्टगुणसञ्ज्ञितशास्त्रप्रवृत्तिस्थाने तद्विपरीतेन शास्त्रेण   
पूजनादिकं न कर्तव्यम् । [ननु समानगुणसञ्ज्ञितानां ग; ननु   
गुणसञ्ज्ञितानां ख च] समगुणसञ्ज्ञितानां चान्योन्यं न सङ्करः   
कार्य इत्युक्तम् । इहापि यत्र इति सामान्येन निर्दिष्टेऽपि प्रागुक्तन्यायेन   
प्रभुतानुभावतया सर्वसहस्वयंव्यक्तक्षेत्रविशेषविषयत्वं मन्तव्यम् न   
तु सार्वत्रिकत्वम् ।  
  
प्राक्प्रवृत्ताकृष्टशास्त्रप्रत्यभिज्ञानेऽपि दिव्यस्यापरित्याज्यत्वं वा  
  
यद्वा चिरकालरष्टरक्षोभादिना विच्छिन्नपारम्पर्यप्रत्यभिज्ञानेषु   
स्थानेषु किङ्कर्तव्यतामूढान् प्रति पूर्वमप्रकृष्टशास्त्रप्रवृत्तावपि   
तदज्ञानदशाया मुपप्ल्वाभिसन्ध्यभावात् स्र्वाधिकारिणां   
मुख्यानामुत्कृष्टशास्त्रपरिग्रौचित्यभिहोच्यते तत्र पुनः कुतश्चित   
प्रमाणात् प्राक्प्रवृत्तशास्त्रपरिज्ञाने दिव्यस्यापरित्याज्यवं च । इदं च   
तत्रापि इत्यतिवादलिङ्गात् अपिशब्दात् सुच्यते । अपिशब्दस्यातिवादलिङ्गत्वं   
चण्डालमपि वृत्तस्थं तं देवा ब्राह्मणं विदुः इत्यादिप्रयोगेषु   
प्रसिद्धम् । अत एव ह्यत्रैव पुनः सङ्करप्रिहारे सरम्भः क्रियते-  
  
भेदं दिव्यादिकं सम्यग्ज्ञात्वा सर्वं समाचरेत् ।  
यो न ज्ञात्वा तु साङ्कर्यान् पूजाद्यमनुतिष्ठति ॥  
  
स हि सर्वस्य जगतः साङ्कर्यं कुरुते सदा ।  
विशेषात् स्वस्य वंशस्य तस्मादापद्यपि द्विजः ॥  
न कुर्याच्छास्त्रसाङ्कर्यं हितैषी शास्त्रकोविदः ॥  
  
इति । अतो यथोक्त एवार्थः ।  
  
उत्क्र्ष्टशास्त्रपरिग्रहस्य अधिकारिविशेषविषयत्वं वा  
  
किचित्तु  
  
मुनिवाक्योक्तमार्गेण पूजनं यत्र वर्तते ।  
तत्रापि दिव्यमार्गाच्चेत् पूजनं कर्तुमिच्छति ।  
मुनिवाक्यं परित्यज्य दिव्यमार्गेण पूजयेत् ॥  
  
इत्यादीनां वचनानामधिकारिविशेषविषयतया व्यवस्थामिछन्ति   
व्यामिश्रयामुक्तैस्तु तीव्रभक्तिसमन्वितैः इति प्रक्रमात्   
ऐतिकामुष्मिकसांसारिकफलविरक्तानाम् अपवर्गासन्नतमशास्त्रपरिग्रहस्य   
युक्तत्वाच्च । तत्तत्तन्त्रोक्तसांसारिकफलसक्त्तनां तु यथापूर्वं परिग्रह इति ।  
  
सात्त्विकादिशास्त्रत्रयमपि प्रमाणमेव  
  
स्यान्नागरद्राविडवेसरं [द्रावलवैशसं ग "अ] च क्रमेण वै   
सत्त्वरजस्तमांसि ।  
महीसुरोर्वीपतिवैश्यकास्ते हरिर्विधाता हर आदिदेवः ॥  
  
इति विमानक्रियादिविषयोत्तममध्यमत्वादिविवक्षया [सत्त्वादिगुणोक्तिवत्   
इहापि तद्विवक्षया क ख ग ङ् च छ ज कोशेषु नास्ति] सत्त्वादिगुणोक्तिवत्   
इहापि तद्विवक्षया तद्गुणोक्तेः प्रमाणभूतशास्त्रविषयेष्वेव   
सात्त्विकराजसतामसविभागस्य यजन्ते सात्त्विका देवान् यक्षरक्षांसि राजसाः   
इत्यादिभिर्गवद्गीतायामपि प्रतिपादितत्वात् । अप्रमाणभूतस्य   
[अप्रामाण्यस्य क ख ग छ ज झ] पौरुषस्य तु वाक्यस्य केवलं   
मनुजैर्यत्तु क्र्टं तत् पौरुषम् भवेत् इति पृथङ् निर्देशात् ।  
  
सर्वत्र पौरुषे वाक्ये तद् ग्रह्यमविरोधि यत् ।  
केवलं तद्विधानेन न कुर्यात् स्थापनदिकम् ॥  
  
इति हि पौरुषसञ्ज्ञिते वक्ये [विरुद्धंशसद्भावः क ख ग च झ]   
विरुद्धविरुद्धंशसद्भावोऽत्र दर्शितः । अतः   
सात्तिवकराजसतामसञ्ज्ञानिवेशोऽत्र   
सत्त्वरजस्तमःप्रौरतत्तत्फलसिद्धिविशेषतारतम्याभिप्रायेणेति मन्तव्यम् ।  
  
कृत्स्नं पञ्चरात्रं प्रमाणं   
  
कात्स्न्य्रेन हि भगवच्छास्त्रस्य प्रामाण्यं प्रागेव पर्तिपादितम् । न चात्र   
भगवद्व्यतिरिक्तब्रह्मादिपुरुषक्र्टांशेषु कारणदोषः सम्भवति   
पञ्चरात्रस्य कृट्ष्न्यस्य वक्ता नारायणः स्वयम् इति स्ववक्तृके शास्त्रे   
भगवतैव तेषामृषीणां तत्तत्पुण्यविशेषानुसारेण नित्येऽपि वेदे   
सुत्रकाण्डमन्त्रकृत्त्ववत् संहिताकर्तृत्वस्याधिकारतया समर्पितत्वात् ।   
यथा च व्यासोक्ते महाभारते वैशम्पायनसंहिताभेदः   
[संहिताभेदः घ ङ् छ ज] एवमत्रापीति न सङ्कटं किञ्चित् । अतः   
कृत्स्नं पञ्चरात्रं प्रमाणम् । तस्यावान्तरसंहिताभेदः   
ऋगादिवच्चतुर्धावस्थितः । तद्वदेव यथाधिकारं व्यवस्थितानुष्ठानतया   
सिद्धन्तादिसङ्करपरिहारेणैव सर्वदनुवर्तनीयम् । तथानुवर्तनं   
[तथानुवर्तमानानां ग घ "अ छ ज; तथानुर्वर्तने क झ]   
यथाधिकारं साक्षात् परम्परया वा   
सद्ब्रह्मवासुदेवाख्यपरमपुरुषार्थप्राप्तिसाधनमिति [प्राप्तिसूचनमिति   
क ख] सिद्धम् ।  
  
पञ्चकालव्यवस्थित्यै वेङ्कटेशविपश्चिता ।  
श्रीपञ्चरात्रसिद्धन्तव्यवस्थेयं समर्थिता ॥  
  
अहितविहतिदीक्षै [दक्षैः क ग "अ च छ झ ञ्]र्बाहुभिर्व्यूहभेदै-  
rnigamanijamataiśca [nijanigamaśataiśca ka ga; nijanigamamataiśca kha   
jha] vyaktabhūmā cartubhiḥ |  
prathamayugasamagram dharmamabhyasyamānān   
praśamitakaluṣān [kaluṣo vaḥ gha ṅ cha ja] naḥ pātu vaikuṇṭhanāthaḥ   
||  
  
iti śrikavitārkikasiṃhasya sarvatantrasvatantrasya śrimadveṅkaṭanāthasya   
vedāntācāryasya kṛtiṣu śrīpāñcarātrarakṣāyāṃ   
siddhantavyavasthāpanākhyaḥ [vyavasthākhyaḥ gha ṅ ja; vyavasthānākhya   
cha]  
  
prathamo'dhikāraḥ  
nityānuṣṭhānasthāpanākhyaḥ   
  
dvitīyo'dhikāraḥ   
  
athādau samupakṣiptamacchidraṃ sthāpyate'dhunā |  
svayaṃprayojanaṃ nityaṃ svāmisevanamañjasā ||  
  
sasāmānyaviśeṣātmā caryeyaṃ hṛdayaṃgamā |  
sasūtrasumanaḥstomā mālevāmodinī vibhoḥ ||  
  
abhigamanādinā bhagavatsevanaṃ sarveṣāṃ samānam   
  
iha [tāvadekasmin ka kha ca jha] tāvadekaikasminnahorātre   
kālapañcakavibhāgena   
abhigamanopādānejyāsvādhyāyayogarūpabhagavatsevanaṃ   
svavarṇāśramajātiguṇanimittadi[jātinimittadi ka kha ga   
jha]niyatadharmasacivaṃ bhagavaddharmaniṣṭhānāṃ sarveṣāṃ samānam |   
tacca saṃhitābheduṣu codanākhyavi'seṣe'pi sūtrabhedeṣu   
samānacidanākhyacatrvāriṃśatsaṃskārādivat leśato bhinnarūpaṃ pratipādyate |   
tatra rahasyāmnāyavidāmevāyaṃ dharma [ayaṃ nijadharmaḥ ja] iti   
aviditasāttvatadharmāṇāmākasmiko bhramaḥ | te tu svaśākhoktaprakāreṇa   
pāñcakālikadharmamanutiṣṭhanti itare ca yathāsvaṃ tattatsaṃhitoktaprakriyayeti   
vyavasthā | vargadvaye'pyadhikāriviśeṣamātreṇaiva hi bhedo'nuśiṣyate | yathoktaṃ   
pādme brahmovāca -  
  
karṣaṇādi pratiṣṭhāntaṃ karma yasya prasiddhaye |  
tam samārādhanavitdhiṃ śrotumicchāmi saṃprati ||  
  
ārādhanavidhiḥ kīdṛgadhikāri ca kīdṛśaḥ |  
bhavaṃstadaśeṣeṇa brūhi me bhaktavatsala ||  
  
ekāyanināṃ mukhyamadhikāritvam anyeṣāṃ tu dīkṣayā   
  
śrībhagavānuvāca-  
  
śrūyatāmabhidhāsyāmi pṛṣṭaṃ niravaśeṣataḥ |  
ādyamekāyanaṃ vedaṃ sadbrahmapratipādakam ||  
  
tenaiva saṃskṛtā viprā mukhyakalpādhikāriṇaḥ |  
anyeṣāṃ brāhmaṇādīnāṃ varṇānāṃ dīkṣayā kramāt ||  
  
adhikāro'nulomānāmapi nānyasya kasyacit |  
pūjāvidhau bhagavataste'nukalpādhikāriṇaḥ ||  
  
pratilomabhuvāṃ sūtaḥ prathamastatra [prathamaṃ tatra ka jha] śasyate |  
trayāṇāṃ kṣatriyādināmanulomabhuvāmapi ||  
  
sūtasya ca viśeṣeṇa dīkṣātmārthaprāniśam [dīkṣāmāttha parāniśam ka kha   
ṅ ca jha] |  
parārthayajanaṃ kuryurviprā mukhyānukalpayoḥ ||  
  
naivādhikāriṇo gūṇā dīkṣāsaṃskāravarjitāḥ |  
yathaiva dikṣaṇīyeṣṭyā brāhmaṇādayaḥ ||  
  
tathiava dīkṣāvidhinā jāyamānā yathoditāḥ |  
pūjāvidhau bhagavataḥ prakalpante'dhikāriṇaḥ ||  
  
ityādi | evaṃ saṃhitāntareṣvapi grāhyam |  
  
jayākhyasaṃhitāyāṃ pañca kālāḥ pāñcakālikakarmāṇi ca  
  
tadiha tattatsiddhantoktavartmanā catirvidhapañcarātriṇāṃ [pañcarātrāṇāṃ   
ka kha ga ca jha] sādhāraṇamabhigamanādipañcakam | mantrasiddhantādiṣvapi   
hi kālapañcakavibhāgo'yamupadiśyate | yathoktaṃ   
sākṣādbhagavanmukhodgatatayā ratnatrayamiti prasiddheṣu   
jayākhyasāttvatapaulṣkareṣu jayākhyasaṃhitāyām -  
  
nāradaḥ  
  
eko hi śrūyate deva kālo loke na cāparaḥ |  
pañca kālāstvayoddiṣṭāḥ kimetanme'tra saṃśayaḥ ||  
  
śrībhagavānuvāca -  
  
ekasayaiva hi kālasya vāsarīyasya nārada |  
ā prabhātānniśāntaṃ vai pañcadhā parikalpanā |  
pṛthakkarmavaśāt kāryā na kālā bahavaḥ smṛtāḥ ||  
  
nāradaḥ   
  
ekakālāśritānāṃ ca karmaṇā lakṣaṇaṃ vada |  
parijñātaistu yaiḥ sadyaḥ kṛtakṛtyo bhavāamyaham ||  
  
śribhagavānuvāca   
  
brāhmānmuhūrtādārabhya prāgaṃśaṃ vipra vāsare |  
uapadhyānārcanastotraiḥ karmavākcittasaṃyutaiḥ ||  
  
abhigacchejjagadyoniṃ taccabhigamanaṃ smṛtam |  
tataḥ puṣpaphalādīnāmutthāyārjanamācaret ||  
  
bhagavadyāganiṣyattikāraṇaṃ praharaṃ [praharaḥ ka kha ga ca jha] param |  
dadupādānasaṃjñaṃ vai karmakālapadāśritam ||  
  
tato'ṣṭāṅgena yāgena pūjayet parameśvaram |  
sādhikaṃ praharaṃ vipra ijyākālastu sa smṛtaḥ ||  
  
śravaṇaṃ cintanaṃ vyākhyā tataḥ[tapaḥ ka kha ga ca jha]   
pāṭhasamanvitā |  
svādhyāyasaṃjñaṃ taṃ viddhi kālāṃśaṃ munisattam ||  
  
dināvasāne saṃprāpte pūjāṃ kṛṭvā samabhyaset |  
yogaṃ niśāvasāne ca viśramairantarīkṛtam |  
pañcamo yogasaṃjño'sau kālāṃśo brahmadiddhidaḥ ||  
  
nāradaḥ   
  
śruto mayākhilaḥ pūrvaṃ bhagavadyāga uttamaḥ [uttaraḥ ka kha ga ca cha   
jha] |  
tasyāṅgāni vibhāgena jñātumicchāmyahaṃ punaḥ ||  
  
yāgasya aṣṭāvaṅgāni   
  
śrībhagavānuvāca   
  
antaḥkaraṇayāgādi yāvadātmanivedanam |  
tadādyamaṅgaṃ yāgasya nāmnābhitamanaṃ mahat [taccābhigamanaṃ bhavet   
ka kha ga ca jha] ||  
  
pūjanaṃ cārghyapuṣpādyairbhogairyadakhilaṃ mune |  
bāhyopacāraistadviddhi bhogasaṃjñaṃ tu nārada ||  
  
madhvājyāktena dadhnā vai pūjā ca paśunāpi vā [paśunā saha ka kha ga "a   
jha] tat tṛtīyaṃ hi yāgāṅgaṃ turyamannena pūjanam ||  
  
niveditasya yaddānaṃ pūrvoktavidhinā mune |  
saṃpradānaṃ tu tannāma yāgāṅgaṃ pa~camaṃ smṛtam ||  
  
vahnisaṃtarpaṇaṃ ṣaṣthaṃ pitṛyāgastu [pitṛyāgaṃ tu ka kha ga ṅ ca cha   
jha] saptamam |  
prāṇāgnihavanaṃ nāmnā [anuyāgaṃ ka kha g "a ca cha ja jha]   
tvanuyāgastadaṣṭamam |  
pradadāmyacirādyadvai tanniṣṭhānāṃ paraṃ padam ||  
  
iti | acirādityanenāsya karmaṇaḥ karmāntarebhyaḥ svabhāvataḥ prāśastyamucyate |   
smaranti ca vyāsādahaḥ -   
  
na viṣṇvārādhanāt puṇyaṃ vidyate karma vaidikam |  
sarveṣāmeva dharmāṇāmuttamo vaiṣṇavo vidhiḥ ||  
  
ytādhi [iti ka ca jha] | prayāsasāmyavaiṣamyānādareṇa sarūpataḥ   
prāśastyaṃ dravyādiṣvapi vidyate | yathoktamāśvamedhike   
śrīvaiṣṇavadharmaśāstre -   
  
sarveṣāmeva puṣpāṇāṃ sahasraguṇamutpalam |  
tasmāt padmaṃ tathā rājan padmāttu śataptrakam ||  
  
tasmāt sahasrapatraṃ tu puṇḍarīkamataḥ param |  
puṇḍarīkasahasrāttu tulasī guṇato'dhikā ||  
  
bakapuṣpaṃ tatastu syāt saurvarṇaṃ tu tato'dhikam |  
saurvarṇācca prasūnāttu matpriyaṃ nāsti pāṇḍava ||  
  
pañcakālavidhau pādmavacanāni   
  
iti | evaṃ japahomadānādiṣvapi paraiddham | pādme'pyevaṃ praśastamaṃ   
[prasiddhatamṃ ka kha ga jha] pañcakālasevanamuktm -  
  
pañcakālavidhijñānāṃ prāśastyaṃ bhagavanniha |  
kathitaṃ pañca ke kālā vidhayaścāpi pañca ke ||  
  
mahyaṃ jijñāsamānāya kathayasva yathātatham |  
na cedrahasyamatyantaṃ yadahaṃ pṛṣṭavānidam ||  
  
śrībhagavānuvāca -  
  
ādyaṃ karmābigamanamupādāna tataḥ param |  
ijyā ca paścāt svādhyāyastato yogastataḥ param ||  
  
pañcaite vidhayasteṣāṃ kālāḥ pañcaiva te kramāt |  
kalyāṇācaraṇāntaṃ yat karmajātaṃ caturmukha ||  
  
utthānādikramādetadabhiyāna[abhidhānaṃ ka kha gha ṅ ca jha]mudīritam   
|  
brāhme muhūrte buddhyeta dhyāyannārayaṇaṃ param |  
uthāyāsīt śayane kīrtayannama vaiṣṇavam ||  
  
ityādiradhyāyaḥ kṛṣno'pi pāḍhyaḥ | evaṃ saṃhitāntareṣvapi tatra tatra   
taṃgraheṇa vistareṇa ca [cakāraḥ ka kha ga ca cha ja jha kośeṣu nāsti]   
pañcakālavidhirdraṣṭavyaḥ | kiṃca  
  
namaste pañcakālajña pañcakālaparāyaṇa |  
pañcakālaikamanasāṃ tvameva gatiravyayā ||  
  
ityādiṣu pāñcakālikadharmasya bhagavadekavedyatvaṃ bhagavatipryataratvaṃ   
tanniṣṭhānāmavyavathānena [apyavyavathānena ka kha ga ca jha]   
bhagavatprāptiśca pratipādyate |  
  
bhojoktāḥ saṃgavādayaḥ pañcakālā anyārthāḥ   
  
yattuktaṃ bhojarājena prayogapaddhatiratnāvalyām tatra saṃgavādayaḥ kālā   
aharahaḥ pravartante | saṃgavaḥ samo viṣṇupriyo dharmo virāga iti pañca kālā   
adhyātmavidbhirupadiṣṭāḥ | udayāt pañca nāḍyaḥ saṃgava uktaḥ | tasmāt   
dviguṇamātrāḥ sama upadiśyate | tāvata viṣṇupriyaḥ ityādi | tatra   
puṣpaviśeṣārādhyaviśeṣanirṇayārtho'yaṃ kālavibhāgaḥ | na   
tvabhigamanādipañcakakartavyārthaḥ | tathāhi pūrvamuktam [saṃgave tattithi   
ityārabhya pradarśanaṃ kṛtam iti yāvat ka kha ga jha pustakeṣu nāsti]   
saṃgave tattithiciditaṃ puṣpaṃ gṛḥnīyāt | same padmaiḥ karavīrairviṣṇupriye   
dharme kumudaiḥ bilvapatrairvirāge bhagavantaṃ pūjayet iti | uttaratra caivaṃ   
tattatkālārādhyabhagavanmūrtiviśeṣapradarśanaṃ krṭam tatra saṃgave   
vaikuṇṭhasya prītiḥ same'niruddhasya viṣṇupriye śiṃśumārasya dharme   
baḍabāmukhāgneḥ virāge kapilasya ityevaṃ pañcānāṃ pañca prītikālaviśeṣāḥ   
iti | ato jayākhyasaṃhitādyuktaprakāreṇaivābhigamanādipañcakavyavasthā nityā |   
anyat kāmyādikam |  
  
pāñcakālikadharme sacchidrācchidratvavibhāgaḥ   
  
evaṃ dinacaryāmaryādāyāṃ sthitāyāṃ deṣāṃcit traikālyārcanādividhānāni   
viṣuvāyanoparāgajanmatrayadvādaśiparvaśravaṇādivaiśeṣikārcanānyapi   
yathābalaṃ tadantaḥpātena netavyāni | aśaktamadhikṛtyaiva   
samāhṛtyānuṣṭhānaṃ kvacidvidhīyate | sacchidrapañcakālatā ca   
tāvanmātrayogyasyaiva | anyārthakarmāntaritatvaṃ sacchidratvam |  
  
dvādaśākṣaratattvajñaścaturvyūhavibhāgavit |  
acchidrapañcakālajñaḥ sa tu bhāgavataḥ smṛtaḥ ||  
  
iti tu pūrṇasya mukhādhikāriṇaḥ stutiḥ | na tu tasyaiva   
pāñcakālikabhāgavatatvapratipādanaparam |  
  
caturvyūhavibhāgajñaḥ pañcakālaparāyaṇaḥ |  
dvādaśākṣaraniṣṭho yaḥ sa vai bhāgavatottamaḥ ||  
  
iti śāṇḍilyavacanamapi tathaiva |  
  
pāñcakalikadharmaḥ śrībhāṣyakārādīnām abhimataḥ   
  
evaṃ dvādaśākṣaropādānamapi vyāpakāntaropalakṣaṇam   
svasaṃhitoktamantraniṣṭhāmātreṇa [niṣṭhāmantreṇa ka "a cha ja jha;   
niṣṭhāmātreṇa kha ga ca] yathārhaṃ sarveṣāṃ pañcakāladharmaprāpteḥ |   
ata eva hi bhāṣyakārāṇāṃ śiṣyāḥ praśiṣyāśca śrīmadaṣṭākṣareṇa   
samārāthanaṃ prapañcayantaḥ pañcakālakalpanayaiva dinacaryāmupadidiśuḥ |   
tathāhi bhāṣyakārāvyavahitaśiṣyairvaṅgivaṃśeśvaraiḥ   
śrīraṅganārāyaṇācāryairbrāhmāmuhūrtaprabhṛti dinacaryā   
prapañcayadbhirharisaṃkīrtanasaṃsāranirvedasāttvikadhṛtyālambanasamanantara  
kālahitā[kālavihita ka kha ga "a ca cha ja jha   
ñ]dhyavasāpaparyantamuktvā anantaramucyate -  
  
ita ūrdhvamahaṃ tāvadyājjivaṃ śriyaḥ śriyaḥ |  
padayorarcanaṃ kartuṃ yatamānaḥ samāhitaḥ ||  
  
abhigacchan hariṃ prataḥ paścād dravyāṇi cārjayan |  
arcayaṃśca tato devaṃ tato mantrāñjapannapi ||  
  
dhyāyannapi paraṃ devaṃ kāleṣukteṣu pañcasu |  
vartamānaḥ sadā caivaṃ pāñcakālikavartmanā ||  
  
svārjitairgandhapuṣpādyaiḥ śubhaiḥ śaktyanurūpataḥ |  
ārādhayan hariṃ bhaktyā gamayiṣyāmi vāsarān ||  
  
iti | śrīparāśarabhaṭṭārakaiśca  
  
garbhajanmajarāduḥkhamiśrasaṃsārasāgarāt |  
uttirya bhagavatprāptiṃ lipset puruṣo yati ||  
  
prātarutthāya saṃsmṛtya hariṃ taccaraṇotthitām |  
gaṅgāṃ vibhāvya tīrthāmbhastatastadavagāhya ca ||  
  
śritusmṛtyuditaṃ karma yāvacchakti parātmanaḥ |  
ārādhanatvenāpādya sordhapuṇḍraśca tarpayet ||  
  
mantrairādhāraśaktyādipāriṣadyāntasaṃsthitaiḥ |  
  
iti pūrvācāryoktaṃ saṃgraheṇa pradarśya hariṃ praṇamya cāyamya prānān   
praṇipatan gurūn igyārabhya śrīmadaṣṭākṣaramantrasya   
ṛṣichandodevatābījaśaktīḥ prakāśya bhāṣyakārānukto   
mantranyāsastacchiṣyādyuktaprakāreṇopādeya iti jñāpanāya mantranyāsaṃ tataḥ   
kṛtvā mantrārthamapi cintayet iti saṃgraheṇābhivāya [pūrvaiḥ ityārabhya   
svayamedhābhidhāya ityantaṃ ka kha ga jha pulstakeṣu nāsti]   
pūrvargrantheṣvaniveśitaṃ mantrārthacintanamatyantopayuktatayā   
[mantrārthamatyantopayuktatayā gha ja] svayamevābidhāya evaṃ   
saṃcintya mantrārthaṃ tatastaṃ puruṣaṃ [tatpuruṣaṃ ka jha; paramiti padaṃ ka   
kha ga gha jha kośeṣu nāsti] param ityādinā pūrvairuktaṃ dhyānaṃ saṃkṣipya   
tadanuktaṃ pādādikeśāntadhyānaṃ prapañcya ṣoḍaśopacārakrameṇa   
samārādhanaṃ ca vihitam | upacārāntarāṇāmapi sarveṣāmete ṣoḍaśa   
pradhānatāmāḥ | tadanubandhenaivānyat sarvamanuṣṭhīyate |   
deśakālāvasthādyanusāreṇa saṃkṣepavistārasvīkāraśca śāstrīyaḥ | ataḥ   
pūrvaikakaṇṭhyamihāpyanusaṃdheyam | ata eva hi   
tadubhayānusāribhirnārāyaṇamunibhirapi pañcakālakalpanayā   
tattatkālānuṣṭheyāni yathākramaṃ prapañchitāni |  
  
tathāhi -  
  
bhagavaccaraṇāmbhojaparicaryāvidhikramam |  
ekāntibhiranuṣṭheyaṃ nityaṃ samabhidadhmahe ||  
  
brāhme muhūrte sattvastho harirhaririti bruvan |  
utthāya tatra śayane samāsīnaḥ samāhitaḥ ||  
  
ityārabhya  
  
dvayena tadvivaraṇaiḥ prapadya prabhumīśvaram |  
nikṣipya ciramātmānaṃ tatpādabje kṛtī bhavet ||  
  
yo nārāyaṇadāsīyo mādhavārādhanakramaḥ |  
tatrābhigamanaṃ nām prathamaḥ paṭalo hyayam ||  
  
ityantenābhigamanaṃ parisamāpya   
  
aho dvidīyabhāgena kṛṣṇārādhanatatparaḥ |  
dravyāraṇyārādhanāni śāstriyāṇi samārjayet ||  
  
ityādibhiḥ paṭalaiḥ tattatkālāṃśasādhanīyamupādānādikamapi yathākramaṃ   
prapañcitam | tadevaṃ caturvidhapañcarātraniṣṭhānāṃ tatrāpi   
yatkiṃcidvyāpakamantrapradhānānāṃ sarveṣāmapi bhagavadekāntināṃ   
yathāyathaṃ prācīnaparigṛhītavaikalpikamaryādābhedaiḥ pāñcakālikadharmaḥ   
prāptaḥ |  
  
prapannaiḥ pañcakālakramaḥ tyājya iti pūrvapakṣaḥ  
  
tatra te svādhikārānurūpaṃ prapattimeva   
kevalāmavyavahitāmapavargasādhanamavalambante tairayaṃ pañcakālakramaḥ   
parityājyaḥ parigrāhyo veti vicāryate | prapattiprakaraṇeṣu  tadaṅgatvena   
tadupadeśābhāvāt vilambākṣamasyādhikāriṇaḥ   
śātavārṣikavratapūraṇāvadhikālakṣepākṣamatvāt tadekadeśabhūtayogaśaktau   
ca tasyaivopāyatvasvīkāraprāpteḥ yathāśakti [varṇāśramānuṣṭhānarūpasya   
ka kha ga ca jha] varṇāśramadharmānuṣṭhānarūpasya bhagavatprīṇanasya   
tadājñānupālanasya kartavyatve'pi   
vyāsadakṣādidharmaśāstropadiṣṭakālavibhāgapūrvakadinacaryāmaryādayāpi   
[dinacaryādvārāpi ka kha ga jha] siddheḥ anyathā karmaṇāṃ   
parasparoparodhaprasaṅgācca parityājya iti pūrvaḥ pakṣaḥ |  
  
prapannaiḥ pañcakālakramo grāhya iti siddhantaḥ   
  
rāthāntastu parigrāhya evāyamiti | tiṣṭhatu tāvadiha pramāṇopapattiparāmarśaḥ |   
bhāṣyakārādyupadeśasaṃpradāyastāvat parāmṛśyatām | atha paramaikāntino   
bhagavadārādhanaprayogaṃ vakṣye ityārabhya   
śaunakavyāsabodhāyanādidharmaśāstrānuktena bhagavacchāstroktena vartmanā   
snānaviśeṣādipūrvakavilakṣaṇasamārādhanaprakriyāpratipādanaṃ   
kathaṃbhūtamadhikāriṇamadhikṛtya bhāṣyakāraiḥ kṛtamiti karṇe   
tavāgatam? bhavatu tacchaktamadhikāryantaraṃ pratīti cet na   
prapattyekaniṣṭhaiḥ tatcchipyapraśipyādibhiḥ [praśiṣyādibhiśca ka kha ga ca   
jha] yobhyairadya yāvat yathāśakti tadanuṣṭhānadarśanāt sādhanabuddhyā ca   
tadanuṣṭhānābhāvasya bhagavatkaiṃkaryaikaratiḥ paramaikāntī bhūtvā   
ityādibhistatraivopadeśāt ananyopāye'nanyaprayojane cādhikāriṇi   
paramaikāntiśabdasya sāmrājyāt atha paramaikāntino bhagavadārādhanaprayogaṃ   
vakṣye ityasya pūrvavṛttāpekṣāyāṃ tameva śaraṇamupacchedakhiletyādinā   
śaraṇāgatiprakāraśca pūrvoktaḥ iti tatprabandhasthavākyadvayena   
paripūrṇaśaraṇāgativiṣayasya gadyagranthasya pūrvavṛttatvapratīteḥ | etacca   
samarthaviṣayate | atastathāvidhaprapanna evātra paramaikāntī | tamādhikṛtyaiva   
ki.citsiddhāntaśtāṃ kā.cit saṃhitāṃ pradhānīkṛtya samārādhanaprayogo'tra   
saṃgṛhyata iti yathāsaṃpradāyamakāmenāpi svīkaraṇīyam |  
  
pañcakālaprakriyā śrībhāṣyakārābhimateti samarthanam |  
  
tacca samārāvanamarghyādipātrapakṣepya[prak.espa ka kha ga gha ṅ ca   
jha]tattadāsanabhogānupūrvīsamarpaṇīyoupacārikasāṃsparśikābhyavahārikā  
dibhedabhinnagandhapuṣpādiparaḥśatradravyasāpekṣaṃ dṛśyate | tadapi   
nyāyataḥ svayamevārjitaṃ mukhyam | aśaktasya tu putraśi.yādimukhena   
tatpreraṇarūpārjanavyāpāraḥ | pūrvasiddhadravyasyāpi tatkāle tadarthopādānamiti   
samārādhanāt pūrvamevaṃ nāntarīyakaṃ samyagdravyopādānam | ata   
ijyopadeśenaivārthāt [arthādapekṣita ka kha ga ca jha]   
tadapekṣitopādānamapi svakālaprāptamupadiṣṭaṃ bhavati | tato'pi   
pūrvamabhigamanamapi   
tadvidhāyakatattacchāstratattanmantraviśeṣādiparāmaśādantataḥ   
prapattirūpatayaiva pariṇatamiti prāgeva   
tadupadeśenārthādabhigamanamapyupadiṣṭaṃ bhavati | ata eva hi   
tadabhiprāyavidbhirnārāyaṇamunibhiḥ -  
  
dvayena tadvivaraṇaiḥ prapadya prabhumīśvaram |  
nikṣipya ciramātmānaṃ tatpādābje kṛtī bhavet ||  
  
ityabhigamanaṃ nigamitam [nirṇītam ka cha; nirdiṣṭam ja] dadvivaraṇaṃ   
ca gadyādikameva |  
  
anuyāgaparyantasamārāthanasamanantarabhāvisvādhyāyaśca   
śrutismṛtītihāsapurāṇamantrajapasatsaṃvādādhyātmastraśravaṇapravacanādhy  
ātmā yathāsaṃbhavaṃ   
bhagavacchāstradharmaśāstrādi.vantarabhāviyogopakārakajñānasaṃdhukṣaṇapra  
yojanaḥ pratipādyata iti tatkālanityaḥ so'pi dvayamarthāsaṃdhānena saha sadaivaṃ   
vaktā iti gadyoktasya dvayavacanasya śāstrīyakarmāntarānuparodhena   
yathāvasaramupanipātādupadiṣṭa eveti jñāyate | sadāvacanaṃ hi na nidrākāle   
aśakyayatvāt | na maunakāle tadvidhivorodhāt [tadvirodhāt ka kha ga jha] |   
na mantrāntarādisādhyasamārādhanādikāle tairava [tenaiva ka kha ga ca]   
taduparodhāt | ato yathāvasaraṃ tatprāptiḥ |  
  
evaṃ yogo'pi [api ka kha ga ṅ ca pustakeṣu na dṛśyate]   
dvayārthānusaṃdhānaikāgryarūpaḥ   
sarvavyāpāroparatisubhaganidrāpūrvāparakālayoḥ tatpūrvāpararātreṣu yuñjānaḥ   
ityādyuktāvasaralabdhayatnalabhyaḥ [avasarayuktayatnalabhyaḥ ka jha;   
avasarayatnalabhyaḥ gha; avasaralabdhyā yuktayatnalabhyaḥ ca cha] |   
śrīvaikuṇṭhagadye ca svatantraprapattiniṣṭhāmeva vidhāya tataśca   
pratyahamātmojjivanāyaivamanusmaret ityārabhya paramapadaparyaṅkanilayasya   
bhagavataḥ paripūurṇadhyānayogamuktvā anusaṃdhānaviśeṣāṃścopadiśya   
śrīmatpādāravintaṃ [pādaravindayugalaṃ ka ca jha] śirasi kṛtaṃ   
dhyātvā amṛtasāgarāntarnimagnasarvākyavaḥ sukhamāsīt   
ityanenānanyaprayojano vicitro yogaḥ pratidinakartavyatvena vihitaḥ | tadadhikāre ca   
vistareṇa darśayiṣyāmaḥ | nitye ca evaṃ śaraṇamupagamya   
tatprasādopavṛṃhitamanovṛttistameva bhagavantaṃ sarveśvareśvaramātmanaḥ   
[svāmitvena suhṛttvena ka kha ga ca jha] svāmitvenānusaṃdhāya   
atyarthapriyāvirataviśadatamapratykṣatāpannānudhyānena [anusandhānena ka   
ṅ cha ja] dhyāyannasīt iti samāradhanārambhoktasyānudhyānsya   
svādutamasya samārādhanavadeva ananyaprayojanakaiṃkaryarūpatayāvasare   
prāptiryuktā | tasmādananyaprayojanapradhānatayā   
paripūrṇasamārādhanaviśeṣopadeśibhirbhāṣyakārairarthataḥ śāstrāntaraiśca   
siddhamanyadapi sarvamanujñātamiti vijñāyate | ata eva hi   
tacchiṣyaprakṣiṣyādayaḥ pañcakālavibhāgenaiva bhagavtsevāṃ pratyapīpadan |   
prapattyāvṛttiprasaṅgādicidyāni tu nikṣekālavibhāgenaiva bhagavatsevāṃ   
pratyapīpadan | prapattyāvṛttiprasaṅgādicodyāni tu nikṣeparakṣānte   
[nikṣeparakṣāyāṃ ka kha ga ca ja jha] parihṛtāni |  
  
atra yaduktaṃ prapattyaṅgatvenopadeśābhāvāt parityājya iti tadasat   
bhhaṣyakāroktanityasamārādhanasyāpi tata eva parityājyatvaprasaṅgāt | taccet   
bhagavatprītyekaprayojanatayānuṣṭheyamityanujñāyate tarhi tadanubandhi sarvamapi   
tadvadanujñāyatām | prapattyaṅgasarvadharmasvarūpatyāgavidhivādino'pi hi   
[hi ka kha ga ca jha pustakeṣu nāsti] svāmini bhagavati dāsabhūtasya   
prapannasya svarūpaprāptāṃ kiṃkaravṛttimanujānanti | yattu   
śātavārṣikavratāvadhi vilambākṣamatvamuktam tat tathaiva | na hyasya   
niṣpannopāyasya śātavārṣikavratamanuṣṭheyaṃ brūmaḥ | yathā hi nadītaraṇāya   
naukāgamanaṃ pratīkṣamāṇāḥ puruṣāḥ kecit līlādyūtena kālaṃ yāpayanti kecit   
paṇabandhadyūtena dyūtamaryādānupālanaṃ comayeṣāṃ samānam   
tatrāniyatakālabhāvinaukāgamanasamaye vaihārikā vihāradyūtavicchedenāpi   
nādīṃ taranti baddhapaṇāstu yāvaddyūtasamāpti vilambante tadvadihāpīti   
tattvavidāṃ saṃpradāyaḥ |  
  
pāñcakālikayogaśaktau prapattiniṣṭhāvirodhaparihāraḥ   
  
yaccānyayuktaṃ yogaśaktau tasyaivopāyatvasvīkāraḥ prāpnotīti tadapi mandam |   
svayogamahimapratyakṣitatattvatrayāṇāṃ nāthamunikurukeśvaraprabhṛtīnāṃ   
prāk parigṛhītaprapattyupāyaikaniṣṭhānāmeva paścādapi   
bhagavatprasādalabdhayaugikabhagavadānandāsvādasya prasiddhatvāt | anyathā   
tathāvidhānusaṃdhānapūrvakabhāṣyakāroktasamārādhanādiśaktau   
tasyāpyupāyatvasvīkāra[svīkāra ka kha ga ca jha pastakeṣu   
nāsti]prasaṅgāt | taccet svāmikaiṃkaryarūpamiti svādutamatayā   
[svādutamatayā ka kha ga ca jha pustakeṣu nāsti]   
svayaṃprayojanatvenopādīyet samādhāvapyayaṃ   
samādhikadaridrasukhasaṃdohātmani samaḥ samādhiḥ | prapannanuguṇaṃ ca   
yaugikamanusaṃdhānaṃ [śāṇḍilyasmṛtāvapi ka ca jha]   
śāṇḍilyasmṛtāvucyate -  
  
īdṛśaḥ paramātmāyaṃ pratyāgātmā tathedṛśaḥ [ayamīdṛśaḥ gha "a   
cha ja] |  
tatsaṃbandhānusaṃdhānamiti yogaḥ prakīrtitaḥ ||  
  
yogo nāmendriyairvaśyairbuddherbrahmaṇi saṃsthitiḥ |  
prayuktairaprayuktarvā bhagavatkarmavistare ||  
  
iti | etadanubaddhameva [etadanusaṃdhānameva ka kha ga ja jha]   
dvayārthānusaṃdhānam | etadviruddhaṃ tu rāhumīmāṃsakānāṃ   
kabandhamīmāṃsakānāṃ cānusaṃdhāna vedabāhyamiti   
śrīkṛṣṇamunibhiruktam -  
  
cetanastveka eveti matiryā kevalā kriyā |  
phalatīti matiste dve vedāprāmāṇyabuddhije |  
sa enaṃ prītaḥ prīṇāti brāhmaṇasyānuge na te ||  
  
iti |  
  
pāñcakālikadharmasya smṛtyuktakarmabhirnoparodhaḥ  
  
yattvaparamuktam- vyāsadakṣādyupadiṣṭavatrmanāpi   
svavarṇāśramocitabhagavadā~jānupālanarūpadinacaryāsiddhiḥ [ataścetveva   
sarvatra pāṭhaḥ | pūrvapakṣānuvāde tu anyatheti dṛśyate |]   
ataścobhayasaṃbhede karmaṇāṃ parasparoparodhaprasaṅgaśceti tatra   
tāvadaviditaśrautasmārtavṛttantānāmayaṃ parasparoparodhacodyāvatāraḥ |   
evaṃ hyatra parihṛtaṃ śrīkṛṣṇamunibhiḥ -  
  
paśvirṣṭi[dardhī kha ga ca ñ]darvihomānāṃ sasomānāṃ samuccayaḥ |  
yathā bahunāmekasmin tathaivāsyapi karmaṇaḥ ||  
  
iti | na cātra tāvānapyuparodhaḥ |  
  
vyāsasmṛtau abhigamanasaṃvādanam  
  
api ca tatrāpīdamabhigamanādipañcakamanupraviṣṭaṃ dṛśyate | vyāsastāvat-  
  
ब्राह्मे मुहूर्त उत्थाय धर्ममर्थं च चिन्तयेत् ।  
कायक्लेशं तदुभूतं ध्यायीत मनसेश्वरम् ॥  
  
इत्यारभ्य प्राभातिकस्नानसन्ध्योपासनप्रकारमुपदिश्य  
  
अथागत्य गृहं विप्रः समाचम्य यथाविधि ।  
प्रज्वाल्य वह्निं विधिवत् ॥  
  
इत्यादिना प्रातर्होमं च विधाय अनन्तरमाह -  
  
देवादीनां नमस्कुर्यादुपहारं निवेदयेत् ।  
दद्यात् पुष्पादिकं तेषं वृद्धांश्चैवाभिवादयेत् ॥  
  
गुरुं [गुरूंश्चैव क ख ग च झ] चैवाप्युपासीत हितं चास्य   
समाचरेत् ।  
वेदाभ्यासं ततः कुर्यात् प्रयत्नाच्छक्तितो द्विजः ॥  
  
जपेदध्यापयेच्छिष्यान् धारयेच्च विचारयेत् ।  
अवेक्षेत च शास्त्राणि धर्मादीनि द्विजोत्तमः ।  
वैदिकांश्चैव निगमान् वेदाङ्गानि विशेषतः ॥  
  
इति । अत्र दक्षोक्तप्रक्रियया द्वितीयार्धयामसाध्यवेदाभ्यासादिषु   
[अदृष्टांशः ख ग] अदृष्टार्थांशो जपस्तोत्रशब्दाभ्यां   
जयाख्यसंहितायामुपलक्ष्यते । वृत्तिकर्शितस्य कस्यचित् [अदृष्टांशः   
ख; दृष्टांशः क ग झ] दृष्टार्थांशोऽस्ति चेत्   
अभिगमनकालसङ्कोचेन परस्मिन्नुपादाने समन्वेति । अत्र   
देवनमस्कारोपहारनिवेदनपुष्पादिप्रदानादभिगमनं सिद्धम् ।   
देवनमस्कारश्चात्र विष्णुनमस्कार एव स्वरसतः प्राप्तः   
निरुपाधिकदेवत्वस्य देवतान्तरनमस्कारस्यापि तत्रैव विश्रमात् । अत एवादौ   
ध्यायीत् मनसेश्वरम् इति ध्येयतयोक्त ईश्वरोऽपि जयादि।विव सर्वेश्वरो विष्णुरेव   
। ईश्वरो विक्रमी धन्वी इति च तन्नामसु[नामसु क ख च ज झ] पठ्यते   
उत्तरत्र [अत एवोत्तरत्र क ख ग ङ् च झ] न विष्ण्वाराधनात् पुण्यं   
विद्यते दर्म वैदिकम् इति स्वयमेवाभिदानाच्च । इदमेव   
विष्णुनमस्कारादिरूपमभिगमनं तत्परशास्त्रेष्वपि   
नानाप्रकारमुपदिश्यते । देवादीनाम् इत्यादिशब्देन पित्रादिसङ्ग्रहः ।   
  
व्यासस्मृतौ उपादानसंवादानम्   
  
एवं प्रथमकालकर्तव्यमुक्त्वा द्वितीयकालसाध्यं   
समाराधनोपकरणसम्पादनमुपादानमाह-  
  
उपेयादीश्वरं चापि योगक्षेमार्थसिद्धये ।  
सावायेद्विधानर्थान् कुटुम्बार्थे ततो द्विजः ॥  
  
इति । एतच्च लौकिकेश्वराभिगमनं गत्यन्तरहीनस्यापद्विषयम् । स्मरन्ति हि-   
नगरप्रवेशनानि [प्रवेशनादि क झ] च वर्जयेत् इति । उक्तं च [श्री   
क ख ग च झ पुस्तकेषु नास्ति] श्रीशाण्डिल्यस्मृतौ-  
  
बुद्धरुद्रादिवसतिं श्माशानं शवमेव च ।  
अटवीं राजधानीं च दूरतः परिवर्जयेत् ॥  
  
इति । कालपञ्चककृत्यं तत्र प्रपञ्चितं [यथायोग्यं क ख ग च छ ज   
झ] यथायोगं सर्वैर्ग्राह्यम् । इदमेव चोपादानं भगवदर्थत्वेन   
भगवच्छास्त्रेषु विधीयते । अत्रापि कुटुम्बार्थे इति न केवलं तादर्थ्यं   
विवक्षितम् [कुटुम्बार्थे इति वचने केवलतादर्थ्यमविवक्षितम् क ख ग   
झ] तद्बुद्धेः सर्वत्र प्रतिषेधात् । अगीयत च [गीयते च क च झ]   
स्वयं भगवता-  
  
यज्ञार्थात् कर्मणोऽन्यत्र लोकोऽयं कर्मबन्धनः ।  
तदर्थ कर्म कौन्तेय मुक्तसङ्गः समाचर ॥  
  
इति । अतो भगवदाराधनरूपयज्ञशिष्टेन [कुटुम्बभरणमपि क ख ग   
च झ; कुटुम्बरक्षणमपि ङ् छ] कुटुम्बसंरक्षणमपि   
भगवदाज्ञानुपालनरूपमेवेति तद्विवक्षया महर्षिणा कुटुम्बार्थे इत्युक्तम्   
। धर्मर्थ च चिन्तयेत् इत्यारम्भोक्तार्थचिन्तनमपि धर्मशेषतया ।   
कायक्लेशचिन्तनं तु क्लेशरहितोपायवेषणार्थम् । स्मरन्ति हि मन्वादयः-  
  
अक्लेशेन शरीरस्य कुर्वीत धनसञ्चयन् ।  
अप्रयत्नागताः सेव्या गृहस्थैर्विषयाः सदा ॥  
  
इत्यादि ।  
  
व्यासस्मृतौ इज्यासंवादनम्   
  
अथ तृतीयकालकृत्यमाह - ततो मध्याह्नसमये स्नानार्थं   
मृदमाहरेत् इत्यादिना । स्नाने चैवं भगवद्नुसन्धानमाह-  
  
अभिमन्त्र्य जलं मन्त्रैरब्लिङ्गैर्वारुणैः शुभैः ।  
भावपूतं तदव्यग्रं ध्यायन् वै विष्णुमव्ययम् ॥  
  
आपो नारयणोद्भूतास्ता एवास्यायनं पुनः ।  
तस्मानारायणं देवं स्नानकाले स्मरेद्बुधः ॥  
  
इति । तधा -  
  
त्रिपदां वात्र सावित्रीं तद्विष्णोः परमः पदम् ।  
आवर्तयेद्वा प्रणवं देवं वा संस्मरेद्धरिम् ॥  
  
इति च । तर्पणेऽपि-   
  
आदाव्ॐकारमुच्चार्य नामान्ते [नमोऽन्ते ग च छ] तर्पयामि च ।  
देवान् ब्रह्मऋषींश्चैव तर्पयेदक्षतोदकैः ॥  
तिलोदकैः पितॄन् भक्त्या सूत्रोक्तविधिना ततः ॥  
  
इति । अत्र प्रणवपूर्वकत्वेन भगवदात्मकत्वानुसन्धानं विहितम् । एतदेव च   
नित्ये भाष्यकारैरपि दर्शितम्- देवानृषीन् पितॄन् भगवदात्मकात्   
ध्यात्वा सन्तर्प्य इति । तृतीयकालसाध्यं साक्षादिज्यारुपं   
समाराधनमेवाह-  
  
न इष्णवाराधनात् पुण्यं विद्यते कर्म वैदिकम् ।  
तद्मादनादिमध्यान्तं नित्यमाराधयेद्धरिम् ॥  
  
तद्विष्णोरिति मन्त्रेण सूक्तेन पुरुषेण च ।  
नैवाभ्यां सदृशो मन्त्रो वेदेषुक्तश्चतुर्ष्वपि ॥  
  
निवेदयीत् स्वात्मानं विष्णावमलतेजसि ।  
तदात्मा तन्मनाः शान्तस्तद्विष्णोरिति मन्त्रतः ॥  
  
इति । अत्र तद्विष्णोरित्यादेः स्तुतिः न याज्ञवल्क्यादिविहितप्रणवाद्यपकर्षपरा ।   
एवं विष्ण्वाराधनस्य सर्वोत्तरस्त्वकण्ठोक्तेः पूर्वापरग्रन्थेषु सामान्यतो   
विशेषतश   
देवतान्तरार्चनवचनमन्तवत्प्रिमितफलार्थिप्रतिबुद्धेतराल्पमेधसः   
पुरुषानधिकृत्येति मन्तव्यम् । गीयते च अन्तवतु फलं तेषां   
तद्भवत्यल्पमेधसाम् इति । उक्तं च [उत्तरत्र च क ख ग ज झ]   
महाभारते-  
  
ब्रह्माणं शितिकण्थं च याश्चान्या देवताः स्मृताः ।  
प्रदिबुद्ध न सेवन्ते यस्मात् परिमितं फलम् ॥  
  
इति । आह च बादरायणः - नान्यं देवं   
नमस्कुर्याद्विष्णुपादाब्जसंश्रयः इति ।  
  
कर्मणां परिपाकत्वादा विरिञ्चादमङ्गलम् ।  
इति मत्वा विरक्तस्य वासुदेवः परा ततिः ॥  
  
इति च ।  
  
पाञ्चरात्रोक्तं समाराधनमेव सर्वेषां मुख्यम्   
  
इदं च विष्ण्वाराथनं भगवच्छस्त्रेषु   
तैस्तैर्व्यापकमन्त्रप्रभृतिभिस्तत्तदधिकारानुरूपं प्रपञयते ।   
अधिकृतशास्त्राप्रतिपादितस्य पूर्णोपदिष्टस्यैव मुख्यत्वं   
होतृशाखोक्तहौत्रपरिग्रहन्यायेन सिद्धम् । एतेन अलाभे वेदमन्त्राणां   
पञ्चरात्रोदितेन वा इति स्मृतिरपि प्रणवाष्टाक्षर   
द्वादशाक्षरादिमन्त्राणामाथर्वणरहस्यान्मायाद्यधीततया   
वेदमन्त्रशब्देन सङ्ग्रहात् पञ्चरत्रोदितिन वा   
इत्ययमंशस्तान्त्रिकसङ्क्षितप्रत्यक्।एस्तरश्रुतिमूलमन्त्रान्तरविषयतया   
योज्यः ।  
  
भगवत्समाराधनस्य नित्यत्वम्   
  
नित्यं चैतद्वैश्वदेवादिवत् भगवत्समाराधनम् । नित्यमराधयेद्धरिम् इति   
वचनात् ।  
  
शानकोऽहं प्रवक्ष्यामि नित्यं विष्ण्वर्चनं परम् ।  
प्र वः पान्तमन्धसो धियेत्यर्धर्चविधानतः [धित्यृचोऽर्धस्य घ ङ्   
ज; चोऽर्धर्च ख ग; धि इत्यर्धर्च क झ] ॥   
  
इति सूत्रान्तरानुसारात् ।  
  
स्नात्वा नित्यं शुछिः कुर्याद्देवर्षिपितृतर्पणम् ।  
देवताभ्यर्चनं चैव समिदाधानमेव च ॥  
  
इति सामान्यतो मनुक्तेश्च । उक्तं चानुशासनिके श्रीपुण्डरीकनारद संवादे   
-  
  
ब्रह्मचारी गृहस्थो वा वानप्रस्थोऽथ भिक्षुकः ।  
केशवाराधनं हित्वा नैव याति परां गतिम् ॥  
  
इति । एवं य्ल्गयाज्ञवल्क्यादिष्वपि [योगयाज्ञवल्क्येनापि क ख ग] -  
  
विष्णुर्ब्रह्मा च रुद्रश्च विष्णुर्देवो दिवाकरः ।  
तस्मात् पूज्यतमं नान्यमहं मन्ये जनार्दनात् ॥  
  
इत्यादिकमुच्यते । एवंविधदेवतार्चनाकरणे च प्रत्यवायं स एवाह -  
  
यो मेहादथवालस्याकृत्वा देवतार्चनम् ।  
भुङ्क्ते स याति नरकान् सूकरेष्वपि जायते ॥  
  
इति । भगवदर्चावताररहितगृहन्य[अर्चारहितगृहस्थस्य घ]   
पुरुषस्याभोज्यान्नत्वमप्यन्यग्रोच्यते -  
  
केश्वार्चा गृहे यस्य न तिष्ठति महीपते ।  
त्स्यान्नं नाइव भोक्तव्यमभक्ष्येण समं हि तत् ॥  
  
इति । अनन्तरं च पञ्चमहायज्ञपूर्वकं प्राणाग्निहोमं   
प्रपञ्चयन्नेवमाह [एवाह क ख ग ङ् च ज झ] -  
  
स्वाहाप्रणवसंयुक्तं प्राणायान्नाहुतिं ततः ।  
अपानाय ततो हुत्वा व्यानाय तदनन्तरम् ॥  
  
उदानाय ततः कुर्यात् समानायेति पञ्चमम् ।  
विज्ञाय तत्त्वमेतेषां जुहुयादात्मनि द्विजः ॥  
  
शेषमन्नं यथाकामं भुञ्जीत व्यञ्जनैर्युतम् ।  
ध्यात्वा तु मनसा देवमात्मानं वै परजापितम् ॥  
  
इति । अत्रापि देवप्रजापतिशब्दौ पूर्वोक्तनयेन विष्णुपरौ मन्तव्यौ   
[मन्तव्यै क ख ग झ पुस्तकेषु नास्ति] हृदि ध्यायन् हरिं तस्मै   
निवेद्यान्नं समाहितः   
इत्यादिभगवद्यामुनेयोपात्तकर्मकाण्डस्थप्राणाग्निहोत्रविषयव्यासवचनानु  
साराच्चास्मिन्नपि [अस्मिन्नेव क ख ग झ] व्यासवचने देवध्यानं   
तदेव हृदयस्थहरिध्यानमिति गम्यते । ईदृशं च   
भोजनमेवानुयागसमाख्ययान्यत्र व्यपदिश्यते ।  
  
[अथ क ख झ पुस्तकेषु नास्ति] अथान्यदपि भोजने अपेक्षितं   
सर्वमुपदिश्य  
  
व्यासस्मृतौ स्वाध्यायसंवादनम्   
  
भुक्त्वैवं सुखमास्थाय तदन्नं परिणामयेत् ।  
इतिहासपुराणाभ्यां वेदं समुपबृम्हयेत् ॥  
  
इति चतुर्धकालसाध्यं स्वाध्यायमाह । एवमन्येऽपि स्मरन्ति भुक्त्वोपस्थाय   
चादित्यं पुराणानि सदा पठेत् इत्यादि । अत्र   
परिपूर्णज्ञानस्योपबृंहणनिरपेक्षस्याधिकारिविशेषस्य   
द्विषडष्टषडक्षरद्वयादिजप एव स्वाध्याय इत तत्र तत्र तद्विधिः । अत एव   
रहस्यान्माये वेदान्तरनिषेधेन द्विषट्कमात्रस्वाध्यायविधानं   
निर्व्यूढम् ।  
  
व्यासस्मृतौ योगोऽपि आक्।एपलभ्यः   
  
यत् पुनरनन्तरं [पञ्चकाऽ ख घ] पञ्चमकालकृतमुक्तम् ततः   
सन्ध्यामुपासीत इत्युपक्रम्य   
  
हुर्वाग्निं विधिवन्मन्त्रैर्भुक्त्वा चान्नमभिष्टकम् ।  
सभृत्यबान्धवजनः स्वपेच्छुष्कपदो निशि ॥  
  
इत्यादि अत्र रात्रिभोजनवचनेन तदनन्तरं योगोऽपि दिवाभोजनानन्तरोक्तः   
स्वयमेवागछतीति तदनुक्तिः । तधाहि पूर्वं दिवाभोजनानन्तरमेवमाह-  
  
hugānumantraṇaṃ kuryācchraddhāyāmiti mantrataḥ |  
tathākṣareṇa svātmānaṃ yojayed brahmaṇīti hi ||  
  
sarveṣāmeva yogānāmātmayogaḥ paraḥ smṛtaḥ |  
yo'nena [yogena ka kha ca cha jha] vidhinā kuryāt sa yāti padamakṣayam ||  
  
iti | evaṃ ca nigamayāmāsa -  
  
ityetadakhilenoktamahanyahani yanmayā |  
brāhmaṇānāṃ kṛtyajātamapavargaphalapradam ||  
  
nāstikyādathavālasyādbrāhmaṇo na karoti yaḥ |  
sa yāti narakān ghorān kākayonau ca jāyate ||  
  
nānyo vimaktaye panthā muktvāśramavidhiṃ sukham |  
tasmāt karmāṇi kurvīta tuṣṭaye parameṣṭhanaḥ ||  
  
iti | atra parameṣṭhi sarvakarmasamārādhyo viṣṇureva | viṣṇoreva   
sarvakarmasamārādhyatvam   
  
bhoktāraṃ yajñatapasāṃ sarvalokamaheśvaram |  
ahaṃ hi sarvayajñānāṃ bhoktā ca prabhureva ca |  
jajñaistvabhijyase nityaṃ sarvabhūtamayācyuta |  
havyakavyabhugekastvaṃ pitṛdevasvarūpadhṛt ||  
  
ityādiṣu prasiddham | ayaṃ cāru parameṣṭhi vihitakarmatoṣyatvenocyate | parame   
vāde tiṣṭhīti parameṣṭhi | sa ca tamasaḥ parastāt tadviṣṇoḥ paramaṃ padam ityukte   
śuddhasattvamaye [vakuṇṭhādi gha ṅ ja] vaikuṇṭhasaṃjñake loke   
vartamānaḥ puruṣottama eva | evaṃ vaiyāse dharmaśāstre bhagavataḥ pañcasu   
kāleṣu bhajanaṃ bhagavannityakarmānupraveśenaiva vihitamiti na kasyacit   
tatparityāga upapadyate |  
  
dakṣoktāalāṣṭakavibhāgo'pi pāñcakālikakarmānuguṇaḥ   
  
yattu dakṣeṇoktaṃ kālāṣṭakavibhāgena dinakṛtyaḥ tadapi prakṛtānuguṇameva   
|  
  
prātarutthaya kartavyaṃ yaddvijena dine dine |  
tat sarvaṃ saṃpravakṣyāmi dvijānāmupakārankam ||  
  
udayāstamayaṃ yāvanna vipraḥ kṣṇiko bhavet |  
nityanaimittikairyuktaḥ kāmyaiścānyairagarhitaiḥ ||  
  
svakaṃ karma parityajya yadanyat kurute dvijaḥ |  
ajñānādathavā lobhāt tyāgena patito bhavet ||  
  
iti | nityanaimittikakarmaṇāṃ tadupakārikāmyakarmaṇāṃ ca   
yathākālamanuṣṭhānamavicchedena kartavyamiti pratipādya   
  
divasasyādyabhāgena kṛtyaṃ tasyopadiśyate |  
dvitīye ca tṛtīye ca caturthe pañcame tathā ||  
  
ṣaṣṭhe ca saptame caiva aṣṭame ca pṛthak pṛthak |  
bhāgeṣveteṣu yat kṛtyaṃ tat prakṣyāmyaśeṣataḥ ||  
  
iti kālāṣṭakavibhāgena kṛtyavibhāgāṃ sāmānyataḥ prastutya   
  
dakṣasmaṛtau pradhamadvitīyakālakartavyastyābhigamane'ntarbhāvaḥ   
  
uṣaḥkāne tn saṃprāpte śaucaṃ kṛtvā yathārthavat |  
tataḥ snānaṃ prakurvītaṃ dantadhāvanapūrvakam ||  
  
ityādinā  
  
saṃdhyāhīno'śucirnityamanarhaḥ sarvakarmasu |  
yadanyat kurute karma na tasya phalabhāgbhavet ||  
  
ityantena snānācamanasaṃdhyāvandanādīni yathāvat pratipādya-  
  
saṃdhyākarmāvasāne tu svayaṃ homo vidhīyate |  
svayaṃ home phalaṃ yattu na tadanyena jāyate ||  
  
ṛtvik putro gururbhrātā bhāgineyo'tha viṭapatiḥ |  
etaireva hutaṃ yattu taddhutaṃ svayameva hi ||  
  
iti prābhātikaṃ homaṃ coktvānantaramāha -  
  
devakāryaṃ tataḥ kṛtvā gurumaṅgalavīkṣaṇaḥ [vīkṣaṇaṃ cha ja] |  
devakāryasya sarvasya pūrvāhṇastu viśiṣyate ||  
  
devakāryāṇi pūrvāhṇe manuṣyāṇāṃ tu madhyame |  
pitṝṇāmaparāhṇe tu kāryāṇyetāni yatnataḥ ||  
  
iti | atra prātromānantaraṃ devakāryavidhānāt tatkālacoditaṃ   
bhagavadabhigamanamapi sāmānyat upadiṣṭaṃ bhavati | yattvanantaramuktam -  
  
dvitīye tu tathā bhāge vedābhyāso vidhīyate |  
vedasvīkaraṇaṃ pūrvaṃ vocāro'bhyasanaṃ japaḥ |  
taddāne caiva śiṣyebhyo vedābhyāso hi pañcadhāḥ ||  
  
iti, tadapyanuguṇaṃ | uktāni hi jayākhyasaṃhitāyāṃ japadhyānārcanastotrāṇi   
prathamapraharaparyante'bhigamane |  
  
upādānaṃ cānantaramevāha -  
  
dakṣoktatṛtīyakālakṛtyasya upādāne'ntarbhāvaḥ   
  
samitpuṣpakuśādīnāṃ sa kālaḥ samudāhṛtaḥ |  
tṛtīye tu tathā bhāge poṣyavargārthasādhanam ||  
  
iti | idaṃ coktaṃ jayākhyasaṃhitāyām tataḥ puṣpaphalādīnām ityādinā | atra   
poṣyavargārthasādhanam ityetat prāguktanyāyena bhagavatprīṇanatayaiveti grāhyam   
| āha cātra prātaḥ snānaṃ [snānadi ka kha ga; snānādīn ca jha] prakramya   
pūrvameva sarveṣu karmasu bhagavadanusaṃdhānam -   
  
[dhyāyet ka kha ga a jha] dhyāyannārāyaṇaṃ devaṃ snānādiṣu ca   
karmasu |  
brahmalokamavāpnoti na cehājāyate punaḥ ||  
  
iti [iti ca gha] | asūtrayacca bhagavān śaunakaḥ harimeva smarennityaṃ   
karmapūrvāpareṣu ca iti | atra karmaśabdenānavacchedāt   
[dṛṣṭādṛṣṭasarva ka kha]   
dṛṣṭādṛṣṭārthasarvakarmasaṃgraṃhaḥ | anyadevatya[anyadaivatya ja]   
karmaṇyapi tadantarātmabhūto hariranusaṃdheya ityevakārābhiprāyaḥ |   
nityamityanena kāmyatvanaimittikatvaśaṅkāvyudāsaḥ | svataḥ prāptaṃ karmakāle   
smaraṇaṃ cakāreṇa saṃgṛhyate | evaṃ śāstrīyeṣu sarveṣu [sarveṣu ka kha   
ga jha pustakeṣu nāsti] karmasu bhagavadanusaṃdhānaṃ nityamiti siddham |   
etadeva rāgaprāpteṣvavarjanīyamiti jayākhyasaṃhitāyāṃ nayameṣu paṭhyate-   
  
śayanāsanayānādāvasaktaścapi [asaktaścāpi gha cha ja] bhojane |  
gṛdgataṃ na tyajeddhyānamānandaphaladaṃ hi yat ||  
  
iti | sarvasaṃgraheṇa tūcyate -  
  
āloḍya sarvaśāstrāṇi vicārya ca punaḥ punaḥ |  
idamekaṃ suniṣpannaṃ dheyo narāyaṇaḥ sadā ||  
  
iti |  
  
etacca nityātvāt svarūpānurūpānandaphalatvena svayaṃ prayojanatvācca   
svatantraprapattiśāstrārthaniṣṭhairapi [śāstraniṣṭhairapi ka kha ga ca ja   
jha] dustyajam | uktaṃ caivaṃ svayaṃ prayojanatvaṃ nārāyaṇamunibhiḥ _  
  
vṛttiḥ svāmini dāsasya sarūpānuguṇā śubhā |  
bhaktiśraddhasamāyuktā tat samārādhanaṃ viduḥ ||  
  
kiṃ kiṃ na sādhyaṃ bhagavadārādhanaparairnaraiḥ |  
vaiṣṇavānāṃ viśeṣeṇa svayametat prayojanam ||  
  
iti | bhagavadanusaṃdhānavicchedo'pi hi puruṣārthahānitvena smaryate -   
  
yanumuhūrtaṃ kṣaṇaṃ vāsudevo na cintayet |  
sā hānistanmahacchidraṃ sā bhrāntiḥ sā ca vikriyā ||  
  
iti | puruṣārthahāniḥ kāmakrodhādyarīṇāmavakāśaḥ   
anātmādiṣvātmabuddhihetuḥ asvābhāvikasukhaduḥkhakāraṇaṃ cetyarthaḥ |  
  
ekasminnapyatikrānte muhūrte dyānavarjite |  
dasyubhirmuṣiteneva yuktamākrandituṃ bhṛśam ||  
  
iti | svinnavṛttīnāmanyaparāṇāmapi -   
  
vyāpṛtenāpi manasā viṣṇuḥ sevyo'ntarāntarā |  
medhibaddho bhrāmyamāṇo ghāsagrāsaṃ karoti gauḥ ||  
  
ityādibhiryathāvasaraḥ kṣucchantikarakrmasamādhinā tāvanmātraprayojanatvena   
bhagavatsevanaṃ smaryate | tadiha siddhopāyasya upāyaṃ sādhayataśca   
bhagavatkaiṃkaryamarogasya ārogyārthinaśca kṣīrāsvādavat svayaṃprayojanameva   
|  
  
dakṣoktacaturtha pañcamakālakṛtyasya ijyāyāmantarbhāvaḥ  
  
yattu caturthe tu tathā bhāge snānārthaṃ mṛdamāharet itādinā   
snānabhedānapyupadiśya  
  
pañcame tu tathā bhāge saṃvibhāgo yathārhataḥ |  
pitṛdevamanuṣyāṇāṃ kīṭāṇāṃ copadiśyate ||  
  
ityādīnā-  
  
saṃvibhāgaṃ tataḥ kṛtvā gṛṣthaḥ śeṣabhugbhavet |  
bhuktvā tu sukhamāsthāya tadannaṃ pariṇāmayet ||  
  
dakṣoktaṣaṭhasaptamakālakṛtyasya svādhyāye'ntarbhāvaḥ |   
aṣṭamakāloktalokayātrā tu na paramaikāntinām   
  
ityantena saṃgraheṇa devatārcanaṃ [devārcanādikaṃ cha ṅ cha ja]   
bhojanaparyantamuktam tatrāpi avāntaraparvabhedena dvidhā vibhakto'yaṃ kāla eva   
jyākālaḥ ityekīkṛtya nirdiśyata iti na virodhaḥ | atra   
devasa.vibhāgaśabdhanirdiṣṭamarthamuttaratra devatārcanaśabdena   
viśeṣatayāmāsa- saṃdhyā snānaṃ japo homaḥ svādhyāyo devatārcanam iti |   
evam itihāsapurāṇābhyāṃ ṣaṣthaṃ saptamamabhyaset ityuktaṃ kāladvayaṃ   
svādhyāyakāla ityekīkṛtam | atra mātrayā [kālatrayavaiṣamyaṃ ka kha ga   
ca] kālavaiṣamyaṃ matabhedādupapadyate | aṣṭame lokayātrāṃ tu   
bahiḥsaṃdhyāṃ tataḥ punaḥ ityuktalokayātrākālavibhāgastu lokaparāṅmukhe   
bhagavadekāntini nātīvāiekṣita iti tadanuktiḥ | yathoktaṃ pūrvaśrave [pūrva   
(granthe) śrave ca]   
  
gurorgurau saṃnihite virṭtiḥ kāryā yathā gurau |  
[vidyāguruṣvananyeṣvapyanyā ka kha ga ṅ] vidyāguruṣvananyeṣu nityā   
vṛttiḥ svayoniṣu ||  
  
iti | uktaṃ ca brahmavidbhiḥ -  
  
adyaprabhṛti he lokā yūyaṃ yūyaṃ vayaṃ vayam |  
arthakāmaparā yūyaṃ nārāpaṇaparā vayam ||  
  
nāsti saṃgatirasmākaṃ yuṣmākaṃ ca parasparam |  
vayaṃ tu kiṃkarā viṣṇoryūyamindriyakiṃkarāḥ ||  
  
iti | aheriva gaṇādbhitaḥ ityādiṣu ca bhinnaśilaguṇaparihāra upadiśyate |   
saṃnyāsaprakaraṇe samānaśīlaiḥ sahavāso na doṣāya iti kapilānuśiṣṭasya   
kaimutyena gṛhasthādiṣvapi mokṣārthiṣu tylyaprasaratāt | āmananti ca   
bahvṛttaḥ- nedaṃvidanidaṃvidā samuddi"esna saha bhuñjīta na sadhamādī   
[sadharmā ka kha ga ca jha] syāt iti | tasyedamupabṛṃhaṇam -  
  
āvidyaḥ [avaidyaḥ ka ca] prākṛtaḥ prokto vaidyo vaiṣṇava ucyate |  
āvidyena [avaidyena ka ca] na kenāpi vaidyaḥ kiṃcit samācaret ||  
  
iti |  
  
ahanyahani dharmasya yoniḥ sādhusamāgamaḥ |  
mohajālasya heturhi [yonirhi gha ṅ cha ja] dhūrtaireva samāgamaḥ ||  
  
iti | tathā-   
  
manīṣiṇo hi ye kecidyatayo mokṣakāṅkṣiṇaḥ |  
teṣāṃ vai chinnatṛṣṇānāṃ yogakṣemavaho hariḥ ||  
  
ananyāścintayanto māṃ ye janāḥ paryupāsate |  
teṣāṃ nityābhiyuktānāṃ yogakṣemaṃ vahāmyaham ||  
  
śarīrārogyamarthāṃśca bhogāṃścaivānuṣaṅgikān |  
dadāti dhyāyināṃ nityamapavargaprado hariḥ ||  
  
varaṃ hutavahajvālāpañjarāntarvyavasthitiḥ |  
na śauricintāvimukhajanasaṃvāsavaiśasam |  
  
[ityādibhiśca gha ṅ] ityādibhirbrahmavidāṃ lokanairapekṣyaṃ siddham |   
ata eva hi laukikeśvarābhigamanamapyāpadviṣayamiti pūrvamevoktam | yattu   
paścāduktam -   
  
dakṣasmṛtau vedābhyāsasya yogenāvirodhaḥ   
  
pradoṣapaścimau yāmau vedābhyāsena yāpayet |  
yāmadvayaṃ śayāno hi brahmabhūyāya kalpate ||  
  
iti atra yogāsamarthasya taccheṣabhūtaḥ svādyāyaḥ samarthasya tu yoga eveti na   
samānakāladubhayavidhāyakaśāstradvayavirodhaḥ | vistareṇa cāha yogamante   
dakṣaḥ | tatra caiṣa sāraḥ proktaḥ -  
  
sarvopsādhivinirmuktaṃ kṣetrajñaṃ brahmaṇi nyaset |  
etaddhyānaṃ ca yogaśca śeṣo'nyo granthavistaraḥ ||  
  
iti | yājñavalkyaśca vṛttihīnaṃ manaḥ kṛtvā kṣetrajñaṃ brahmaṇi nyaset iti |   
vṛttihīnaṃ bāhyavṛttirahitamityarthaḥ | ataḥ svādhyāyayogayorekaikasmin   
pradoṣādikāle tadaṃśabhedena kramāt prayoge'pi [prayogabhede'pi ka kha ga   
jha] na virodhaḥ | yatraikāgratā tatrāviśeṣāt iti śārīrakasamarthitaprakāreṇa   
ekāgratānuguṇakālāntare'pi svaguṇabhūtasvādhyāyādinirodhenāpi   
yogo'nuṣṭhātuṃ yuktaḥ | yāmayāmārdhavibhāge svādhyāyādiṣu   
nātidūrapūrvāparanyūnādhikanāḍikāvibhāgādayastu matabhedatayā nirvāhyā iti   
| evaṃ smṛtyantarāṇyapi saṃvādanīyāni [saṃpādanīyāni ka kha ga ca   
jha] |  
  
pañcakāladharbhāvaśyaktānigamanam   
  
ataḥ pañcasu kāleṣu taistaiḥ karmabhirbhagavatsevanasya nityatvena vidhānāt   
vyāsadakṣādyuktamaryādayā bhagavadājñānupālane'pi   
nīrandhrabhagavadupāsanasiddheḥ   
adhikṛtaśāstroktapraśastatamapūrṇaśāstrārthaparigrahoucityasya prāgeva   
darśitatvāt [bhāṣyakāratadantevāsiprabhṛtibhiśca   
prapattyekaniṣṭhaistadanusāreṇa bhagavadbhajanasyoktatvāt tadyogyaiścādya yāvat   
tadanuṣṭhāya yathāśakti parigrahāt anipuṇaparityāgasyānādaraṇīyatvāt   
[anipuṇaparityāgasyānādaraṇīyatvāt ka kha ga jha pustakeṣu na   
dṛśyate] yacchīlaḥ svāmī tacchīlā prakṛtiḥ iti nyāyena   
  
nāhaṃkārānna saṃrambhānnāmarṣannārthakāraṇāt |  
na [bhedavādāt ka kha ga jha] hetuvādāllobhādvā dharmaṃ [jahyāt   
ka kha ca cha jha] jahyāṃ kathaṃcanaḥ ||  
  
iti vadatā bhagavatā vasudevanandanena svāminā tadāsaiḥ samaśīlairbhavitavyatvāt   
svāmisaṃprīnanasvarūpānurūpavṛtteśca sarvābhimatatvāt tatprīṇanasya ca   
nityānāṃ muktānāmiva ca mumukṣubhiḥ pratyakṣeṇāvatantumaśakyatvāt śrutiḥ   
smṛtirmamaivājñā iti taduktyanusāreṇa śāstrādeva tatprīṇananiścayāt   
yenāsya ityādipratipāditaprakāreṇa tattatsaṃhitābhedabhidureṣu   
paramātmasaṃprīṇanaprasthānabhedeṣu kāṃcinmaryādāmavalmbya   
svatantraprapattiniṣṭhairapi svādhikāropadeśādyanurūpam   
  
kusīdameke viharanti sarve   
ya [yacchabdaḥ ca kośe nāsti] āśīrvadanto dadatyatra kiṃcit |  
paryantalokāstviha te bhavanti   
anāśiṣastu vijayāyānantāya ||  
  
yasya sarve samārambhā anāśīrbandhanastviha |  
tyāge yasya hutaṃ sarvaṃ sa tyāgī sa ca paṇḍitaḥ ||  
  
atha bho [ayi bho ka ca jha] bhagavantaṃ yāceta na bho ityāha āśrayitavyo   
bhagavān bhavati na tveva yācyaḥ iti rahasyānmāyādicoditaprakāreṇa   
prayojanāntaraprārthanārahitaiḥ svayaṃprayojanatvāt pañcasvapi   
kāleṣvavicchedena bhagavatsaṃprīṇanarūpaśāstrīyakaiṃkaryavyāpāreṇa   
yāvannyāsavidyākhyayāgāvabhṛtham   
āgāminiśreyasakālanirviśeṣamabandhyakālo yāpanīya iti diddham |  
  
ayamatra sāraḥ -   
  
pāñcakālikadharmānuṣṭhānaprayojanam   
  
māṅgalyasūtravastrādīna saṃrakṣati yathā vadhuḥ |  
tathā prapannaḥ śāstrīyapatikaiṃkaryapaddhatim ||  
  
yadvanmaṅgalasūtrādestyāge saṃrakṣaṇe'pi vā |  
rakṣennirodhādbhogādvā [nirodhairbhogairvā ka kha; nirundhyādbhogairvā   
ca] patistadvadihāpi naḥ ||  
  
iti |  
  
kālaṃ sarvamihābhyupetya bhagvatkaiṃkaryamādeśikaṃ   
tatparvakramapañcake kimu vayaṃ mānye vimanyemahi |  
tyaktvā vi.śatipañcakaṃ śatamiva prāptuṃ mudhā muhyatā-  
masmākaṃ sadasadvivekiṣu mataṃ hāsāspadaṃ mā sma bhūt ||  
  
[eṣa ślokaḥ ka kha ga ca jha pustakeṣu kālaṃ sarvam iti ślokāt pūrvaṃ   
dṛśyate | uparundhan iti teṣu pāṭhaḥ]   
anupuramanurundhannāntaradhvāntarāśiṃ  
na ca purata udetā nāstametā ca paścāt |  
svaviṣayanijadharmān śuddhasattvān sa sattvā-[satattvān cha]  
navatu bhavatuṣārādakṣarayomasūryaḥ ||  
  
iti śrīkavitārkikasiṃhasya sarvatantrasvatantrasya śrīmadveṅkaṭanāthasya  
vedāntācāryasya kṛtiṣu śrīpāñcarātrarakṣāyāṃ  
nityānuṣṭhānasthāpanākhyaḥ   
  
dvitīyo'dhikāraḥ   
nityavyākhyānākhyaḥ   
  
tṛtīyo'dhikāraḥ   
  
[sa pañcaparatattvajñaḥ pañcakālaparāyaṇaḥ |  
jitapañcendriyakleśaḥ pañcabhyo nāgamadbhayam ||  
ityayaṃ ślokaḥ tṛtīyādhikārastyādau ṅ cha kośayoḥ dṛśyate]   
athopakramyate nityakartavyakramasaṃkramaḥ [saṃcayaḥ ka kha jha;   
saṃ(kramaḥ)cayaḥ ca] |  
nāthayāmunapūṛnādisaṃpradāyasarityapathe ||  
  
abhigamanam | sarvakarmasādhāraṇāni aṅgāni  
  
atra yaduktaṃ bhagavadyāmunācāryaiḥ śrīmadgītārthasaṃgrahe -  
  
jñānī tu paramaikāntī parāyattātmajīvanaḥ |  
tatsaṃśleṣaviyogaikasukhaduḥkhadekadhīḥ ||  
  
bhagavaddhyānayogoktivandanastutikīrtanaiḥ |  
labdhātmā tadgataprāṇamanobuddhīndriyakriyaḥ ||  
  
nijakarmādibhavatyantaṃ kuryāt prītyaiva kāritaḥ |  
upāyatāṃ parityajya nyasyaddeve tu tāmabhīḥ ||  
  
iti idaṃ tāvat ā prabodhāt [ā prabhātāt ka] āniśāntamanuṣṭhīyamāneṣu   
karmasu [sarveṣu karmasu ca] na vismartavyam |   
samayācāraniyamādhyāyaśrīvaiṣṇavadharmaśāstrādikathitaṃ paramaikāntināṃ   
viśeṣakartavyaṃ ca sarvaṃ yathāvadadhigantavyam | sarveṣu ca karmārambheṣu   
bhagavaccastrādyuktatattanmantraḥ bhagavāneva ityādhikaṃ bhāṣyakāranityoktaṃ   
ca vākyaṃ paṭhitavyam | ante ca sarvaṃ svaniyāmyetyādikrameṇa samantrakaṃ   
bhagavati samarpaṇīyam | [na catadakhilamupāsanādhikāryantaraṃ ka kha ga ca   
jha] na caitadakhilamapi upāsanopāyādhikāryantaramātraviṣayamiti   
bhramitavyam [mantavyam kha ga] tathā sati   
tatsahapaṭhitagurubhajananirmālyabhakṣaṇaniṣedhāderapi   
tāvanmātraviṣayakatvaprasaṅgenālepakavādāvataraprasaṅgāt | prapañcitaṃ   
caitat pūrvasminnadhikāre nikṣeparakṣādiṣu ca |  
  
bhāhyamuhūrtakartavyānāṃ upakramaḥ   
  
tatra bhāṣyakāroktanityānuṣṭhānaniṣṭhasya brāhmamuhūrtādiprāptau yat   
kartavyaṃ tattāvat tacchiṣyapraśi.yagranthatanumūlabhūtasaṃhitādyanusāreṇa   
saṃgṛhyate | pūrvameva yathākālaṃ viśrānte nidrāṃ nirviśya prāpte   
yāminyāḥ paścime yāme sāvadhānena nidrā parityājyāḥ yāmadvayaṃ   
śayānastu yuktasvapnāvabodhasya ityādiṣu smaraṇāt | yeṣu ca yogagrantheṣu   
kṛtsnāyāṃ rātrau niścidrayogārthaṃ   
svapnasamayasaṃbhāvitendriyakṣobhādiparihārāya ca jāgaraḥ pratipādyate te[   
sa tu ka kha ga jha]   
viśramanirapekṣayogadaśāpannapūrṇārogyapuruṣaviśeṣaviṣayā [viṣayaḥ ka   
kha ga jha] | tattatpuruṣaśaktyanusāreṇaiva hi nityanaimittikakāmyaviṣayāṇāṃ   
sarveṣāṃ śāstrāṇāṃ pravṛttiḥ | ata eva hi dharmasādhaneṣu pradhānatamaṃ   
śarīraṃ pravṛtte brahmā smṛtvāyuṣo vedamupavedamatharvaṇām   
ityatharvaṇavedopavedabhūtāyurvede brāhme muhūrta uttiṣṭhejjīrṇājīrṇe   
nirūpayan ityabhidāya ajīrṇe punarā saṃdhyāgamāt svāpo vidhīyate |   
īdṛśasarva[puruṣaścabdaḥ gha pustaka eva   
dṛśyate]puruṣakroḍīkāreṇa hi yuktasvapnāvabodhasya iti gītam | tasmāt   
sarveṣu mānaveṣu prāyikatayautsargikau nidrāprabodhakālau yāmadvayaṃ   
śayānaḥ ityādibhirupadiśyat [ucyat iti gha] iti viṣayavyavasthā |  
  
brāhmamuhūrtaprabodhaḥ tatphalaṃ ca  
  
evaṃ prāptakālamapanītanidrātamaskatvena sattvasthaḥ prasannadhīśca bhavati |   
tena pūravyāmānusaṃhitamantaḥkaraṇacitrabhittigataṃ   
vicitraśubhāśrayaviśiṣṭaṃ dhyeyaṃ nidrātamo'ntaritamapi   
tatkālasamunmuṣitasattvasaṃdhukṣitasāttvikajñānarūpapradīpaprakāśena   
samyagavalokyet [avalokyate gha] | tata [sa eva cha]eva   
cāpararātrayogo niṣpadyate ya eṣa sāttvatādiṣu brāhmamuhūrtāt pūrvameva   
kartavyatvena prapa~cyate -   
  
samutthāyārdharātre'tha jitanidro jitaśramaḥ |  
kamaṇḍalusthitenaiva samācamya tu vāriṇā |  
gurūn devaṃ namaskṛtya hyupaviśyājināsane ||  
  
ityādinā | etatsaṃhitāniṣṭhānāmeṣa yogakālaniyamaḥ [eṣa kālaniyamaḥ ka   
kha ga jha] | niḥśabde sarvasuṣuptikāle ca aikāgryātiśayasaṃbhāvanayā ca   
tadvidhiḥ | tattatpuruṣaśaktyādyanusārācca tattatkālavidheravirodha ityuktam |  
  
atra-   
  
nidrāntācamanādikam   
  
vaiṣṇavīṃ dhārayedyaṣṭiṃ sodakaṃ ca kamaṇḍalum |  
yajñopavītaṃ vedaṃ ca śubhe raukme ca kuṇḍale ||  
  
idyādibhiḥ manvādyupadiṣṭasodakakamaṇḍaludhārāṇādikaṃ   
bhagavadyogino'pyanapoditamiti jñāpanāya kamaṇḍalusthitenaiva ityuktam |   
nidrāntanimittatayā [toyābhāva ka kha ga ca jha] uttarakarmāṅgatayā   
cātra tantreṇācamanam | tuśabdena svaśāstroktaviśeṣaḥ [toyābhāva ka kha   
ga ca jha] toyālābhadaśāyāṃ dakṣiṇaśravaṇasparśaśca vyajyate | smaranti   
hi -  
  
samyagācamanāśaktāvalābhe [śaktāvabhāve ka kha ga ca jha] salilasya   
ca |  
pūrvokteṣu nimitteṣu dakṣiṇaṃ śravaṇaṃ spṛśet ||  
  
iti | atra mantracatuṣkādivyatiriktaṃ sarvaṃ saṃhitāntaraniṣṭhānamapi sādhāraṇam   
| ajināsane iti celājinakuśottaram iti gīte pradhānāṃśagrahanaṃ |   
tatastvabhimatenaiva [abhimatenaiva tiṣṭhet ka kha ga ca jha] tvāste   
padmāsanādinā iti jitāsanagatatvaṃ vidhīyate |   
  
apararātrayogaḥ   
  
yacca samaṃ kāyaśirogrīvaṃ dhārayannacalaṃ sthiram ityādinā yoga   
daśāpekṣitaṃ gītaṃ tadapi sarvamiha saviśeṣamupadiśyate [samaṃ   
kāyetyārabhya upadiśyate iti yāvat gha ṅ kośayoranyatra na dṛśyate]-  
  
samaṃ kāyaśirogrīvaṃ saṃdhāya saha vakṣasā |  
dṛṅ nāsāgragatā kāryā vinimīlitalakṣaṇā ||  
  
jihvā tālutalasthā ca sāntare daśanāvalī |  
īṣadoṣṭhapuṭau lagnau dhāryau dvau bāhukūrparau ||  
  
ūrumadhyapradeśe tu hastau nābheradho [nāmāvadhaḥ gha ṅ cha] nyaset   
|  
adharottarayogena vāmadakṣiṇataḥ kramāt ||  
  
acalaṃ yogapaṭṭena tvevaṃ saḍhārya vigraham |  
saṃkocyāpānadeśāttu hyupariṣṭāt tameva hi ||  
  
vikāsya varṇahīnena[vikāsyāvarṇahārṇena gha ṅ cha]   
hārdenālakṣyamūrtinā |  
viṣayāntarniviṣṭaṃ tu kramāccittaṃ samāharet ||  
  
kuryādvai buddhilīnaṃ tu tāṃ ca kuryāt svagocare |  
samādhāyātmanātmānaṃ saha mantraistataḥ [mantraiḥ svataḥ ka jha]   
kramāt ||  
  
iti |  
  
yoge tādātmyabhāvanasya upapattiḥ   
  
yat punariha yogadaśāyāṃ tādātmyabhāvanamupadiśyate -  
  
tato jāgratpadasthaṃ cāpyaniruddhaṃ ca mantrapam |  
parāvartya śataṃ buddyā tadabhinnena cetasā ||  
  
tanmantrajapasāmarthyāt tādātmyasthitibandhanāt |  
mahimā tu savijñānastadīyastasya jāyate ||  
  
abhyāsādvatsarānte tu tadadvaitasamanvitaḥ |  
atha pradyumnamantraṃ tu parāvartya śatadvayam ||  
  
yo'yaṃ so'hamanenaivāpyadvaitena sadaiva hi |  
evameva samabhyāsānmatimāṃścchinnasaṃśayaḥ ||  
  
tatprabhāvācca tenaiva tathā kālena jāyate |  
anena kramayogena japadhyānānvitena tu ||  
  
nikhilaṃ [nikhilaṃ vāpi ka kha jha] cāpyadhikuryānamantrabṛndaṃ   
puroditam |  
yāvadābhāti bhagavān sthāne pūrvoktalakṣaṇe ||  
  
pralīnamūrtiramalo'pyanantastejasāṃ nidhiḥ |  
cidānandaghanaḥ śānto'pyanaupamyo hyanākulaḥ ||  
  
samādhāyātmanātmānaṃ tatra tyaktvā japakriyām |  
dhyātṛdhyeyāvibhāgena yāvat tanmayatāṃ vrajet ||  
  
yadā saṃvedyanirmukte samādhau labhate sthitim |  
abhyāsādbhagavadyogī brahma saṃpadyate tadā ||  
  
iti atra na svarūpaikyādikaṃ vivakṣitaṃ śarīraśarīriṇorjīvātmaparamātmanoḥ   
śārīrakasamarthitaprakāreṇāvirūddhasya aspṛṣṭalakṣaṇādoṣasya   
aśeṣaśāstrāṇuguṇasya anukūlatarkaśālinaḥ tatsthatvādanupaśyanti hyeka eveti   
sādhavaḥ [tanmayatvena sādhavaḥ ca] [ityādyupabṛṃhaṇa   
gha] ityupabṛṃhaṇaśatasusthitasya avasthiteriti kāśakṛtṣnyaḥ iti sūtritasya   
pūrvāparagranthasaṃhitāntarānuguṇasya viśiṣṭādvaitasya vivakṣitatvāt |   
dhyātṛdhyeyāvibhāgena ityādinā ca nirvikalpakasamādhyavasthocyate | brahma   
saṃpadyate tadā iti ca paramasāmyarūpaphalapratipādanam | uktaṃ ca brahmaiva   
bhavati ityādivākyānyadhikṛtya bhāṣyakāraiḥ prakāraikye ca tattvavyavahāro   
mukhya eva yathā seyaṃ gauriti iti | anyathā nirañjanaḥ paramaṃ sāmyamupaiti   
mama sādharmyamāgatāḥ iti śrutismṛtibhyāṃ virodhaḥ | tathā ca śrutyantaram   
yathodakaṃ śuddhe śuddhamāsikaṃ tādṛgeva bhavati evaṃ munervijānata ātmā   
bhavati gautama iti | sāmye ca sa eveti vyapadeśaḥ śrutāveva dṛśyate vaiṣṇavaṃ   
vāmanamālabhet spardhamāno viṣṇureva bhūtvā imān lokānabhijayati iti | evaṃ ca   
sati [evaṃ sati gha] mahimā tu savijñānastadīyastasya jāyate   
ityādiprākaraṇikagranthasāmañjasyaṃ bhavati | śārīrake ca phalapāde   
muktasyāvirbhūtasvarūpasya guṇāṣṭakaviśiṣṭasya jagadvyāpāravyatiriktaṃ   
bhogamātrasāmyaṃ ca sūtritam- jagadvyāpāravarjaṃ   
prakarṇādasannihitatvācca bhogamātrasāmyaliṅgācca iti | ata upāyadaśāyāṃ   
phaladaśāyaṃ ca viśiṣṭaivayānusaṃdhānamevātra vivakṣitam |  
  
etena lāñchananyāsādyanantaraṃ mudrāṃ baddhvā [smareddhyānaṃ ka kha   
ga gha jha] smareddevaṃ devo'hamiti bhāvayet iti   
samārādhanārambhagraṇtho'pi [samārādhanagrantho'pi ṅ cha]   
nirvyūḍhaḥ | baddhvā mūlādikāṃ mudrāṃ devo'hamiti bhāvayet [iti   
samārādhana ityārabhya bhāvayet ityantaṃ ka kha ga ca jha kośeṣu nāsti]   
ityādiṣvivetikaraṇādivaśāt dṛṣṭividhitvaṃ suspaṣṭam | ata eva hi   
tathāvidhabhāvanayāpyanantaraṃ yogyatāpādanamātramuktam -   
  
nyāsena devamantrāṇāṃ devatādātmyabhāvanāt |  
aprākṛṭāṅgakaraṇāt pūjāmarhati sādhakaḥ ||  
  
iti | anyathā   
  
devatārūpamātmānamarcayedarghyadhūpakaiḥ |  
aprākṛtāṅgakaraṇāt pūjāmarhati sādhakaḥ ||  
  
iti | anyathā   
  
devatārūpamātmānamarcayedarghyadhūpakaiḥ |  
dhūpāvasānikairbhogairdhyātvā nārāyaṇaṃ hṛdi ||  
  
yogasvarūpe śāṇḍilyasmṛtiḥ śrīkṛṣṇamuniśca  
  
iti samanantarakartavyaṃ kathaṃ saṃgacchate | na hi svarūpaikyabhāvanāyāṃ   
hṛdi punarnārāyaṇadhyānamiti kiṃcit syāt | na ca śeṣavṛttau pravartamānasya   
svarūpaikyabhāvanaṃ jāghaṭīti | ato dṛṣṭividhipakṣo'tra svīkāryaḥ | yadvā   
gatyantare saṃbhavati dṛṣṭividhivivakṣā ca na yuktā | atastaccharīratayā   
tādhadhīnyādibhiḥ sarvānuvṛttastadvyapadeśaḥ | tadabhiprāyeṇa ca   
svaniyāmyetyādikaṃ vakṣyati bhāṣyakāraḥ | yoge ca bhinnalakṣaṇayoḥ   
paramātmapratyagātmanoḥ saṃbandhānusaṃdhānameveti   
śāṇḍilyasmṛtivākyena sthāpitaṃ pūrvādhikāre | uktaṃ ca viprakīrṇaṃ sāttvate   
nityaṃ saṃgṛhyānte śrīkṛṣṇamunibhiḥ svarūpaikyādibuddheravaidikatvam-  
  
चेतनस्त्वेक एवेति मतिर्या केवला क्रिया ।  
फलतीति मतिस्ते द्वे वेदाप्रामाण्यबुद्धिजे ।  
स एनं प्रीतः प्रीणाति ब्राह्मणस्यानुगे न ते ॥  
  
इति ।  
  
योगमध्ये श्रान्तौ चिश्रमाभ्यनुज्ञा  
  
एवं यथावदनुष्ठितयोगस्य श्रान्तिसम्भावनायां ब्राह्ममुहूर्तात्   
पुनर्विश्रमोऽनुज्ञाप्यते -   
  
ततः श्रमजयं कुर्यात् तक्त्वा ध्यानासने क्रमात् ।  
समासीत् शयानश्च [समास्ते शयनस्थश्च घ; समप्ते शयनस्थश्च ङ्   
च छ] कालं रात्रिक्षयावधि ॥  
  
इति ।  
  
ब्राह्ममुहूर्ते विशेषकर्तव्यानि हरिकीर्तनं च  
  
तत्र [अत्र क ख ग च झ] ब्राह्ममुहुर्तप्रभृतिविशेषकर्तव्ये   
[कर्तव्यं क झ] दिङमात्रं दर्शितम्-  
  
ब्राह्मे मुहूर्ते सम्प्राप्त उत्थाय शयनात्ततः ।  
स्नात्वाब्यर्च्य जगन्नथं समिदाधानमाचरेत् ॥  
  
इत्यादिना । तदिदं संहितान्तरेषु विस्तृतम् । अत्र हरिर्हरिर्हरिरिति मुहुः   
सङ्कीर्तयन् हरिमेव चिन्तयन्नुत्तिष्ठेत् । अत्र हरिशब्दसङ्कीर्तनं सप्तकृत्य इति   
श्रीमद्गृध्रसरोमुनिभिर्नित्यक्रमसङ्ग्रहे[नित्यकर्मसङ्ग्रहे क ख ग   
च झ] निबद्धम् । उत्तिष्ठातश्च हरिशब्दपूर्वकभगवदनुस्मरणं   
श्रीविष्णुधर्मे भगवता शौनकेनोक्तम् -   
  
उत्तिष्ठंश्चिन्तय हरिं ब्रजंश्चिन्तय केशवम् ।  
भुञ्जंश्चिन्तय गोविन्दं स्वपंश्चिन्तय माधवम् ॥  
  
इति । सर्वकर्मारम्भावसानेषु च हरिसंस्मरणं तेनैव स्वकीयसूत्रेऽप्युक्तम्   
हरिमेव स्मरेन्नित्यं कर्मपूर्वापरेषु च इति । स च निद्रानन्तरमनुस्मर्तव्यो    
हरिः नरो नारायणश्चैव हरिः कृष्णस्तथैव च इति धर्मदेवतात्मजत्वेन   
[धर्मदेवतात्मकत्वेन क झ] स्मर्यकाणेषु भगवदवतारेषु   
तिऋतीय इति सम्प्रदायः गजेन्द्रमोक्षकश्चैव-   
  
ग्राहग्रस्ते गजेन्द्रे रुवति सरभसं तार्क्ष्यमारुह्य धावन्   
व्याघूर्णन्माल्यभूषावसनपरिकरो मेघगम्भीरघोषः ।  
आबिर्भाणोओ रथाङ्गं शरमसिमभयं शङ्खचापौ सखेटौ   
हस्तैः कौमोदकिमप्यवतु हरिरसावंहसां संहतेर्नः ॥  
  
इति । स खलु तमोमयग्राहग्रस्तस्वाश्रितगजेन्द्रमोचकः   
सुषुप्तिरूपस्वेतरदुर्निवारतमोग्राहग्रस्तजन्तुजालमोचकत्वेनानुसन्धीयते ।   
तमधिकृत्यैव पौराणिकोपजप्यं प्रातः स्मरामि इत्यादि"लोकत्रयं प्रभाते   
सर्वैः पठ्यते । तत्फलश्रुतौ च हरिरित्येन भगवान्निर्दिष्टः-  
  
श्लोकत्रयमिदं पुण्यं प्रातरुत्थाय यः पठेत् ।  
लोकत्रयगुरुस्तस्मै दद्यादात्मपदं हरिः ॥  
  
इति । [पापं तद्विकाररूपं क; पापं तद्विपाकरूपं ङ् च झ]   
सर्वमनिष्टं हरतीति [हरतीत्यत्र क ख ग ध च झ] हरिश्चब्दः ।  
  
ब्रह्माणमिन्द्रं रुद्रं च यम वरुणमेव च ।  
प्रसह्य हरते यस्मात् तस्माद्धरिरितीर्यते ॥  
  
इत्यादिभिस्तस्यैव निखिलजगदुदयविभवलयलीलस्य निरङ्कुशस्वातन्त्र्यं   
चानुसन्धेयम् ।  
  
एवमुत्थाय निद्रान्ताचमनं मुख्यं दक्षिणश्रवणस्पर्शरूपं वा   
तदानीं शक्यं विधाय तस्मिन्नेव शयने समासीनः प्रतिसंहितयोगो   
योगशास्त्रोक्ते यतमानव्यतिरेकैकेन्द्रियवशीकाराख्ये क्रमभाविनि   
सञ्ज्ञाचतुष्टये द्वितीयावस्थारूपव्यतिरेकसञ्ज्ञान्यायेन   
भूतभाविदशाविशेषपरामर्शाय कृताकृतप्रत्यवेक्ष्णाय च   
नियतेन्द्रियः समाहितोऽतिक्रान्तमनन्तं कालं निरर्थकमवलोक्य निर्वेदं   
परं गच्छेत् । निर्वेदप्रकाराश्च विविधास्तत्तत्संहिताविशेषेष्वनुसन्धेयाः ।   
तदिदं सङ्गृहीतं नारायणमुनिभिः -  
  
ब्राह्मे मुहूर्ते सत्त्वस्थो हरिर्हरिरिति ब्रुवन् ।  
उत्थाय "अयने तत्र समासीनः समाहितः ।  
व्यर्थं वीक्ष्य गतं कालं निर्विद्याहमितः परम् ॥  
  
इति । विस्तरेणोद्धृतं चैतद्वङ्गिवंशेश्वरैः -  
  
ब्राह्मे मुहूर्ते सम्प्राप्ते निद्रां त्यक्त्वा प्रसन्नधिः ।  
हरिर्हरिरिति व्याहरेद्वैष्णवः पुमान् ॥  
  
उत्थाय शयने तस्मिन्नासीनो नियतेन्द्रियः ।  
त्रस्तनिर्विण्णहृदयो व्यर्थं वीक्ष्य गतं वयः ॥  
  
इत्यादिभिः दुस्तरां दुर्दशामेतां कधयिष्यामि कस्य वा   
इत्यन्तैरधिकविंशैः "लोकैः । यद्यपि मुमुक्षोः परीक्ष्य लोकान् कर्मचितान्   
ब्राह्मणो निर्वेदमायान्नास्त्यकृतः कृतेन । तद्विज्ञानार्थं स   
गुरुमेवाभिगच्छेत् इति प्राथमिकगुरूपसत्तिकालम् पूर्वमेव   
तृणीकृतहिरण्यगर्भादिभोगः परिपूर्णो निर्वेदः संवृत्तः तथापि   
विषमविपाकविशेषगुणत्रयाश्रयभूतप्रकृतिसम्बद्धतया   
सम्भावितविषयसङ्गादिदोषपरिहाराय तथाविध एव निर्वेदोऽनुवर्तनीयः ।   
अगीयत चास्य नित्यानुवर्तनीयत्वममानित्वादिगुणगणमध्ये-   
जन्ममृत्युजराव्याधिदुःखदोषानुदर्शनम् इति । अतः सिद्धोपायस्यापि   
पराङ्कुशपरकालादीनामिव भगवदनुभवच्छेदकतया   
हेयतमरजस्तमोमयनिद्रादिप्रतिकूलवर्गप्रवाहानुवृत्तिदर्शनेन   
संसारवैराग्योपचर्यार्थम् अहरहस्तदुचितावसरेषु निर्वेदः कर्तव्य एव ।  
  
सात्त्विकधृत्यवलम्बनम्   
  
एवं सति विवेकवोमोकादिसप्तकान्यतमभूतानवसादविरुद्धावसादवशा   
दुत्तरकैङ्कर्यप्रवृत्तेरनिष्पत्तिः स्यादिति तत्परिहारायानन्तरमुच्यते -  
  
इति निर्विद्य तदनु धृतिमालम्ब्य सात्त्विकीम् ।  
विधृय चेमं निर्वेदं सर्वकार्यावसादकम् ॥  
  
इत्यादिना गतजलसेतुबन्धनाभिलाषतुल्यानुतापप्रशमनपूर्वकं   
सात्त्विकधृत्यवलम्बनात्मकागामिकालशक्यकैङ्कर्यनिश्चयः ।   
सात्त्विकधृतिस्वरूपं चैवं [चेदं क ख ग ङ् च छ झ]   
भगवता गीतम् -  
  
धृत्या यया धारयते मनःप्राणेन्द्रियक्रियाः ।  
योगेनाव्यभिचारिण्या धृतिः सा पार्थ सात्त्विकी ॥  
  
इति ।  
  
सात्त्विकधृतिप्रकारः   
  
स च निश्चयप्रकार एवं तत्कालोचितकर्तव्यविभागेन सङ्गृहीतः -   
  
इत ऊर्ध्वमहं तावद्यावज्जिवं श्रियः श्रियः ।  
पदयोरर्चनं कर्तुं यतमानः समाहितः ॥  
  
अभिगच्छन् हरिं प्रातः पश्चाद् द्रव्याणि चार्जयन् ।  
अर्चयंश्च ततो देवं ततो मन्त्रान् जपन्नपि ॥  
  
द्यायन्नपि परं देवं कालेषूक्तेषु पञ्चसु ।  
वर्तमानः सदा चैवं पाञ्चकालिकवर्त्मना ॥  
  
स्वार्जितैर्गन्धपुष्पाद्यैः शुभैः शक्त्यनुरूपतः ।  
आराधयन् हरिं भक्त्या गमयिष्यामि वासरान् ॥  
  
इति । अत्र इत ऊर्ध्वम् यावज्जिवम् सदा इत्यादयः शब्दाः कैङ्कर्यप्रारम्भदिवसे   
तावत् स्वरसवाहिनः । उत्तरोत्तरदिवसेष्वपि निरुपाधिककैङ्कर्योपचसिद्ध्यर्थे   
निर्वेदविषयतयानुवर्तमानानां भगवदासक्तिविरोधिनामान्तराणाम्   
अष्टादशचण्डालषड्वृषलादिशब्दव्यपदेश्यानां दोषविशेषाणां   
निःशेषनिवृत्तिलक्षणवैशिष्ट्यलाभार्थं   
प्राज्ञप्रज्ञापहारकप्रबलतर[प्रबलतर क ख ग च झ कोशेषु   
नास्ति]विषयेन्द्रियादिमूलसम्भावितपाक्षिक[मूलभूतपाक्षिक घ ङ्   
छ]कैङ्कर्यविच्छेदपरिहारार्थं चेदम्प्रथमं प्रवर्तमानेनैवं   
[इदम्प्रथमप्रवर्तनेनैवं क ख ग च झ; इदं प्रथमं   
प्रवर्तमानेनैव तथैव घ] मनोरथानुवर्तनं कार्यमेव । अत एव   
नारायणमुनिभिरपि-   
  
भगवच्चरणाम्भोजपरिचर्याविधिक्रमम् ।  
एकान्तिभिरनुष्ठेयं नित्यं समभिदध्महे ॥  
  
इति नित्यकर्तव्यं प्रक्रम्य उक्तम् -  
  
व्यर्थं वीक्ष्य गतं कालं निर्विद्याहमितः परम् ।  
आराधयेयं ध्यायेयं भजेयं पुरुषोत्तमम् ॥  
  
कीर्तयेयं नमस्येयं चिन्तयेयमनारतम् ।  
व्रजेयं शरणं चेति निश्चित्य मनसा स्वयम् ॥  
  
पाञ्चकालिकधर्माणां स्वयम्प्रयोजनत्वम्   
  
इति । अत्र [तत्र क च झ] गमयिष्यामि वासरान् इत्यनेन प्रकृतस्य   
परमैकान्तिनः प्रकारान्तरेण कालयापनमशक्यमिति अच्छिद्रकैङ्कर्यस्य   
स्वयम्प्रयोजनत्वं व्यज्यते । तदेव हि कण्ठोक्तं नारायणमुनिभिः -  
  
किं किं न साध्यं भगवदाराधनपरैर्नरैः ।  
वैष्णवानां विशेषेण स्वयमेतत् प्रयोजनम् ॥  
  
इति ।  
  
यदत्र धर्मार्थचिन्तनं तदुपायभूतकायक्लेशचिन्तनं च स्मर्यते तत्र   
कैङ्कर्यरूपो धर्मः तच्छेषभूतोअऋथः   
[कैङ्कर्यरूपधर्मशेषभूतः घ "अ छ]   
तयोर्गुरुलघूप्सायविवेकार्थं कायक्लेशचिन्तनम् । तत्र न   
पूर्वाह्णमध्यन्दिनापराह्णानफलान् कुर्यात् यथाशक्ति   
धर्मार्थकामेभ्यः तेषु च धर्मोत्तरः स्यात्   
इत्यादिभिर्गौतमाद्युक्त[कामोपाधिक क ख ग   
झ]कामौपायिकप्रवृत्त्यंशोऽपि धर्माविरुद्धो भूतेषु कामोऽस्ति   
भरतर्षभ इत्युक्तसत्सन्तानोत्पादनादिमात्रार्थशास्त्रीयकामविषयतया   
गृहस्थस्य कैङ्कर्यपक्षे निक्षिप्यते ।  
  
निर्विघ्नकैङ्कर्यसिद्धिप्रार्थनम्   
  
[यदथं क ख ग झ]   
तदयमपवर्गाङ्कुरभूतस्वयम्प्रयोजनस्वामिकैङ्करियमहानन्दलाभः   
विध्नायुतेन गोविन्दे नृणां भक्तिर्निवार्यते इति कथं भविष्यतीति भयात्   
अनन्तरं प्रतिबन्धकनिवृत्तिः प्रार्थ्यते [कथ्यते क ख ग झ] -  
  
एतत्क्रियाविरोधीनि प्राचीनान्यशुभानि मे ।  
कर्माण्यनन्तान्यच्छेद्यान्यनादीन्यशुचीन्यपि ॥  
  
स्वयैव कृपया देवो विनाश्यास्मन्मनोरथान् ।  
पूरयत्विति सम्प्रार्थ्य मन्त्रमेतमुदीरयेत् ॥  
  
इति । स च प्रार्थनामन्त्रः त्वय्याराधनकामोऽयम् इत्यादिको यथान्यायं   
देशिकसकाशादधीत्यात्रान्वहं प्रयोक्तव्यः । एवमेव हि सर्वेषां   
मन्त्राणां समाधिः । विपर्यये हि नैष्फल्यं दृष्टादृष्टप्रत्यवायश्च   
तेषु तेषु शास्त्रेषु पठ्यते -   
  
यदृच्छया श्रुतो मन्त्रश्छन्नेनाथ च्छलेन वा ।  
पत्रेक्षितो वा व्यर्थः स्यात् प्रत्युतानर्थदो भवेत् ॥  
  
इति । अस्यैव श्लोकस्यान्यत्र तम् जपेद्यद्यनर्थकृत् इति चतुर्थपादस्य पाठः ।   
एवंविधनिर्विघ्नकैङ्कर्यसिद्धिरपि  
  
निर्विघ्नकैङ्कर्यसिद्धये गुरुपरम्पराप्रपत्तिपूर्वकहरिध्यानम्   
  
सङ्कल्पादेव भगवांस्तत्त्वतो भावितात्मनाम् ।  
व्रतान्तमखिलं कालं सेचयत्यमृतेन तु ॥  
  
इति श्रीसात्त्वतादिकथितप्रकारेण भगवत्प्रासादेव भविष्यतीति तत्सिद्ध्यर्थमपि   
पर्थमं हरेरेव ध्यानमुच्यते - इति सम्प्रार्थ्य तत्सिद्ध्यै संस्मरेत्   
प्रथमं हरिम् इत्यादिना ।  
  
अत्र गुरूपरम्पराप्रपत्तिपूर्वकमिदं द्यानं विवक्षिताम् गुरून् प्रपद्य   
प्रथमं तद्गुरूंश्च ततो हरिम् इति तस्मिन्नवसरे नित्यान्तरोक्तेः । उक्तं च   
श्रीसात्त्वते अपररात्रयोगारम्भे गुरून् देवं नमस्कृत्य ह्युपविश्याजिनासने   
इत्यादि । सर्वत्र शास्त्रीयकर्मारम्भे भगवत्पर्यन्तगुरुपङ्क्तिप्रदानं   
निश्रेयसाय भवति । उक्तं च रहस्याम्नायब्राह्मणे स चाचार्यवंशो ज्ञेयो   
भवति आचार्यामाणामसावस्वावित्या भगवत्तः इति । देवगुरुभक्तिरेव   
सर्वतन्त्त्वप्रकाशकारणमिति कठवल्ल्यां श्रूयते -  
  
यस्य देवे परा भक्तिर्यथा देवे तथा गुरौ ।  
तस्यैते कथिता ह्यर्थाः प्रकाशन्ते महात्मनः ॥  
  
इति । [उक्तं क ख ग ङ् च झ] स्मर्यते चापस्तम्बादिभिः   
देवमिवाचार्यमुपासीत इत्यादि ।   
  
योगान्गतं ध्यानम्  
  
एवं मनोरथसिद्ध्यै गुरूपसत्तिपूर्वकं भगवन्तं प्रपद्य   
भगवच्छास्त्रतदुपबृंहणनित्यगद्यस्तोत्रादिषु विप्रकीर्णोक्तध्यानं   
यथावगमं समाहृत्यानुतिष्ठेत् । गुणोपसंहारपादोक्तन्यायेन   
ध्येयरूपादिषु साधारणमसाधारणं च सर्वं   
तत्तत्संहितादिविशेषानुसारेणावगन्तव्यम् ।  
  
सप्रणवं व्यूहादिनामसङ्कीर्तनम्   
  
एवं परिपूर्णं भगवन्तमनुसन्धाय ततो   
वासुदेवादिव्यूहनामचन्तुष्टयं केशवादिव्यूहान्तरमानामानि   
मत्स्यादिदशावतारनामानि अन्यान्यप्यधिगतानि पृथग्भूतानि   
स्तोत्रनिबद्धनि देव्यादिनामानि च प्रहर्षजनकेनोच्चैःशब्देन सङ्कीर्तयेत् ।   
तत्कालचिदितं समुचितं भगवन्मन्त्रं जपेत् । वेदाभ्यासं च   
[तत्कालचोदितं भगवन्मन्त्रं वेदाभ्यासं च क; कालोचितं समिदितं   
भगवन्मन्त्रजपवेदाभ्यासं च ख ग; तत्कालचोदितं   
समुचितभगवन्मन्त्रजपं वेदाभ्यासं च घ च झ; तत्काले चोदितं ङ्   
छ] यथाबलमाचरेत् । तत्र वासुदेवादिकल्किपर्यन्तसङ्कीर्तनं   
प्रणवपूर्वकमन्त्रात्मकं पारमेश्वरे प्रोक्तम् -   
  
सम्प्रबुद्धः प्रभाते तु उत्थाय शयने स्थितः ।  
नाम्नां सङ्कीर्तनं कुर्यात् षोडशानां प्रयत्नतः ॥  
  
ॐ नमो वासुदेवाय नमः सङ्कर्षणाय ते ।  
प्रद्युम्नाय नमस्तेऽस्तु अनिरुद्धाय ते नमः ॥  
  
क्रमशः केशवादीनां यावद्दामोदरं द्विज [द्विजः क ख ग च झ]   
।  
नमो नमः केशवाय नमो नारायणाय च ॥  
  
माधवाय नमश्चैव गोविन्दाय नमस्ततः ।  
विष्णवेऽथ नमस्कुर्यान्नमस्ते मधुसूदनः ॥  
  
नमस्त्रिविक्रमायाथ वामनाय नमस्ततः ।  
श्रीधराय नमश्चाथ हृषीकेशाय ते नमः ॥  
  
नमस्ते पद्मनाभाय नमो दामोदराय च ।  
दिव्यानामवताराणां दशानामथ कीर्तनम् ॥  
  
एकशृङ्गादिकानां तु विहितं क्रमशः प्रभोः ।  
नमस्ते मीनरूपाय कमठाय नमस्ततः ॥  
  
नमोऽस्त्वादिवराहाय नारसिंहाय ते नमः ।  
नमो वामनरूपाय नमो रामत्रयाय च ॥  
  
कुठारज्याहलास्त्राय नमः कृष्णाय वेधसे ।  
कल्किन् विष्णो नमस्तेऽस्तु सर्वं सप्रणवं द्विज ॥  
  
यथास्थितक्रमेणैव भेदांस्त्वेतान् [भेदास्त्वेते ङ् छ] हरेर्विभोः ।  
नमस्कुर्यात् प्रभाते तु योगान्ते तु दिनक्षये ॥  
  
शब्देनोच्चतरेणैव संहृष्टिजनकेन तु ।  
स्तोत्राणि चाथ मन्त्राणि [मन्त्राणि इति नपुंसकान्तत्वेनैव सर्वेषु कोशेषु   
दृश्यते] उदीर्यान्यानि वै ततः ॥  
  
इति । एवं च सङ्गृहीतं वङ्गिवंशेश्वरैः -  
  
चिकीर्षनीप्सितं कर्म तन्नामान्यनुकीर्तयेत् ।  
चतुर्भिर्वासुदेवादैर्नामभिः सह संयतः ॥  
  
जपेद् द्वादशनामानि केशवादीनि चादरात् ।  
दशावतारनामानि मत्स्यकूर्मादिकान्यपि ।  
जपन्नुत्थाय शयनादर्चयिष्यन् सदा हरिम् ॥  
  
इति ।  
  
सन्ध्यापूर्व्कालकर्तव्यक्रमः   
  
एवमुच्चैस्तरेण [उच्चैःस्वरेण च] शृण्वतामपि सकलदुरितहारिणा   
[दुष्कृतहारिणा घ] हरिसङ्कीर्तनेन संहृष्टमानसः   
सन्ध्यायामासन्नायां सन्धातृत्वेन सर्वेषां सन्ध्येति परिकीर्तितं   
भगवन्तमुपासितुं जिगमिषुः   
  
[हरिं ब्रवम्स्तल्पदुत्थाय क च झ] हरिर्हरिर्ब्रुवंस्तल्पादुत्थाय   
भुवि विन्यसेत् ।  
नमः क्षितिधरायोक्त्वा वामं पादं महामते ॥  
  
इति पारमेश्वरादिपठितेन नमःपूर्वेण क्षितिधरलिङ्गेन मन्त्रेण   
महावराहं क्षितिधरमनुध्यायन् वामपादं भूमौ विन्यस्येत् । ततो   
भूधरमन्त्रेण वामपादं भुवि इत्यपि स एव मन्त्र उच्यते । तत्र   
क्षितिधरणसाम्यात् कूर्मादिरूपान्तरशङ्कादासाय श्रीमद्वाराहमन्त्रेण   
न्यस्येद्वामपदं भुवि इति विशेषशब्देन व्याचख्युः । महावराहमहिप्या   
भुवः प्रपदनं चात्र महाभारतादिषु समन्त्रकमुपदिश्यते नमोऽस्तु   
प्रियदत्तायै तुभ्यं देवि वसुन्धरे इति । पृथिव्याः प्रियदत्तेति कीर्तनं च   
विष्णोः ब्रह्मण्यदेवेति कीर्तनवत् अनवसादहेतुत्वेन स्मर्यते -  
  
पृठिव्यां प्रियदत्तेति गायन् सर्वंसहेति वै ।  
विष्णुऽम् ब्रह्मण्यदेवेति [किर्तनवत् इत्यारभ्य ब्रह्मण्यदेवेति इति यावत् क   
ख ग झ कोशेषु नास्ति] कीर्तयन्नावसीदति ॥  
  
इति ।  
  
ततः पदक्रमान् कुर्वन् विष्णुक्रमणमन्त्रेण पादेन्द्रियाधिदैवतं   
त्रिविक्रमं विष्णु ध्यायेत् । क्रान्ते विष्णु बले हरिम् इति पदविक्षेपे   
विष्णोरनुध्येयतोक्तेः तदनुसन्धानस्य च   
तत्तदुचितशास्त्रीयप्रकाशकसापेक्षत्वात् । इति सन्ध्यापूर्वकालकर्तव्यक्रमः ।  
  
स्नानाय निर्गमनं देशवध्यानं च  
  
ततः स्नानीयदर्भतिलवस्त्रादिकं दृष्टादृष्टार्थं स्नानोपकरणं   
सर्वं समाहृत्य तमस्तिरोहितदुष्टजन्तुपलायनार्थं निर्गममार्गं   
सञ्चालयेत् । यथोक्तं पारमेश्वरे बहिर्निर्गममार्गं तु सञ्चाल्य इत्यादि । ततो   
गृहान्निर्गच्छन् केशवमनुध्यायेत् व्रजंश्चिन्तय केशवम् इति स्मरणात् ।   
केशशब्देन अंशवो ये प्रकाशन्ते यदादित्यगजं तेजः इत्याद्युक्तांशव   
उच्यन्ते तद्व्त्त्वात् केशवः । गच्छतो मार्गादिप्रकाशनार्थं   
दिङ्मोहाद्यान्तरतमोनिरासार्थम्   
  
क इति ब्रह्मणो नाम् ईशोऽहं सर्वदेहिनाम् ।  
आवां तवाङ्गे सम्भूतौ तस्मात् देशवनामवान् ॥  
  
इति ब्रह्मरुद्रोपलक्षितविश्वसृष्टिरक्षाहेतुत्वात्   
केशिवधोपलक्षितसर्वदुष्टदमनस्वभावत्वाच्च असहायदशासाहाय्यार्थं   
च [च इति क ख ग कोशेषु नास्ति] तदा तच्चिन्तनम् ।  
  
विण्मूत्रविसर्तजन्ं शौछविधिश्च   
  
ततः स्वाश्रमादिभ्यो बहिः नैऋत्यां दिशि द्वेत्रेषुपातप्रमितां   
भुवमतिक्रम्य शुद्धदेशे निक्षिप्तस्नानोपकरणो   
यथोक्तनियमैर्विण्मूत्रविसर्जनं कृत्वा   
स्ववर्णाश्रमावस्थाद्यनुगुणादृष्तार्थमृत्सङ्ख्यावर्णपरिमाणादिनिय  
मवद्गन्वलेपक्षयकरम् अर्शःपीडादिरहितं शौचं कुर्यात् । अत्र   
मूत्रपुरीषयोरेकस्य प्रवृत्तौ तस्यैव शुद्धिः । क्रमेणोभयप्रवृत्तौ   
यथाक्रमम् । युगपत्प्रवृत्तौ पुरीषशुद्धिः प्रथममिति निषकर्षः   
[निष्कर्षकाः घ ङ् छ] -  
  
तत्र पाद्मे [तत्रैव पात्मे क ख ग च झ] उपवीतं कर्णदेशे विद्याय   
च तृणादिना इत्यादिना विण्मूत्रविसर्जनप्रकारमुक्त्वा [अनन्तरमेव क च   
झ] अनन्तरमेवं शौचविधिरुक्तः -   
  
दक्षिणेतरहस्तेन गृहीत्वा मेहनं ततः ।  
दक्षिणे मृत्तिकां हस्ते समुत्थाय जलाशयम् ॥  
  
प्रागुदीच्यामुदीच्यां वा गत्वा शौचं समाचरेत् ।  
मृत्तिकाभिर्द्वादशभिर्गुदं षड्भिश्च मेहनम् ॥  
  
अन्तरा चान्तरा वामं करं प्रक्षाल्य वारिभिः ।  
तन्मात्राभिस्तदन्ते द्वौ करौ द्वादशसङ्ख्यया ॥  
  
संशोध्य च करौ जङ्घे कटिं चोरू च वारिभिः ।  
प्रत्येकं मृत्तिकामात्राचतुष्केण विशोधयेत् ॥  
  
इति । पितामहस्तु सनत्कुमाराय एवमाह -   
  
ततः पूर्वं समुत्थाय प्राचीमेवोपनिष्क्रमेत् ।  
उदीचीं प्रागुदीचीं वा शौचाचारक्षमां दिशम् ॥  
यत्रोदकं प्रभूतं तु तद्गत्वा शौचमाचरेत् ॥  
  
इति । स्मरन्ति च देशादिभिन्नं शौचम् -  
  
देशं कालं [तथा ज्ञानं क ख च] तथात्मानं द्रव्यं   
द्रव्यप्रयोजनम् ।  
उपपत्तिमवस्थां च ज्ञात्वा शौचं समाचरेत् ॥  
  
इति । दिवसादिभेदेनापि शौचतारतम्यं स्मर्यते -  
  
अह्नि यच्छौचमुद्दिष्टं निश्यर्धं तु ततो भवेत् ।  
पथि पादस्ततः प्रोक्तो यथाशक्त्यातुरस्य तु ॥  
  
इति । पारमेश्वरे तु प्रावृडादिकालभेदेनापि   
मृत्सङ्ख्याभेदादिकमुक्तम्-  
  
अस्पृष्टतीर्थः [शौचाद्यं घ ङ् छ; शौचार्थं क ख ग झ] ।  
गन्धलेपक्सयकरं शौचं कुर्यादतन्द्रितः ॥  
  
तिस्रो लिङ्गे मृदो देया एकैकान्तरमृत्तिकाः ।  
पञ्च वामकरे देयास्तिस्रः पाण्योर्विशुधये ॥  
  
मूत्रोत्सर्गे शुद्धिरेषा पुरीषस्याप्यनन्तरम् ।  
अर्थप्रसृतिमात्रं तु प्रथमा मृत्तिका स्मृता ॥  
  
द्वितीया च तृतीया च तदर्घं [तदर्धा ख ग घ ङ् छ] परिकीर्तिता ।  
बिडालापदमात्रं तु तदूर्ध्वं परिकीर्तिता ॥  
  
पञ्चापाने मृत्तिकाः स्युस्तथैवान्तरमृत्तिकाः ।  
दश वामकरे देयाः सप्त तूभयहस्तयोः ॥  
  
पादाभ्यां तिल्सृभिः शुद्धिर्जङ्घाशुद्धिश्च पञ्चभिः ।  
नियोजयेत्ततो विप्रः [विप्र क ख] कट्यां वै सप्त मृत्तिकाः ॥  
  
स्वदेहस्वेददोषघ्ना बाह्यकर्दमशान्तये ।  
भक्तानां शोत्रियाणां च वर्षास्वेवं निरूपितम् ॥  
  
प्रावृट्सुक्तासु वै तस्मादेकमृद्व्यापनोदनम् ।  
शरद्ग्रीष्मवसन्तेषु नित्यं कार्यं क्रियापरैः ॥  
  
[एकस्मात् क ख ग च झ] एतस्मादपि चैकैका परिलुप्या [परिपाल्या   
घ कोशादन्यत्र] तु मृत्तिका ।  
हेमन्तशिशिरे विप्रैः [विप्र घ ङ् छ] शोत्रियैः संयमस्थितैः ॥  
  
पथि शौचं प्रकर्तव्यं देशकालानुरूपतः ।  
गन्धलेपमपास्यैवं [अपास्यैव क ख ग च झ] मनःशुद्ध्या   
विशुध्यति ॥  
  
विहिताः पादशौचे तु बिडालपदसम्मिताः ।  
मृदश्चतुर्द्विजेन्द्राणां त्रिर्द्विरेका क्रमात् ततः ॥  
  
वर्णानां शुद्रनिष्ठानां कटिशौचे तथैव हि ।  
सप्त सप्त उभाभ्यां तु कराभ्यां त्रितयं पुनः ॥  
  
सर्वेषामेव सामान्यं पाणिशौचमुदाहृतम् ।  
अन्तर्जानुगतं कृत्वा भुजयुग्मं द्विजोत्तमः ॥  
  
चतुर्धा मणिबन्धस्थं तोयं कृत्वा सुनिर्मलम् ।  
बुद्बुदाद्यैर्विनिर्मुक्तं पिबेद्विप्रो हृदा ततः ॥  
  
एकैकां ह्रासयेन्मात्रां वर्णत्रयमनुक्रमात् ।  
पाणिना क्षालितेनैव पुनराचामयेद्बुधः ॥  
  
इति ।  
  
आचमनं दन्तधावनं च  
  
आचमनप्रकाराश्च बहुधा धर्मशास्त्रेषु भगवच्छस्त्रेषु च प्रतिपादिताः ।   
तत्र स्वसूत्रोक्तमन्यद्वा यथाधिगममाचमनं [यथाशक्त्यधिगमं   
छ ज] कुर्यात् । आचमनोक्त्यनन्तरं च पारमेश्वरे   
दन्तधावनमुखशोधनप्रकार उक्तः -  
  
एव प्रक्षाल्य विधिवदाचम्य प्रयतः शुचिः ।  
प्राङ्मुखोदङ्मुखो वापि उपविश्यासने ततः ॥  
  
अर्कादिभिरपामार्गैः कारयेद्दन्तधावनम् ।  
प्रातर्हृत्वा च मृद्वग्रं कषायकटुतिक्तकम् ॥  
  
भक्षयेद्दन्तकाष्ठं च दन्तमांसान्यबाधायन् ।  
द्वादशाङ्गुलमात्रं तु वक्रग्रन्थिविवर्जितम् ॥  
  
पयोभिः सह तर्जन्या ब्रह्मन् द्वादशसङ्ख्यया ।  
काष्ठलाभे तु रोगे वा कर्तव्यं दन्तधावनम् ॥  
  
षोडशाङ्गुलदीर्धैष्तु वक्रग्रन्थिविवर्जितैः ।  
हेमादिनिर्मितैर्वापि कुशदर्भादिभिस्तथा ॥  
  
जिह्वानिर्लेखनं चैव गण्डुषमुखधावनम् ।  
कुर्यादाचमनं विप्रः[विप्र घ] शुचिना [शुद्धेन घ ङ्   
छ] सलिलेन च ॥  
  
इति ।  
  
अत्र अर्कादिभिरित्युक्तं तत्रैव विवृतम् -   
  
अर्कन्यग्रोधखदिरकरञ्जककुभादिकम् ।  
शरजोदुम्बराश्वत्थप्लक्षदर्भांश्च वैणवान् ॥  
  
आम्राङ्कुरमपामार्गमर्जुनं धातकीं शमीम् ।  
अन्यानि च पवित्राणि तेषु सम्पन्नमाहरेत् ॥  
  
इति । अत्राभक्षणीयस्यापि काष्ठस्य भक्षणोक्तिः   
भक्षणवदाद्यन्ताचमनादिप्राप्त्यर्था । पाद्मेऽप्येवं   
दन्तधावनमुक्तम्-   
  
आचम्य प्राङ्मुखो भूत्वा दन्तधावनमाचरेत् ।  
न्यग्रोधोदुम्बराश्वत्थप्लक्षाम्रार्जुनधातकी ॥  
  
पलाशवेणुखदिरशमीदारूणि धावने ।  
तन्दानामुदितान्येकादश चाम्भोरुहासन ॥  
  
दन्तधावनकाष्ठं च द्वादशाङ्गुलमायतम् ।  
ब्राह्मणक्षत्रियविशां क्रमेणैतदुदाहृतम् ॥  
  
इति । अत्र [सर्वत्र प्रतिषिद्धानां घ ङ् छ] सर्वप्रतिषिद्धानां   
वर्जनं [सर्वत्र विहितानां घ ङ् छ] सर्वविहितानामुपादानं च ।   
द्वचिद्विहितानां द्वचिच्च प्रतिषिद्धनां गत्यभावे ग्रहणमिति निष्कर्षः । एवं   
सर्वत्र भाव्यम् ।  
  
यथोक्तलक्षणं च दन्तकाष्ठं समन्त्रकं गृहीत्वा आयुर्बलम्   
इत्यादिस्मार्तमन्त्रपूर्वकं प्रादैषिण्येन प्रथममधरतो दन्तधावनं   
कुर्यात् । काष्ठालाभादिसशासु तत्ततरुपर्णैस्तृणैर्वा तेषामप्यभावे   
द्वादशगण्डुषैर्मुखशुद्धिः । उक्तं चैवं नारायणमुनिभिः-   
  
तीर्थं संशोध्य सङ्क्षाल्य पादावाचम्य वाग्यतः ।  
तृणैर्वा शास्त्रसंसिद्धैर्वर्टार्कखदिरादिभिः ।  
दन्तान् संशोध्य निर्लिख्य जिह्वां गण्डुषयेन्मुहुः ॥  
  
इति । स्मरन्ति च-   
  
अलाभे दन्त्काष्ठानां प्रतिषिद्धदिनेष्वपि ।  
अपां द्वादशगण्डुषैर्मुखशुद्धिर्भविष्यति ॥  
  
इति । अत्र  
  
प्रतिपत्पर्वषष्ठीषु चतुर्दश्यष्टमीषु च ।  
दन्तानां काष्ठसंयोगो दहत्यासप्तमं कुलम् ॥  
  
अष्टम्यां च चगुर्श्यां पञ्चदश्यां त्रिजन्मसु ।  
तैलं मांसं व्ययायं च दन्तकाष्ठं च वर्जयेत् ॥  
  
इत्यादिभिः प्रतिषिद्धदिनानि ग्राह्याणि । दन्तशुद्ध्यनन्तरं दन्तकाष्ठं   
क्षालयित्वा भङ्क्त्वा शुद्धस्थले प्रक्षिपेत् ।  
  
स्नार्हतीर्थम्   
  
तत्र यच्छुद्धेः पुर्वं जलाशयगमनमुक्तं तत्र भागवतं   
भागवताश्रितं च तीर्थं विवक्षितं । यथाहुः- तीर्थं भागवतं   
शुद्धमुपगच्छेन्मनोहरम् इति । ततस्तीर्थं समाश्रित्य शुद्धं   
भागवताश्रितम् इति च । स्मरन्ति च-   
  
जलं शुद्धमशुद्धं वा विष्णुवास्तुसमीपतः ।  
विष्णुगङ्गासमं तीर्थं महापातकनाशनम् ॥  
  
भवद्विधा भागवतीस्तीर्थभूताः स्वयं प्रभो [विभो घ] ।  
तीर्थीकुर्वन्ति तीर्थानि स्वान्तस्थेन गदाभृता ॥  
  
ये भजन्ति जगद्योनिं वासुदेवमनीश्वरम् ।  
न तेभ्यो विद्यते तीर्थमधिकं राजसत्तम् ॥  
  
यत्र भागवताः स्नानं कुर्वन्ति विमलाशयाः ।  
तत्तिर्थमधिकं विद्धि सर्वपापप्रणाशनम् ॥  
  
इति ।  
  
स्नानविधिः तत्र द्रष्टव्यम्   
  
एवं गृहीतस्नानोपकरणस्तीर्थमासाद्य मुखशोधनपर्यन्तं कृत्वा   
वक्ष्यमाणक्रमेण तीर्थावगाहनादिपूर्वकं सर्वक्रियामूलभूतं   
स्नानमाचरेत् । प्रातःस्नानस्य नित्यत्वं प्रभावश्च तत्र तत्र [अत्र घ;   
तत्र तत्र क ख ग ङ् च झ] वर्णभेदेन स्नाननियमं स्मरन्ति   
पितामहादयः -   
  
अपोऽवगाहनं स्नानं विहितं सार्ववर्णिकम् ।  
मन्त्रवत् प्रोक्षणं चापि द्विजातीनां विशिष्यते ॥  
  
इति । तत्र शक्तस्य वारुणमेव स्नानम् । तदशक्तस्य तु-   
  
गौणस्नानानि   
  
न स्नानमाचरेद्भुक्त्वा नातुरो न महानिशि ।  
न चान्यवस्त्रमाच्छाद्य नाविज्ञाते जलाशये ॥  
  
इत्यादिभिस्तत्प्रतिषेधात् स्नानान्तराणि भवन्ति । तेषु च   
वारुणानन्तरमाकण्ठस्नानम् अशक्तावशिरस्कं वा इति स्मराणात् ।   
तत्राप्यशक्तस्य [असमर्थस्य घ] कापिलम् । तस्मिन्नप्यशक्तस्य   
तत्तच्छास्त्रोदितेषु पार्थिवाग्नेयवायव्यदिव्य[पार्थिववायव्यमान्त्र क   
झ]   
मान्त्रमानसात्मध्यानपञ्चाङ्गपुरुषान्तरकृतस्पर्शपूर्वका[स्पृ  
ष्टिपूर्व्व्क घ ङ् छ]वगानरूपेषु स्नानान्तरेषु तत्कालसम्भावितम् ।   
तत्रापि स्वशक्यं कुर्यात् । आह चैवं क्रतुः -  
  
प्राक्छौचं स्नानमादेयं ब्राह्मं वा स्नानमिष्यते ।  
वृद्धातुराणामुष्णाद्भिर्योगाङ्गैर्वा यमादिभिः ॥  
  
इति । अत्र यधाधिकारमिति विवक्षा । एवं चोक्तं पारमेश्वरे -   
  
विना विविधसम्पर्करिः पञ्चाङ्गं स्नानमाचरेत् ।  
मुखं करद्वयोपेतं पादौ कटितटावधि ।  
स्त्रीसङ्गाद्युपघातेषु स्नानं कुर्याद्यथाविधि ॥  
  
इति । शीतोदकस्नानासमर्थस्य उष्णोदकस्नानम् । तच्चनुपहतस्याप्रतिषिद्धेषु   
दिवसेष्वेव । एवं शक्त्याद्यनुगुणं स्नानं कुर्यात् । बलानुरूपं च स्नानं   
प्रत्येकं समुदितं वा सञ्जगृहुः -   
  
दिव्याप्यमान्त्रवायव्यभौमतैजसमानसैः ।  
एतैः समस्तैर्यस्तैर्वा कृतशुद्धिर्यथाबलम् ॥  
  
इति । अन्यथा त्वकर्मण्यो भवति स्नामुलाः क्रियाः सर्वाः इति विधानात् । अत्रिश्च   
स्नानजपहोमदानानां नित्यत्वमाह -   
  
अस्नाताशी मलं भुङ्क्ते अजपः पूयशोणितम् ।  
अहुताग्निः कृमिं भुङ्क्ते अदाता कीटमश्नुते ॥  
  
इति ।   
  
सन्ध्योपासनम् अर्घ्यदानं च  
  
एवं स्नातः कृतोर्धपुण्ड्रः स्नानाङ्गं   
भगवदात्मकदेवर्षिपितृतर्पणं कृत्वा आचम्य   
मन्त्रप्रोक्षणमन्त्राचमनपुनःप्रोक्षणस्वात्मपरिषेचनानि   
स्वसूत्रसंहितोक्तप्रकारेण कृत्वा [कृत्वा इति पदं घ कोशादन्यत्र न   
दृश्यते] गायत्र्याभिमन्त्रितजलमादित्यान्तःस्थिताय   
परमात्मनेऽर्घ्यरूपं दद्यात् । अत्र जलाञ्जलिप्रक्षेपस्त्रिरिति सनत्कुमाराय   
पितामहः प्राह -  
  
उभाभ्यां तोयमादाय गस्ताभ्यां सुसमाहितः ।  
गायत्र्या चाभिमन्व्यापस्तारव्याहृतिपूर्वया ।  
रवेरभिमुखस्तिष्ठन्नुर्ध्वं त्रिः सन्ध्ययोः क्षिपेत् ॥  
  
इति । ततो वज्रीभूततज्जलनिहतमन्देहाख्यरक्षोनिरसनपाप्मावधूननार्थं   
प्रदक्षिणं प्रक्रम्य [परिक्रम्य क च झ] मार्गशीर्षादिमासेशान्   
केशवादीन् [देशवादीन् इति पदं घ कोश एव विद्यते] गायत्रीमावाह्य   
अष्टोत्तरसहस्रमष्टोत्तरशतं यथाशक्ति दशावरां वा   
[अष्टोत्तर्सहस्रमष्टोत्तरशतं गायत्रीं ख;   
अष्टोत्तरसहस्रमष्टोत्तरशतं वा गायत्रीं ग;   
अष्टोत्तरसहस्रमष्टोत्तरशतं यथाशक्ति दशावरं वा गायत्रीं घ;   
अष्टोत्तरसहस्रमष्टोत्तरशतं वा यथाशक्ति गायत्रीं इति   
निक्षेपचिन्तामणौ] गायरीं जपेत् ।  
  
न चङ्क्रमन्न च हसन्न पार्श्वमवलोकयन् ।  
न पदा पादमाक्रम्य न चैव हि तथा करौ ॥  
  
इत्यादयश्च जपकालनियमाः ।  
  
अष्टाक्षरजपः   
  
मद्भक्ता ये नरश्रेष्ठ मद्गता मत्परायणाः ।  
मद्याजिनो मन्नियमास्तान् प्रयत्नेन पूजयेत् ॥  
  
तेषां तु पावनायाहं नित्यमेव हुधिष्ठिर ।  
उभे सन्ध्येऽधिष्ठामि ह्यस्कन्नं तद् व्रतं मम ॥  
  
तस्मादष्टाक्षरं मन्त्रं [अत्र च मन्त्रशब्दः सर्वेषु कोशेषु च   
नपुंसकान्तत्वेन दृश्यते] मद्भक्तैर्वीतकल्मशैः ।  
सन्ध्याकालेषु तप्तव्यं सततं चात्मशुद्धये ॥  
  
इति श्रीवष्णवधर्मशास्त्रोक्तशीमदष्टावक्षरजपोऽपि यथाशक्ति   
सन्ध्यायामवसरे कार्यः [सढ्यायामेव कार्यः इति च कोशे   
पाठान्तरतया निर्दिष्टम्] प्राणायामेन शत्रकृत्वः   
प्रणवव्याहृतिसम्भेदविशेषेण दशकृत्वो गायत्रीजपं सहस्रतुल्यं   
बोधायनादयः स्मरन्ति च फलतारत्म्यं स्मर्यते । तत्रैषा काष्ठा-   
अनन्तं विष्णुसन्निधौ इति । गणनायां च कराक्षसूत्रयोर्यथाशक्ति विकल्पतः   
करणत्वम् । उक्तं च जयाख्यसंहितायाम् जपं तु द्विविधं   
कुर्यादक्षसूत्रकरार्पितम् इति । अक्षसूत्रार्पितं करार्पिर्तं वेत्यर्थः । तदेव   
विशेषितं श्रीसात्त्वते स्फाटिकेनाक्षसूत्रेण स्वकैर्वा करपर्वभिः इति । अत्र   
स्फाटिकेनेत्यक्षमालावर्गोदाहरणम् शास्त्रान्त्रेषु   
पद्माक्षमालादीनामाधिक्यस्मरणात् । फलविशेषार्थं तु   
मणिमुक्तामयाद्यक्षमालाभेदाः । प्रतिष्ठाविशेषादि नियमाश्च तत्र तत्र   
प्रपञ्च्यन्ते । करेऽपि शङ्खपद्ममुद्रादिभेदाश्च   
[शङ्खपद्ममुद्राश्च ङ् छ] । तत्रैष सारः -  
  
कनिष्ठामूलमारभ्य प्रादक्षिण्यक्रमेण तु ।  
अनामिकान्तं देवेश [देवेशि घ ङ् छ] जपेत् कोटिसहस्रकम् ॥  
  
इति । बोधायनीये तु श्रीमदष्टाक्षरविधावेवमुक्तम् -   
  
क्रियायागाद् दशगुणो जपयज्ञः प्रकीर्तितः ।  
उच्चाच्छतगुणो ज्ञेय उपांशुश्चेत् स्मृतस्तदा ।  
उपांशोर्मानसः प्रोक्तः सहस्रगुणतोऽधिकः ॥  
  
इति । अन्यदपि तत्रोक्तम्  
  
जपमध्ये गुरुर्वापि वैष्णवो यः समागतः ।  
सम्भाषणादिपूजां तु तस्य कृत्वानुमान्य च ।  
अनुश्राव्य ततः कृत्वा जपशेषं समाहितः ॥  
  
सर्वस्य प्रभवो यस्माद्विष्णुपादाश्रया नराः ।  
तन्मूलतः क्रियाः सर्वाः सफलास्तु भवन्ति हि ॥  
  
इति । नारदीये श्रीमदष्टाक्षरब्रह्मविद्यायाम् -   
  
सर्वः सप्रणवो जप्यो जपादप्रणवादपि ।  
सहस्र इति विज्ञेयः प्रणवो ह्यक्षरं परम् ॥  
  
असङ्ख्याताच्च सङ्ख्यातः सहस्रगुण उच्यते ।  
सङ्ख्यातादपि साहस्रं सोर्ध्वपुण्ड्रतनोर्जपः ॥  
  
इत्युक्तम् ।  
  
एवम्  
  
विधियज्ञाज्जपयज्ञो विशिष्टो दशभिर्गुणैः ।  
उपांशुः स्याच्छतगुणः सहस्रो मानसः स्मृतः ।  
उच्चैर्जपादुपांशुः स्याद्विशिष्टो दशभिर्गुणैः ।  
जिह्वाजपः शतगुणः सहस्रो मानसः स्मृतः ॥  
  
इत्यादिकमपि दृअष्टव्यम् ।  
  
सूर्योपस्थानम्  
  
एवमा सूर्योदयात् पूर्वोत्तराशाभिमुखस्त्वपरोत्तरदिङ्मुखः   
इत्यादिस्मृत्यनुसारेण प्राङ्मुखः प्रागुदङ्मुखो वा तिष्ठन्   
गायत्रीमावर्त्य पूर्ववत् कृतप्राणायामत्रयः   
सन्ध्योपस्थानसङ्कल्पपूर्वकम् उत्तमे शिखरे इति मन्त्रेण   
गायत्रीमनुज्ञाप्य स्वसूत्रोक्तैर्मन्त्रैरादित्यमण्डलान्तःस्थितं   
भगवन्तमुपस्थाय सप्रदक्षिणं   
भगवदात्मकसन्ध्यादिपञ्चकनमस्कारं कृत्वा स यश्चायं पुरुषे ।   
यश्चासावादित्ये । स एकः इत्यधीतं हृदयान्तःस्थितं   
परमात्मानमभिवाद्य प्रणम्य [दिगादिनमस्कारमपि पूर्वपूर्वोपदेश   
क ख ग च झ] दिगादिनमस्कारणामपि   
स्वपूर्वपूर्वोपदेशानुष्ठानपारम्पर्यमस्ति चेत् तत्रापि   
भगवदात्मकध्यानपूर्वकं प्रणमेत् । एवं तु उपस्थानप्रकारं   
पितामहः सनत्कुमारायाह-  
  
एताभिः प्राञ्जलिर्नित्यं विस्पष्टोदितमण्डलम् ।  
सहस्ररश्मिं भर्गं [भगवन्तं क ख ग] तमुपतिष्ठेद्दिवाकरम्   
॥  
  
ततस्तस्मै नमस्कृत्वा सन्ध्यायाः पञ्च देवताः ।  
प्रदक्षिणनमस्कारैर्दिशश्चैवोपतिष्ठते ।  
परमात्मानमात्मानं भावयित्वा द्विजोत्तमः [द्विजोत्तम ख ग घ] ॥  
  
इति ।  
  
आधारशक्त्यादितर्पणम्   
  
तत आधारशक्त्यादिपारिषदान्तान् देवर्षिपितॄंश्च भगवदात्मकान् ध्यात्वा   
प्रणवपूर्वकैस्तत्तनामभिः सन्तर्प्य शुचौ [देशे क ख ग] स्थले   
स्नानवस्त्रं निष्पीड्य आचम्य आवाहिततीर्थं मन्त्रांश्च स्वात्मनि समाहरेत् ।  
  
तत्र यद्यप्यार्षी वष्णवी प्राजापत्येति त्रिविधाः सन्ध्योपास्तिभेदाः   
[आत्मनि क च झ] तत्तत्संहितासूच्यन्ते तथापि तासां संहितानां   
लुप्तप्रायत्वेन तत्तत्प्रकाराणां दुर्ज्ञानत्वात् पारमेश्वरपरमसंहितादिषु   
परि[परिदृश्यमान क ख ग च झ]   
पूर्णदृश्यमानसन्ध्योपासनप्रकारभेदानामपि   
यथावदुपदेशानुष्ठानपारम्पर्यासिद्धेः भगवच्छास्त्रसंहितास्वेव   
[स्वसूत्रसंहिताचार क ख ग च झ]   
स्वसूत्रोक्तसंस्काराचाराभ्यनुज्ञानात् प्रथमपरिगृहीतपरित्यागे   
निर्बन्धाभावात् यथासूत्रमनुष्ठानेऽपि भगवत्समाराधनरूपत्वसिद्धेः   
स्वसूत्रविहितमेव सन्ध्योपास्त्यादिकं [सन्ध्योपासनादिकं क झ;   
सन्ध्योपस्थानादिकं ख ग च] कर्तुमुचितम् । उक्तं हि नारदीये   
स्वसूत्रविहितान् वापि विषेकादीन् समाचरेत् इत्यादि । पाद्मे च   
शौचाचमनन्तधावनस्नानानि यथाक्रमं विधायानन्तरमेवं   
सन्ध्योपासनमुक्तम् -  
  
आचम्य प्रोक्षयेद्दर्भवारिभिर्मन्त्रवत्तनुम् ।  
ॐपूर्वया च गायत्र्या वारिभिश्चाभिमन्त्रितैः ॥  
  
आत्मानं परिषिच्योर्धमुत्क्षिपेत् सलिलाञ्जलिम् ।  
योद्धुकामानि रक्षांसि सन्ध्ययोरुभयोरपि ॥  
  
शाम्यन्ति तैर्वज्रभूतैर्हतानि प्रेरितैर्जलैः ।  
प्रायश्चित्तं तु हिंसायाः परिक्रम्य प्रदक्षिणम् ॥  
  
तर्पयेदुअविश्याथ स्वशाखोक्तैर्मन्त्रैर्ध्येर्यं हृदि स्थितम् ।  
अभिवाद्य गुरून् वृद्धांस्तथा भागवतान् क्रमात् ॥  
  
इति । अत एव हि श्रीमद्भट्टारकैरुक्तम् -  
  
प्रातरुत्थाय संस्मृत्य हरिं तच्चरणोत्थिताम् ।  
गङ्गां विभाव्य [विगाह्य क च] तीर्थाम्भस्ततस्तदवगाह्य च ॥  
  
श्रुतिस्मृत्युदितं कर्म यावच्छक्ति परात्मनः ।  
आराधनर्वेनापाद्य सोर्ध्वपुण्ड्रश्च तर्पयेत् ॥  
  
इति । तद्गुरुभिः श्रीवत्साङ्कमिश्रैरपि वटुकपूर्णाभ्यर्थनया   
अभिगमनसारमुपदिशद्भिरादावुक्तम् प्रातरुत्थाय स्वगुरोश्चरणारविन्दे   
स्वात्मानं समर्प्य कृतार्थं निर्भरं स्वात्मानमनुसन्धाय   
स्नानादिकं स्वकर्म कृत्वा शुचौ देशे आसीनः इत्यादि ।   
वङ्गिवंशेश्वरैश्च -  
  
धृतोर्ध्वपुण्ड्रो देवर्षिपितॄन् सन्तर्प्य मन्त्रतः ।  
प्रयतः परया [प्रपन्नः परया क च झ; प्रपत्तिपरया ख ग ङ् छ;   
प्रपत्तिफलया घ; प्रयतः परया इति वङ्गीशकारिकापाठः] भक्त्या   
स्वमर्माराध्यमच्युतम् ॥  
  
आदित्यमण्डलान्तःस्थं प्रणम्य मनसा स्मरन् ।  
सन्धातृत्वेन सर्वेषां सन्ध्येति परिकीर्तितम् ॥  
  
श्रुतिस्मृत्युदितं कर्म [श्रुतिस्मृत्युदितं सम्यक् घ;   
श्रुतिस्मृत्युदितं सर्वम् इति कारिकापाठः] स्ववर्णस्वाश्रमोचितम् ।  
फलाभिसन्धिरहितं परब्रह्मार्चनात्मकम् ॥  
  
न्यस्य कर्तृत्वभोक्तृत्वे स्वामित्वं च परात्मनि ।  
नित्यनैमित्तिकैः काम्यैः कर्मभिश्च समन्वितः ॥  
  
गायत्रीजपपर्यन्तं मन्त्राचमनपूर्वकम् ।  
सान्ध्यं कर्माखिलं साधु समाप्य च यथाविधि ॥  
  
ततः स्वकर्मभोक्तारमादित्यान्तरवस्थितम् ।  
उपस्थ्याय स्वकरिमर्न्त्रैर्नारायणमतन्द्रितः ॥  
  
इत्यादि ।  
  
सन्ध्यार्ध्ये भगवदर्घ्यत्वभावनम्   
  
अत्र गायत्र्यभिमन्त्रिजलाञ्जलिप्रक्षेपे भगवदर्थ्यरूपत्वमपि भावनीयतया   
सङ्गृहीतं नारायणमुनिभिः -   
  
आपो हीत्यादिभिर्मन्त्रैर्वाचकैः परमात्मनः ।  
सम्प्रोक्ष्य मन्त्राचमनं मन्त्रैस्तत्प्रदिपादकैः ॥  
  
आदित्यान्तःस्थितस्यार्घ्यं वितीर्य परमात्मनः ।  
प्रतिपादिकया विष्णोः सावित्र्या तं जपेद्धरिम् ॥  
  
ध्यायन् जप्त्वोपतिष्ठेत तमेव पुरुषोत्तमम् ।  
नारायणात्मकान् देवानृषीन् सन्तर्पयेत् पितॄन् ॥  
  
तत आधारशक्त्यादीन् सर्वान् पारिषदान्तकान् ।  
सम्पीड्य तीरे तद्वस्त्रं पुनराचय वाग्यतः ।  
पाषण्डादिभिरालापदर्शनादीनि वर्जयेत् ॥  
  
इति ।  
  
यथोपदिष्टसन्ध्यानादरे च दोषं स्मरन्ति -   
  
सन्ध्यानादरे दोषः   
  
अनागतां तु ये पूर्वामनतीतां तु पश्चिमाम् ।  
सन्ध्यां नोपासते विप्राः कथं ते ब्राह्मणः स्मृताः ॥  
  
सायं प्रातः सदा सन्ध्यां ये न विप्रा उपासते ।  
कामं तान् धार्मिको राजा हीनमर्मसु [शुद्रकर्मसु घ ङ् छ]   
योजयेत् ॥  
  
इति । स एष सन्ध्याक्रमः ।  
  
ब्रह्मयज्ञः  
  
अथ ब्रह्मयज्ञं प्रत्यक्षतैत्तिरीयश्रुत्याद्यनुसारेण उदित आदित्ये कुर्यात्   
माध्यन्दिनानन्तरं वा भोजनात् पूर्वमेव[माध्यन्दिनान्तरमेव वा   
भोजनात् पूर्वं क ख झ] वा यत्र द्वचिदवसरे वा ।  
  
तीर्थासन्नभगवदालयप्रणामः   
  
तीर्थस्नानसमनन्तरं महाभारतोक्तप्रकारेण तीर्थासन्नविष्ण्वायतनं च   
नमस्कुर्यात् । भगवन्मन्दिरप्रवेशदशायां कर्तव्यस्य दिङ्मात्रं   
दर्शितं श्रीसात्त्वते -   
  
प्रासादं देवदेवीयमाचार्यं पाञ्चरात्रिकम् ।  
अश्वत्थं च वटं धेनुं सत्समुहं गुरोर्गृहम् ॥  
  
दूरात् प्रदक्षिणं कुर्यान्निकटात् प्रतिमां विभोः ।  
दण्डवत् प्रणिपातैस्तु नमस्कुर्याच्चतुर्दिशम् ॥  
  
न यानपादुकारुढो न सोपानत्कपादभृत् ।  
न विक्षिप्तमना भूत्वा संविशेद्भगवद्गृहम् ॥  
  
इति ।  
  
तत्र च प्रदक्षिणानि प्रणामाश्च युग्मान् कुर्यात् एकत्रिपञ्चसप्तादिगणना   
विषमं हि यत् इति विषमप्रतिषेधात् । प्रवेशे निर्गमे चैव विष्वक्सेननतिं चरेत्   
इति विधानात् विष्वक्सेनं तत्तद्द्वारपालांश्च प्रणम्यानुज्ञाप्य तत्र तत्र   
प्रविशेत् [तत्र प्रविशेत् क ख ग झ] ।  
  
चक्रवद् भ्रामयेन्नाङ्गं पृष्ठभागं न दर्शयेत् ।  
पश्चाद्भागेन निर्गच्छेद् देवतासन्निधौ सुधिः ॥  
  
इति । प्रविष्टश्चाष्टाङ्गेन तत्तद्देशकालशक्येन   
मस्तिष्कसम्पुटप्रह्वाङ्गपञ्चाङ्गदण्डादिषु अन्यतमेन वा प्रणमेत् ।   
तत्राष्टाङ्गप्रणामं   
  
प्रणामप्रकाराः  
  
मनोबुध्यभिमानेन सह न्याय धरातले ।  
कूर्मवच्चतुरः पादान् शिरस्तत्रैव पञ्चमम् ॥  
  
इति सात्त्वतोक्तमुदाहरिष्यति भाष्यकारः । मस्तिष्कादिपञ्चकं तु   
श्रीवैखानसशास्त्रे पठितम् -  
  
स मस्तिष्कप्रणामः स्यादञ्जलिं मस्तके न्यसेत् ।  
प्रणामः सम्पुटः स स्याद्धृदयेऽञ्जलिमर्पयेत् ॥  
  
प्रल्हादः सम्पुटं कुर्यात् सा प्रह्वाङ्गनमस्क्रिया ।  
पादाङ्गुलिभ्यां जानुभ्यां शिरसा चावनिं स्पृशन् ॥  
  
बद्धञ्जलिर्नमस्कुर्यात् स पञ्चाङ्ग उदाहृतः [उदीर्यते घ ङ्   
छ] ।  
पादौ हस्तौ प्रसार्यैव शेते भुमौ च दण्डवत् ।  
स दन्ण्डाङ्गप्रणामः स्यात् प्रणामानेवमाचरेत् ॥  
  
इति । सङ्कर्षणसंहितायां सुकृतप्रणामप्रकरणे त्वेवं प्रणाम उक्तः -  
  
lallaṭedarajānvaṅdhriyugāgrānūrdhvagau karau |  
bhumau saṃdhāya manasā vāsudevamanusmaran ||  
  
iti | evaṃ cāṣṭāṅgapraṇāmaḥ smaryate -  
  
urasā śirasā vācā manasā ca kapolataḥ |  
padbhyāṃ karābhyāṃ jānubhyāṃ praṇāmo'ṣṭāṅga ucyate ||  
  
iti | rahasyāmnāyabrāhmaṇe ca namaskāraprakaraṇe jānubhyāṃ pāṇibhyāṃ   
śirasā ca nantavyaṃ bhavati ityādinā pūrṇanamaskārasvarūpādikamupadiśya   
tatphalaṃ coktam- sarvaiḥ karaṇairnaman samagro namati | samagro naman   
āptakāri bhavati | āptakāri bhagavantamāpnoti iti | evaṃ   
dvādaśāṅgapraṇāmādikaṃ tatra tatra draṣṭavyam | ekahastena namanaṃ tu   
śrībhāgavat pratiṣiddham -  
  
ekena pāṇinā yastu praṇamet puruṣottamam |  
nyāyyastasya karaccheda iti dharmavido viduḥ ||  
  
iti | añjalitvamapi hyasya [añjalitvamapyasya ka kha ga ca jha] nāsti tau   
yuvatāvañjaliḥ pumān iti naighaṇṭukapāṭhāt | cāmaragrāhiṇīprabhṛtīnāṃ tu   
vyāpṛtānyahastatayā ekahastanamanābhyanujñā |   
ato'vajñādimulaikakaranamane karacchedadaṇḍānuśāsanamiti yathā tathā vāpi   
sakṛt kṛto'ñjaliḥ ityādīnāmavirodhaḥ [ityādīnāmapyavirodhaḥ gha] |   
yogyatāyāṃ satyāṃ dvābhyāṃ pāṇibhyāṃ praṇamato'pi ūnatvamāmananti yathā   
hyayam devalapāṇibhyāmeva namati na jānubhyāṃ na śirasā ekena jñānena   
namati sparśaviśeṣajñānena [sparśaviṣayaviśeṣa cha] hīyate | itarāṇi    
jñānāni karmaṇaḥ | ekena naman ūno namati | ūno naman anāptakāri bhavati |   
anāptakārī na bhagavantamāpnoti iti | āvāryanāmagrahaṇe [ācāryadarśane ka   
kha ga ṅ ca cha jha] bhagavannamagrahaṇe [bhagavato nāmagrahaṇe   
gha] ca añjalibandhādikaṃ tatra tatra grāhyam | darśitaścāyamācāraḥ   
saṃbhavaparvaṇi vyāsaprastāve maharṣeḥ kīrtanāt tasya bhīṣmaḥ prāñjalirabravīt   
iti |   
  
bhagavatsevāprakāraḥ  
  
evaṃ yathāraṃ praṇamyotthitaśca [cakāraḥ ka ca jha kośeṣu nāsti]   
bhagavataḥ purastād dakṣiṇato'vasthāya guruparaṃparayā bhagavantaṃ   
śaraṇamupagamya pāvanamanoharataddarśanānandabṛṃhitasarvāṅgaḥ   
prītiparīvāharūpāṇi stavyastavapriyavaśīkaraṇāni stotrāṇi paṭhet |   
bhagavadarcāvatāradarśanamāhātmyaṃ [māhātmyaśabdo gha kośādanyatra   
nāsti] caivamuktaṃ śrīpauṣkare -  
  
iti | anyatra tu mahatāmapi pātakānāṃ prāyaścittatayā vidhīyate - aharekaṃ   
harerbimbamāpīṭhādavalokayet iti |  
  
ā pīṭhānmauliparyantaṃ paśyataḥ puruṣottamam |  
pātakānyāśu naśyanti kiṃ punastūpapātakam ||  
  
ityādi ca | stutisaṃkīrtanādeśca prabhāvaḥ -  
  
eṣa me sarvadharmāṇāṃ dharmo'dhikatamo mataḥ |  
yadbhaktyā puṇḍarīkākṣaṃ stavairarcennaraḥ sadā ||  
  
kalau saṃkīrtya keśavam   
  
kalerdoṣanidhe rājannasti hyeko mahān guṇaḥ |  
kīrtanādeva kṛṣṇasya muktabandhaḥ paraṃ vrajet ||  
  
ityādiṣu grāhyaḥ |  
  
bhagavatprasādasvīkāraprakriyā  
  
atra bhagavatprasādalabdhaṃ tulasīpādodakādikaṃ yatkiṃcidapi   
praṇipātpuraḥsaraṃ harṣotphullakapolaḥ śirasā saṃbhāvyaḥ yatharhamupayuñjīta   
| atra pratāpabhūparacitastathācamananirṇayaḥ ityādau śiṣṭāḥ paṭhanti -   
  
[āmrekṣukhaṇḍa gha ṅ cha] āmrekṣudaṇḍatāmbūlacarvaṇe   
somapānake |  
viṣṇvaṅghritoyapāne ca nādyantācamanaṃ smṛtaṃ ||  
  
iti | tanmūlabhūtā cātharvaṇaśrutirnārāyaṇamunibhiḥ saṃgṛhītā bhagavān   
pavitraṃ vāsudevaḥ pavitraṃ tatpādau pavitraṃ [tatpādau pavitraṃ ka jha   
kośayoḥ nāsti] tatpādodakaṃ pavitraṃ na tatpāna ācamanaṃ yathā hi some iti   
| evaṃ bhagavatsevayātmānaṃ kṛtārthaṃ manyamāno bhagavadanujñayā   
dvacinnibhṛtamupaviśya japādibhirupāsīta |  
  
bhagavanmantire ca tattacchāstroditān apacārān pariharet | evaṃ tu śrīvārāhe   
purāṇe dvātriṃśadapacārāḥ paṭhitāḥ -  
  
dvātriṃśadapacārāḥ   
  
śrīdharaṇyuvāca-  
  
devadeva jagannatha śrutaṃ tvatto mayākhilam |  
yān kṛtvāyogyatāṃ yānti tava veśmapraveśane |  
tān brūhi devadeveśa bhaktavatsala mādhava ||  
  
śrībhagavānuvāca-   
  
apacārānaha vakṣye tacchṛṇuṣva vasuḍhare ||  
  
gītavāditranṛttadipuṇyākhyānakathāśca ye |  
lopayantyaśca pāruṣyairmama veśmasu mānavāḥ ||  
  
te yānti vasudhe pāpā narakānekaviṃśatim |  
tataste'pi mahābhāge gārdabhīṃ yonimāśritāḥ ||  
  
vartante tatra vai devi sapta janmāni saukarīm |  
vastreṇācchādya dehaṃ tu yo naraḥ praṇamettu mām ||  
  
śvitrīṃ ca jāyate mūrkhastrīṇi janmāni bhāmini |  
kṛṣṇakambalasaṃvīto yo naraḥ praṇamettu mām ||  
  
caṇḍālayonitāṃ yāti janmāni [bhuvi gha] nava pañca ca |  
tailenābhyaktasarvāṅga upānadgūḍhapādakaḥ ||  
  
yo naraḥ praviśed gehaṃ mama bhūtadhare śubhe |  
sa yāti gṛhapālānāṃ yonau [gṛhajālānāṃ yoniṃ gha ṅ cha]   
janmatrayaṃ śubhe ||  
  
nakharomāṇi yaścaiva keśāsthīni tathaiva ca |  
yaḥ kṣipenmama geheṣu tasya pāpaphalaṃ śṛṇu ||  
  
mākṣikīṃ yonimāśritya nakharomacitastathā |  
sapta janmāni tatraiva narakānekaviṃśatim ||  
  
tāmbūlaṃ carvitaṃ yastu prakṣipenmama mandire |  
sa yāti narakaṃ ghoraṃ yāvadābhūtasaṃplavam ||  
  
tato mukto mahābhāge śunako'parajanmani |  
saṃsthitastrīṇi janmāni vasatyeva na saṃśayaḥ ||  
  
niṣṭhīvanakaro yastu mandire mama sundari |  
krimibhakṣye pated ghore narake pāpakṛnnaraḥ ||  
  
śloṣmātakatarurbhūtvā jāyate janmapañcakam |  
śmāśānamadhye gatvā tu yo naro māmathārcayet ||  
  
saptajanmakṛtāt puṇyāt tatkṣaṇānmucyate nara |  
sārgālī [mārālīṃ gha] yonimāśritya vasejjanmatrayaṃ śubhe ||  
  
mutrayenmandire yastu mama devi śubhānane |  
sa mūtragartanarake patatyeva hyavākchirāḥ ||  
  
tasmānmuktastu raktādinimbaka[bimbakadruma ṅ cha]drumamāsthitaḥ |  
janiṣyati varārohe hyaṣṭajanmāni saukarīm ||  
  
purīṣaṃ vā prakurvīta yo naro mama mandire |  
sa yāti narakān ghorān paryāyeṇaikaviṃśatim ||  
  
tato mukto mahābhāge viṣṭhāyāṃ jāyate krimiḥ |  
anugamya tathā pratamicchayā yastu mānavaḥ ||  
  
ārādhitumathecchenmāṃ sa vrajatyadhamāṃ gatim |  
balibhugyonitāṃ yāti janmāni bhuvi bhūdhare ||  
  
bharaṇaṃ tu tathā kṛtvā mṛtkasya vasuṃdhare |  
mandiraṃ na praveṣṭavyaṃ praviṣṭasya phalaṃ śṛṇu ||  
  
cāṇḍālīṃ yonimāśritya janmakṛnnava pañca ca |  
bhaviṣyati varārohe vyādhaḥ krūro'tha niṣṭhuraḥ ||  
  
bhuktvā śrāddhaṃ mahābhāge manujo māmathārcayet |  
caṭakatvamanuprāpya tato godhāvapurgataḥ ||  
  
chāyāmākramya yo mohādvimānasya vasuṃdhare |  
pradakṣiṇamakurvastu yastiṣṭhenmatipūrvakam ||  
  
tiṣṭhet sa kānane śunye kaṇṭakarbahubhirvṛtaḥ |  
phalapuṣpavihīnaśca araṇye śūnyavṛkṣatām ||  
  
samipe mandirasyāpi śakṛnmūtraṃ karoti yaḥ |  
sa tiṣṭhedraurave ghore varṣāṇāmayutaṃ śatam ||  
  
tato'pi manujo mukto grāmasūkarajātitām |  
grāme janmaśataṃ subhru viṣṭhābhūk sūkarastathā ||  
  
anibaddhapralāpān ye kurvate mama saṃnidhau |  
te'pi tittiritāṃ gatvā jāyante janmapañcakam ||  
  
āropitaṃ pradīpaṃ ye nayantyanyatra mandirāt |  
andhāste'pi bhaviṣyanti janmāni nava pañca ca ||  
  
kathāyāṃ kadhyamānāyāṃ mandire me varānane |  
anāhṛtya ca ye yānti teṣāṃ pāpaphalaṃ śṛṇu ||  
  
badhirāste bhāviṣyanti mūkā vai janmapañcakam |  
pādau prasārya ye gehe śerate me narādhamāḥ ||  
  
lālāṃ visṛjya cocchiṣṭāṃ teṣāṃ pāpaphalaṃ śṛṇu |  
toyahīne'tiraudre ca vane vai śunyavṛkṣatām ||  
  
jāyante sapta janmāni tataścaṇḍālatāmiyuḥ |  
daridrāścaiva mūrkhāśca bhaviṣyanti trijanmakam ||  
  
anyadevārthasaṃdiṣṭaiḥ puṣpairyo māmadhārcayet |  
mamaiva tu mahāgehe maṇḍūkatvaṃ vrajanti te ||  
  
janmadvayaṃ tu vai mūḍhāḥ śūdrātāṃ yānti te narāḥ |  
anyadevagṛhaṃ gatvā hyasnātvā yo vrajed gṛham ||  
  
mamaiva vasudhe tasya phalaṃ pāpasya me śṛṇu |  
gṛhād gṛhamatho gatvā bhikṣārthī kṣudhitaḥ svayam ||  
  
bhikṣāmalabdhvā tatrāpi daridro jāyate naraḥ |  
catvāri caiva janmāni teṣāmante ca yo'budhaḥ ||  
  
caṇḍālayonimāpnoti janmāni daśa pañca ca |  
anyadevasamaṃ yastu manyate māṃ tu so'dhamaḥ ||  
  
caṇḍālayonitāṃ yāti janmāni nava pañca ca |  
kusumānāṃ nivedyānāṃ gandhamāghrāti yo naraḥ ||  
  
sa pūtigandhasaṃyuktaḥ kuṣṭhī caiva dhare śubhe |  
bhavai trīṇi janmāni bhavatyeva na saṃśayaḥ ||  
  
viṣṇusthānasamīpasthān viṣṇusevārthamāgatān |  
śvapacān patitān vāpi spṛṣṭvā na snānamācaret ||  
  
utsave vāsudevasya yaḥ snāti sparśaśaṅkayā |  
svargasthāḥ pitarastasya patanti narake kṣṇāt ||  
  
pibet pādodakaṃ viṣṇorvaiṣṇavānāṃ viśeṣataḥ |  
tatra nācamanaṃ kuryādyathā some dvijottamaḥ ||  
  
prakāranteraṇa dvātriṃśadapacārāḥ  
  
iti śrīvārāhe purāṇe dharaṇīpraśne dvātriṃśadapacāro nāma   
pañcacatvāriṃcātra ca uktānuktasamuccayaḥ kāryaḥ | tatreyamekā prakriyāḥ -  
  
अपचारास्तथा विष्णोर्द्वात्रिंशत् परिकीर्तिताः ।  
यानैर्वा पादुकरिवापि गमनं भगवन्दृहे ॥  
  
देवोत्सवाद्यसेवा चाप्रणामश्च तदग्रतः ।  
एकहस्तप्रणामश्च तत्पुरस्तात् प्रदक्षिणम् ॥  
  
उच्छिष्टे चैव चाशौचे भगवद्वन्दनादिकम् ।  
पादप्रसारणं चाग्रे तथा पर्यङ्कबन्धनम् ॥  
  
शयनं भोजनं चैव [मिथ्या घ ङ् छ] मुधाभाषणमेव च ।  
उच्चैर्भाषा वृथा जल्पो रोदनाद्यं च विग्रहः ॥  
  
निग्रहानुग्रहौ चैव स्त्रीषु साकूतभाषणम् ।  
अश्लीलकथनं चैवाप्यधोवायुविमोक्ष्णं ॥  
  
कम्बलावरणं चैव परनिन्दा परस्तुतिः ।  
शक्तौ गौणोपचारश्चाप्यनिवेदितभक्षणं ॥  
  
ततत्कालोद्भवानां च फलादीनामनर्पणं ।  
विनियुक्तावशिष्टस्य प्रदानं व्यञ्जनादिषु ॥  
  
पृष्ठीकृत्यासनं चैव परेषामभिवादनम् ।  
गुरौ मौनं निजस्तोत्रं देवतानिन्दनं तथा ॥  
  
इति ।  
  
एवं प्रक्रियान्तराण्यपि तत्र तत्र ग्राय्हाणि । तथा-   
  
प्रमादादपि कीलालं यः स्पृशेद्वैष्णवओ नरः ।  
उपचारशतेनापि न क्षमामि वसुन्धरे ॥  
  
स्वादीनशयनं जल्पं स्वाध्यायं च विशेषतः ।  
आसनारोहणं चैव न कुर्यात् केशवालये ॥  
  
यो विष्णोः प्रतिमाकारे लोहभाव करोति च ।  
यो गुरौ मानुषं भावमुमौ नरकपातिनौ ॥  
  
इत्याद्युक्तान्यपचारान्तराण्यपि द्रष्टव्यानि । एवं भगवन्मन्दिरे सावधानः   
परिहृतापचारः पूर्ववत् प्रण्म्य विष्वक्सेनादीन् अनुज्ञाप्य निर्गच्छेत् ।  
  
प्रारर्होमाभिगमने   
  
ततः स्वदेवाधिष्ठितमाश्रमगृहादिकमागत्य सुप्रक्षालितपाणिपादः   
स्वाचान्तः स्वर्णरजतताम्रादिपात्रैः स्वयं पूर्वाहृतेन मणिकस्थेन वा   
वारिणा गृहं सम्प्रेक्ष्य स्वसूत्रविधिना स्वाग्निं भगवदात्मकं हुत्वा   
देवगृहमागत्य दुरात् प्रणमेत् । अत्र चैवमभिगमनं   
वङ्गिंशेवरैदर्शितम्-  
  
ततः कुम्भं समादाय शुचिनापूर्य वारिणा ।  
हरेरारावनार्थाय मौनी नियतमानसः ॥  
  
पाषण्डावेक्षणादीनि वर्जयन् [वर्जयेत् क ख ग ङ् च झ] यत्नतः पथि   
।  
ध्यायन् नारायणं देवं यागभूमिं  स्माश्रयेत् ॥  
  
ततः प्रक्षाल्य चरणौ स्वाचान्तः सुसमाहितः ।  
ब्रह्मचारी गृहस्थो वा वानप्रस्थोऽथवा मुनिः ॥  
  
स्ववर्णस्वाश्रमार्हेण विधिना श्रद्धयान्वितः ।  
समिदाज्यादिभिर्द्रव्यैर्मन्त्रैरपि यथोदितैः ॥  
  
हुत्वाग्नीनग्निहोत्रादावुक्तं कालमपि क्षिपन् ।  
पराराथनरूपेण कृतेनैव स्वकर्मणा ॥  
  
कृते निष्कल्मषे शुद्धे स्वस्मिन् मनसि सुस्थिते ।  
लब्धाधिकारो देवस्य ध्यानार्चनजपादिषु ॥  
  
विनिष्क्रम्याग्निशालाया गत्वा यागगृहं स्वकम् ।  
अर्चयित्वा परात्मानं देशकालाद्यपेक्षया ॥  
  
पत्रैः पुष्पैः फलैर्वापि पूजाकालोक्तवर्त्मना [पूर्वकालोक्तवर्त्मना घ   
ङ् छ] ।  
केवलाञ्जलिना वापि विहितेन यथ तथा ॥  
  
इति । अत्र परारावनरूपेण कर्मणा शुद्धन्तःकरणस्य ध्यानार्चनादिषु   
अधिकारविधानात् केषाञ्चित् कुदृष्टीनां मतं निरस्तम् । उक्तं च   
कुडृष्टिमतोपन्यासमध्ये परकालसूरिभिः -  
  
स्तुतिजपनिजबिम्बालोकनध्यानसेवा-  
स्मृतिकथनसमर्चाकर्मभिः श्रौतदूरैः ।  
वृषभशिखरिनाथ त्वामभिप्सन्ति केचि-  
च्छुतिपथपरिनिष्ठप्रापणीयाङ्घ्रिपद्मम् ॥  
  
इति [इति शब्दः च कोश एव दृ"यते] ।  
  
एवं च सङ्गृहीतं नारायणमुनिभिः -  
  
पाषण्डादिभिरालापदर्शनादीनि वर्जयेत् ।  
गृहानागत्य सङ्क्षाल्य पादावाचम्य वाग्यतः ॥  
  
द्वारपालाननुज्ञाप्य प्रविश्य सदनं हरेः ।  
अभिगम्य च देवेशं निभृतः परया मुदा ।  
  
मनोबुद्ध्याभिमानेन सह न्यस्य धरातले ।  
कूर्मवच्चतुरः पादान् शिरस्तत्रैव पञ्चमम् ॥  
  
अष्टाङ्गेन प्रणामेन दिव्यशास्त्रोदितेन च ।  
प्रणमेत् पुण्डरीकाक्षं भक्तिमारावनामितः ॥  
  
द्वयेन तद्विवरणैः प्रपद्य प्रभुमीश्वरम् ।  
निक्षिप्य चिरमात्मानं तत्पादाब्जे कृती भवेत् ॥  
  
इति । इह च  
  
ब्राह्मे मुहूर्ते सम्प्राप्ते उत्थाय शयनात् ततः ।  
स्नात्वाभ्यर्च्य जगन्नाथं समिदधानमाचरेत् [समिद्दानं समाचरेत्   
घ] ॥  
  
इत्येतावत् सात्त्वतोक्तं सर्वेषां [सर्वेषामिति पदं घ ङ् छ कोशेषु   
नास्ति] समानम् । शेषं तु तावत् [तावत् शब्दः घ ङ् छ कोशेषु   
नास्ति] तत्तत्संहितानिष्ठानामेव । एवं संहितान्तरेषु कालान्तरकर्मत्वपि   
ग्राह्यम् । जयाख्यसंहितायां तु सर्वसंहितोक्ताभिगमनं सङ्ग्रहेणोक्तम्   
-  
  
ब्रह्मान्मुहूर्तादारभ्य प्रागंशं विप्र वासरे ।  
जपध्यानार्चनस्तोत्रैः कर्मवाक्चित्तसंयुतैः ।  
अभिगच्छेज्जगद्योनिं तच्चभिगमनं स्मृतम् ॥  
  
इति ।  
  
पाद्मे च आद्यन्तकर्मावच्छेदेन दर्शितम् -   
  
कल्याणाचरणान्तं यत् कर्मजातं चतुर्मुख ।  
उत्थानादिक्रमादेतदभियानमुदीरितम् ॥  
  
इति ।  
  
सन्धोपासनानन्तरकृत्यं चैवं विवृतम् -  
  
अभिवद्य गुरून् वृधांस्तथा भागवतान् क्रमात् ।  
प्रविश्य स्वाश्रमं देवमभिगम्य यथाविधि ॥  
  
अर्चयेज्जपहोमान्तं दद्याद् ग्रासं गवामपि ।  
अञ्जनालेपनैः स्रग्भिर्वासोभिर्भुषणैस्तथा ॥  
  
अलक्तकरसाद्यैश्च ताम्बूलमुखशोधनैः ।  
उपेतो मङ्गलैरन्यैर्नयेदभिगमक्रियाम् ॥  
  
इति । एतेन देवकार्यं ततः कृत्वा गुरुमङ्गलवीक्षणं इति   
स्मृत्यभिप्रेतमपि विवृतम् । अत्र च उपेतो मङ्गलैरन्यैः [उपेतो   
मङ्गलैर्नयेदभिगमक्रियाम् इति क ख ग अ झ कोशेषु पूर्णमुपात्तम्] ।   
एवं व्यासाद्युक्तदेवादिनम्[देवतानमस्कार क ख ग च झ;   
देवतादिनमस्कार ङ्   
छ]स्कारोपहारनिवेदनपुष्पादिप्रदानवृद्धभिवादनगुरूपसेवन[#  
cha]taddhitācaraṇavedābhyāsajapādhyayanadhāraṇatadarthavicāraṇadharmād  
iśāstravaidikanigamavedāṅgāvekṣaṇaprabhṛtīni prathamakālakartavyāni   
pūrvādhikāraviśodhitaprakriyayā pratisaḍheyāni | iti vyākhyātamabhigamanam ||  
  
iti abhigamanam |  
  
upādānam   
  
athopādānaṃ vyākhyāsyāmaḥ | taccaivaṃ saṃgṛhītaṃ   
vaṅgivaṃśeśvaraiḥ-  
  
prāpte'thāhno dvitīyeṃ'śe svāstramantreṇa dharmataḥ |  
ārjayitārcanādravyamaśeṣaṃ ca yathoditam ||  
  
iti | tadetadvyākhyātaṃ nārāyaṇamunibhiḥ-   
  
upādānārhāṇi tadanarhāṇi ca dravyāṇi  
  
aho dvidīyabhāgena kṣṛṇārāthanatatparaḥ |  
dravyāṇyārādhanārthāni śāstrīyāṇi samārjayet ||  
  
prabhūtāni viśuddhāni śuddhadeśodbhavāni ca |  
araudrāṇyaniṣiddhāni saṃgṛhītāni vaiṣṇavaiḥ ||  
  
sugandhīni manojñāni puṣpāṇyabhimukhāni ca |  
[vāsāṃsi ityārabhya devabhogyāni yāni a iti yāvat ka kha ga jha kośeṣu   
nāsti] vāsāṃsi dhanadhānyāni candanādyanulepanam   
[candanānyanulepanam ṅ ca cha] ||  
  
anyāni harivarthāni tāni mūlaphalāni ca |  
saṃkṣālitāni bahuśo devabhogyāni yāni ca ||  
  
dadhikṣirājyamukhyāni dravyāṇi ca viśeṣataḥ |  
uttamānupadaṃśāṃśca mudgamāṣādikānyapi ||  
  
tāmbulādīni cānyāni sarvāṇyādāya sādaram |  
yathārḥaṃ tāni saṃskṛtya prakrametārcanaṃ tataḥ ||  
  
iti |  
  
yattūktaṃ śrīsāttvate -   
  
prātarutthāya cinvīyāt svārāmāt svayameva hi |  
pūjārthamastramantreṇa puṣpādīn yatnataḥ sadā ||  
  
yāyādaraṇyamathavā nirbādhaṃ hi tadārjayet |  
akaṇṭakadrumotthāśca kaṇṭakadrumajā api ||  
  
hṛdyāḥ sugandhāḥ karmaṇyā grāhyāḥ sarve sitādayaḥ |  
ugragandhāstvakarmaṇyāstvaprasiddhastathaiva ca ||  
  
catuṣpathaśivāvāsaśmaśānāvanimadhyajāḥ |  
kṣatā aśanipātādyaiḥ krimikīṭasamāvṛtāḥ ||  
  
varjanīyāḥ prayatnena patrapuṣpaphalādayaḥ |  
ambujāni sugandhīni sitaraktāni kānicit ||  
  
yoktavyāni pavitrāṇi nityamārādhane tu vai |  
sāṅkurāṇi ca patrāṇi bhūgatānyevameva hi ||  
  
vihitānyarcane nityaṃ yathartuprabhavāni ca |  
na gṛhe karavīrotthaiḥ kusumairarcanaṃ hitam ||  
  
viśeṣataḥ sakāmasya siddhibhūtiyutasya ca |  
ato'nyathā na doṣo'sti doṣa unmattakādibhiḥ ||  
  
sadyo hṛtānāṃ vihitaṃ tvamlānānāṃ yathākramam [yathākriyam gha;   
yathākriyaḥ ṅ cha] |  
pradānamambusiktānāṃ teṣāṃ kāryaṃ na cānyathā ||  
  
nirdoṣatāṃ prayāntyāśu mantriṇāmavalokanāt |  
bhavanti bhaktipūtāni hṛnmantraniratātmanām ||  
  
iti |  
  
tadidaṃ niyamaparicchedānuśiṣṭatvāt viṣaryayānarhamavadhātavyam |   
śaktamadhikṛtya cātra svārasikaṃ svayaṃpravṛttyādikamupadiśyate   
pakṣāntarasyāpyanyatranujñānāt | atra vaiśeṣikārcanādiṣu kadācit   
prataḥśabdasya mukhyārthatā anyathā rvabhigamanavidhinā prātaḥkāloparodhāt   
anyeṣu ca sarveṣu śāstreṣu dvidīyakāla eva dravyārjanavidhānāt | prātaḥśabdena   
saṃnikarṣavaśāt tvarātiśayasiddhyarthaṃ taducitakālo lakṣyate | sāyaṃ   
prātardvijātīnāmaśanaṃ śruticoditam itivat | ata evātratyamutthānaṃ ca na   
svāpānantarabhāvi | apitu tataḥ [puṣpakuśādīnāṃ gha ṅ cha]   
puṣpaphalādīnāmutthāyārjanamācaret iti jayākhyasaṃhitoktamabhigamanāntaraṃ   
devasaṃnidherutthānam | iha ca śrīvaiṣṇavadharmaśāstroktapuṣpaniyamaḥ   
pūrvādhikāre prasaṅgāt darśitaḥ | pādmye tvevaṃ vicitradravyopādānamuktam   
[drvayopārjanamuktam ka kha ga jha]  
  
[upādadyādyathāpurvaṃ ka jha; upādadyādyathāpūjā kha ga   
ca]upādadyāttathā pūjsāsādhanāni yathātatham |  
puṣpāṇi phalamulāni vividhānyoṣadhīrapi ||  
  
dadhyādi ca haviryogyataṇḍulāni [taṇḍulādi gha] guḍāni ca |  
snānīyānyapi vastrāṇi svādūni salilāni ca ||  
  
darbhān patrāṇi [parṇāni gha ṅ ca cha ja] samidho yathāśakti yathāvasu   
|  
āhṛtya yāñcayārthaivā [yāñcayāptairvā ka jha; yāñcayā tairvā kha   
ga] pūjāsthāne niveśyayet |  
nītvopādānasamayamitthaṃ tadanu pūjayet ||  
  
iti |  
  
asyāṃ saṃhitāyāṃ saṃhitāntareṣu puṣpaprakaraṇahaviṣpākaprakaraṇādiṣu   
[haviḥprakaraṇādiṣu ka kha ga ca jha] ca   
heyāpādeyasamastadravyavibhāgo draṣṭavyaḥ | atra yāñcayetyukto'[ayaṃ iti   
śabdaḥ gha ṅ cha kośeṣu na dṛśyate]yamadhamādhamapakṣaḥ   
  
svaprayatnakṛtaṃ śastaṃ madhyamaṃ vanyamucyate |  
adhamaṃ tu krayakrītaṃ yācitaṃ [pārakyaṃ ka kha ga ca jha]   
tvadhamādhamam ||  
  
iti puṣpaprakaraṇoktasya sarveṣu dravyeṣvaviśeṣeṇa saṃcaraṇāt |  
  
puṣpeṣu varjyāni avarjyāni ca  
  
bhojarājastvevaṃ puṣpeṣu rājasatāmasādivibhāgaṃ   
puṣpāṅkurapatramūladhūpavarjyāvarjyavibhāgaṃ ca [gha kośa eva ca kāro   
dṛśyate] saṃjagrāha atha puṣpāṇi trividhāni sāttvikāni rājasāni tāmasānīti   
| śuklāni sāttvikāni | raktāni rājasāni | kṛṣṇāni tāmasānīti | śuklāni   
dvividhāni śuklavarṇaṃ valarkṣamiti | raktam aruṇamiti [aruṇaṃ ceti ka kha ga   
ca jha] | raktaṃ tapākusumādivarṇam | aruṇaṃ kiṃśukadivarṇam | pītaṃ   
dvividham pītaṃ haritamiti | kṛṣṇaṃ dvividham nīlaṃ [śyāmalaṃ ka ṅ   
ca]śyāmamiti | nīlaṃ tāpiñchādi [nīlaṃ tāpiñchadi kha g ca kośeṣu   
nāsti] | [kṛṣṇaśyāmaṃ ca] śyāmaṃ viṣṇukrāntādi |   
phalameṣāṃ bhityate sāttvikādardhaphalāni rājasāni tasmādardhaphalāni   
[rājasādardhaphalāni ka kha ga ca jha] tāmasāni iti | etāni   
svārāmotpāditāni [svārāmotpanāni ka jha; svārāmotpannādīni ca]    
āraṇyāni krītāni pratigrahāvallabdhāni yācitāni [ayācitāni kha ga gha ṅ ca   
cha] grāhyāṇi puṣpāṇi | tatra svārāmajamuttamam | āraṇyaṃ madhyamam |   
[krayakrītaṃ gha]krītamadhamam | [ayācitaṃ gha]   
yācitamadhamādhamam [yācitamadhamādhamam ka kha ga jha kośeṣu   
nāsti] | pratigrapuṣpe dātureva phalam | kartuḥ kiṃcidbhavenna vā | tasmāt   
pratigrahalabdhaiḥ puṣpairnārcayet |  
  
karavīrau padmau [ketakījāti ka kha ga ca jha] jātimāllikotpalāni   
tintriṇā[trīṇi gha] tagar campaka śvetārka kuṭaja bakula [kadalī ka   
kha ga ṅ ca cha jha] kandalī tulasī tamāla vanamāla[vanamālī gha ṅ   
cha] maruvaka śamī sinduvāra palāśa sahadevī  phaṇijjaka puṃnāga   
vaṃśapuṃnāga kṣudrapuṃnāga mālatī śvetakumuda kandala padma mahāpuṣpa   
nāga sadābhadrā priyaṅgu bilva vanamallikā yakṣmyagastyadvayaṃ   
[atasīdvayaṃ cha] vaiṣṇavī karṇikā(ro) dvāvaśokau   
kuṭajasthā[lakṣmyagastyadvayavaiṣṇavīkarṇikārāśokakuṭajāstathā ka kha ga   
ca jha] kāraṇḍa nandyāvartadvayakṣudraketakya ityādīni puṣpāṇi | etāni ca   
tithibhedena grahaṇa ayana saṃkrānti vyatīpāta viṣuvādibhedāt   
saṃgavādikālaviśeṣācca samagraphalāni bhavanti | tatra tithiṃpuṣpāṇi vaiṣṇavī   
kandala [vaiṣṇavaye kadalī ka ga ca jha; vaiṣṇavye kandala gha ṅ cha]   
padma lakṣmī sinduvāra droṇa priyaṅgu mālatī pāṭala ketakī jātimallikā mahājāti   
palāśāśvatthapatrāṇi tithīnāmānupūrvyeṇa puṣpāṇi gṛhṇīyāt |   
nandyāvartakaiḥ saṃkrāntyāṃ bhagavantaṃ pūjayet | upanandyāvartakairayane |   
viṣuve tulasībhiḥ | vyatīpāte phaṇijjakaiḥ | grahaṇe [makarandaiḥ ṅ cha;   
mandarakaiḥ makarandaiḥ gha] marandaiḥ pūjayet | saṃgave [tattithi ga   
gha] tattattithiciditaṃ puṣpaṃ gṛhṇīyāt | same padmaiḥ dharme kumudaiḥ   
karavīrairviṣṇupriye bilvapatrairvirāge bhagavantaṃ pūjayet |  
  
atra saṃgavādayaḥ kālā aharahaḥ pravartante | saṃgavaḥ samo viṣṇupriyo dharmo   
virāga iti pañca kālā adyātmavidbhirupadiṣṭāḥ | udayāt pañcanāḍībhyaḥ   
[nāḍyaḥ ka kha ga ca jha] saṃgava uktaḥ | tasmāt   
dviguṇamātrāt[dviguṇamatraḥ ka ca jha] sama upadiśyate | tāvatā   
viṣṇupriyaḥ | tāvatā dharmaḥ | tāvatā virāga iti | tatra pūrvāparau   
bhūtvā[bhūtvā ityeva sarvatra pāṭhaḥ] nāḍīdvayataḥ saṃgavādayo   
muhūrtā uktāḥ | tatra saṃgave vaikuṇṭhasya prītiḥ | same'niruddhasya | viṣṇupriye   
śiṃśumārasya | dharme baḍavāmukhāgneḥ | virāge kapilasya | ityevaṃ   
pañcānāṃ pañca prītikālāviśeṣāḥ | divāpuṣpairdivāpūjā mukhyā |   
rātripuṣpairniśi | vihiteṣvapi sacchidraṃ mukulaṃ jīrṇaṃ paryuṣitaṃ bhuktaśeṣaṃ   
ghrātaṃ parimlānamaspṛṣṭaṃ jantubhirbhakṣitaṃ [jantubhirbhakṣitaṃ ka kha   
ga gha jha kośeṣu nāsti] jantubhiradhiṣṭhitamaśubhadeśe puṣpitamāpadyapi   
na gṛhṇīyāt |  
  
pāṇī prakṣālya pātre puṣpāṇi gṛhṇīyāt | pidhāya sthāpayedanātape   
[apratāpe ka jha ga ca jha] pradeśe yathā na parimlāyate |   
kevalapuṣpanivedanāt mālā varā | mālāyāḥ srak varā | ekaguṇā mālā | bahuguṇā   
srak | tatra sūtraiḥ puṣpāṇi na granthīyāt nirmālyasamāni bhavantīti |   
devoddiṣṭānāṃ nindāṃ na kuryāt praśaṃsāmeva sarvadā kuryāt | devoddiṣṭhaṃ   
manuṣyo na gṛhṇīyāt devasvaṃ bhavatīti | yatkiṃcit pītavarṇaṃ puṣpaṃ jalajaṃ   
sthalajaṃ vā tadāpadi saṃgrāhyam | anuktamapi nānyatra [anuktamapyanyatra   
ka kha ga jha] | tatrāpi varjanīyāni viśeṣeṇa varjayet |  
  
karāṇḍaṃ [koraṇḍaṃ ga gha ṅ cha ñ] kṛṣṇavarṇaṃ kapitthaṃ   
girikarṇikāmra vibhītaka śirīṣa madayantī nirguṇḍi sinduvāra kiṃśuka śalmalī   
japā arka kanakonmatta kārañja viṣapādapabandhūka mādhavī nīpa arjuna pāṭali   
ciñcā kośātakī alābu śigrū [śigruḥ ka ṅ ca] ityetāni vṛkṣ'valliṣu   
viśeṣeṇa [viśeṣeṇa iti padaṃ gha kośa eva dṛśyate] varjayet | yava   
mudga priyaṅgu niṣpāva śaṇa dūrvā bhūtṛṇa māṣāṇāmevāṅkurāṇi   
gṛhṇīyāt | anyeṣāmaṅkurāṇi nirmālyasamāni bhavantīti | apāmārga   
sadābhadrā tulasī bilva aśvattha palāśa dhātakī tamāla gandhapūrṇa kṛṣṇā   
brāhmī śamīvṛkṣāṇāmeva parṇāni gṛhṇīyāt | utpalānyenāmeva mukulaṃ   
gṛhṇīyāt | padmotpalādīnāṃ jalajānāṃ dinadvayādūrdhvaṃ paryuṣitatvam |   
sarveṣāṃ mūlānāmuśīramūlameva viśiṣṭam | devadārukṛtaṃ dhūpaṃ   
candanāgarumiśritaṃ [vidhūmāṅgāretyārabhya kṛṣṇāgarumiśritaṃ iti   
yāvat ṅ cha kośayoḥ n dṛśyate] vidhūmāṅgārasaṃbhavaṃ śastam |   
sālasarjjarasaṃ kṛṣṇāgarumiśritaṃ prāṇyaṅgavarjitamanyaṃ vā dhūpaṃ   
nivedayet | pātre gavyena sarpiṣā divyena [divyena iti padaṃ gha kośe   
nāsti] tailenāpi kṛtaṃ sūtravartiyutaṃ sukhāniladīpito dīpo  bhavet | dukūlaṃ   
kṣaumaṃ netram sūtraṃ vā kārpāsikaṃ sugandhadhūpitaṃ navaṃ vastraṃ bhavet |   
hemaratnamayamābharaṇaṃ dadyāt | doṣayuktaṃ bhuktapūrvaṃ vā   
manuṣyairnābharaṇaṃ bhavet iti |  
  
tadetannanāsaṃhitāparāmarśasamuddhṛtasārabhūtasya [sāram ka kha gha   
ṅ] | anyadapi sarvaṃ tattatsaṃhitāsu vistareṇa draṣṭavyam |   
śrīśaṇḍilyasmṛtau ca kāṣṭhaparyantavarjyāvarjyadravyavibhāgaḥ kṛtaḥ |   
śrīviṣṇusmṛtyādiṣu prāṇyaṅgasugandheṣu   
kastūrīmṛgamadayoraṅgarāgatayā parigrahaḥ | arcāyāṃ   
śuklāmbarasamarpaṇaṃ padmakalhāretararaktapuṣpavarjanamityādyapi grāhyam |   
yogakṣemārtheśvarābhigamanādisvarūpaśodhanaṃ ca pūrvādhikārasiddhaṃ na   
vismartavyam |  
  
upādāne prati grahaniyamaḥ  
  
evaṃ dravyāṇyārjanaḥ pratigrahaniyamaśca tatra tatra saṃkṣiptaḥ | yathoktaṃ   
śrīśāṇḍailyasmṛtau -  
  
kulaṭāṣaṇḍapatitavairibhyaḥ kākiṇīmapi |  
udyatāmapi gṛhṇīyānnāpadyapi kadācana ||  
  
iti [ityādi gha] | uktaṃ ca śrīsāttvate -  
  
taskarāt patitāt [caṇḍāt sāttvatasaṃhitāpāṭhaḥ]   
ṣaṇḍāḍḍambhalobhamadānvitāt | mātrāvittaṃ na   
gṛhṇīyādabhaktādupacārataḥ [vpacārataḥ ka jha] ||  
  
iti |  
  
smaryate ca  
  
keśavārcā gṛhe yasya na tiṣṭhati mahīpate |  
tasyānnaṃ naiva bhoktavyamabhakṣyeṇa samaṃ hi tat ||  
  
iti | atra[tatra ka kha ga ca jha] padvamannamapakaṃ vā   
keśavārcanarupa[nityakarma ka ca jha]nityadharmarahite gṛhe na   
pratigrāhyam ubhayatrānnaśabdaprayogāt anyathā pakvānnamiti viśeṣeṇa   
prayogānupapatteḥ | pratigraguṇadoṣavistaraśca dharmaśāstreṣu paṭhitavyaḥ |   
sarveṣu cāpadanāpaddśābhāviṣu pratigraheṣu yamopadiṣṭaṃ mantraviśeṣaṃ   
bhagavān śaunakaḥ smarati-   
  
dānaṃ dadadbhiryairuktamacyutaḥ prīyatāmiti |  
pratigrahītṛbhiścaiva na te madviṣayopagāḥ ||  
  
iti | tathā balādimantrāntarairapi tattanniṣṭhānāṃ pratigrahādiḥ |   
yadyapyastramantreṇa sāmānyataḥ sarvapuṣpādigrahaṇamupadiṣṭaṃ tathāpi   
tulasyā mantraviśeṣāstattatkalpeṣupadiśyante- tulasyamṛtajanmāsi   
igyādayaḥ |  
  
pratigrahopāyaniyamāḥ  
  
evaṃ vṛttyarthatayānujñātairadhyāpanayājanādibhirapi yathāśāstraṃ   
prayuktaiḥ samucitāni samārādhanopakaraṇāni saṃpādayet |   
pūrvaniṣpannasaṃpūrṇadravyastu na pratigrahādiṣu pravarteta | āpatsvanantarā   
vṛttiḥ ityanujñāgeṣvapi vṛttiṃ prāpya viramet iti smāraṇāt na nityaṃ   
pravarteta | kṛṣi vāṇijye ca svayaṃ kṛte kusīdaṃ caivamādyapi   
gatyantarāsaṃbhave | satataṃ kīrtayanto māṃ yatantaśca dṛḍhavratāḥ   
ityādyuktanandanavanakarṇādiyatanamapi puṣpaphalādipūjopakaraṇārthatayā   
upādānakoṭau niviśate | atra parivrājakānāṃ na svayaṃ puṣpāpacayādi kartavyam   
[kartavyam gha kośe nāsti] | yathoktaṃ yatidharmasamuccaye   
phalapuṣpotpāṭane prāyaścittavidhānādadbhiḥ kartavyamanyāhṛtairvā iti | eṣā   
ca vṛddhavasiṣṭhasmṛtistatropātā jale matsyādīnāṃ sthale   
paśumṛgasarīsṛpādīnāṃ sarvaprāṇināmabhayaṃ datvā   
puṣpamūlaphalopādānacchedanamadhumāṃsānṛtavacanadānāni varjayet iti |   
itareṣāṃ tu svayaṃ parato vā anyārāmādisaṃbhūtānāmadattānāṃ grahaṇe   
taskaratvamapi syāt | iti tatra tatra draṣṭavyam | smaryate ca   
dravyagṛhadārādiniyamo manvādibhiḥ   
  
yānaśayyāsanānyasya kūpārāmagṛhāṇi ca |  
adattānyupabhujñjāna enasaḥ syātturīyakabhāk ||  
  
adatānāmupādānaṃ hiṃsā caivāvidhānataḥ |  
paradāropasevā ca śārīraṃ trividhaṃ smṛtam ||  
  
ityādinā | tadiha sākṣādvā paraṃparayā vā   
samārādhanopakaraṇabhūtaśāstrīyasamastadravyopādāneṣu[dravyopāyeṣu ka   
kha gha ca] svaśakyeṣu dhyānādivirodhikāyakleśakarabahvāyāsarahiteṣu   
nyāyataḥ pravarteta | ityupādānasaṃgrahaḥ |  
  
pūrvasiddhadravyasya āntaraguṇopādānam   
  
prabhūtāyāsavarjanamapi hi [hi śabdaḥ ga ca cha kośeṣu nāsti]   
mumukṣūṇāmavaśyaṃbhāvitvena parigaṇiteṣvaṣṭasu guṇeṣu gautamaḥ paṭhati   
[prabhūtāyāsetyārabhya paṭhati iti paryantaṃ kha kośe visṛṣṭam] dayā   
sarvabhūteṣu kṣāntiranasūyā śaucamanāyāso maṅgalamakārpaṇyamaspṛheti   
yasyaite catvāriṃśatsaṃskārā na cāṣṭāvātmaguṇā na sa brahmaṇaḥ sāyujyaṃ   
sālokyaṃ ca gacchati yasya tu khalu saṃskārāṇāmekadeśo'pi aṣṭāvātmaguṇā   
atha sa brahmaṇaḥ sāyujyaṃ sālokyaṃ ca gacchati iti | evaṃ sati   
bāhyadravyārjanavat saṃprīṇaneṣu pradhānadamānāmamānitvādiguṇānāṃ   
sadācāryasevā satsaṃbhāṣaṇādibhirjñānabṛddhihetubhiḥ nyāyataḥ   
pravṛtaiḥ[pravṛttaiḥ iti padaṃ gha ṅ cha kośe.veva vidyate]   
samyagupārjanamapi pūrvasiddhaparipūrṇabāhyapūjopakaraṇasya upādānakauṭau   
[upādānakāle gha ṅ ca cha] niveśanīyam bāhyadraṣṭavyābhāva iva   
guṇābhāve'pi   
mahābhāratādyuṣṭākdaśacaṇḍālaṣaḍvṛṣalasaṃjñitaheyaguṇayogena   
anantarabhāvījyānarhatvaprasaṅgāt | ata eva hi tannirbandhaḥ [ata eva   
śrutinibandhaḥ ka ga ca; ata eva hi śrutinirbandhaḥ kha; ata eva hi śruternirbandha   
ṅ cha] kriyate śrutādanyatra saṃtuṣṭastatraiva ca kutūhalī iti | tasmāt   
samarādhanopayuktaṃ [samārādhanopakaraṇaṃ ka kha ga ca jha]   
bāhyāntaraṃ ca sarvaṃ yathārhamupādadyāt | iti vyākhyātamupādānam ||  
  
iti upādānam   
ijyā  
  
savyaṃ pādaṃ prasārya śritaduritaharaṃ dakṣiṇaṃ kuñcayitvā   
jānunyādhāya savyetarabhujamaparaṃ [savyetarabhujaṃ ka kha ga ca jha]   
nāgabhoge nidhāya |  
paścādbāhudvayena pratibhaṭaśamane dhārayan śaṅkhacakre   
devībhūṣādijuṣṭho [janayatu jagatāṃ śarmavaikuṇṭhanāthaḥ ṅ ayameva   
pāṭhaḥ pāñcarātrarakṣāhṛdaye ādṛtaḥ] navajaladanibhaḥ pātu divyaḥ   
parao naḥ ||  
  
athedāanīṃ mantrasiddhantopāsyaparūpaviṣayāṃ bhogārcanamayīmijyāṃ   
bhāṣyakārapraṇītanityagranthavivaraṇamukhena vyākhyātamaḥ -  
  
mantrasiddhante parivārabhedastu [gūṇabhūta ṅ ca]   
guṇībhūtamūrtyantarayorvaikalpikaḥ |   
  
tatra prathamamadhikāriviśeṣe vṛttavartiṣyamāṇayoḥ saṃgatiṃ darśayan  
  
karmārambheṇa mantreṇa prāptaṃ kālamanusmaret |  
ijyāmevābhisaṃdadhyāt sā yoniḥ sarvakarmaṇām ||  
  
iti praśaṃsitaṃ cikīrṣitagranthaiṣayabhūtamahorātrakṛtye pradhānāṃśaṃ   
darśayati -  
  
nityagranthasthasya athaśandasya vivaraṇam   
  
athaśabdasya prasiddhiprakarṣasiddhanantarye saṃbhavati,   
arthāntaratātparyaparigraho'nupapanna iti bhāṣyādiṣu sthāpitam | atha gadyaiḥ   
[vakṣya ityādi ka kha ga ca jha] yathāvat prapattipratipādanānantaram tata   
eva tanniṣṭhādhikāriviśeṣasiddhisamanantaraṃ vā [vā śabdaḥ ka kha ga jha   
kośeṣu nāsti] |   
yathāvasthitasvarūparūpaguṇavibhūtilīlopakaraṇavistāramanusaṃdhāya tameva   
śaraṇamupagacchedakhiletyādinā iti vakṣyamāṇānusārācca atra   
tathāvidhaśaraṇāgativiṣayagadyagranthasya [viṣayagranthasya ka ca jha]   
pūrvavṛttatvaṃ vivakṣitamiti jñāyate | na ca tatra akhilajagadādhāra   
ityādivakṣyamāṇamātrapaṅktirvivakṣitā tasyāḥ prapattikaraṇatvādarśanāt   
yathāvasthitasvarūparūpaguṇavibhūtyādīnāṃ ca gadya eva prapañcanāt   
ananyaśaraṇastvatpādāravindayugalaṃ śaraṇamahaṃ prapadye iti ca tatra   
kaṇṭhokteḥ | tasmādyathokta evātra [atra iti padaṃ ka kha ga jha kośeṣu   
nāsti] athaśabdārthaḥ |  
  
paramaikāntiśabdārthaḥ  
  
paramaścāsau ekāntaśceti paramaikāntaḥ | so'syāstīti paramaikāntī | ekatra anto   
niścayaḥ prāpyatayā prāpakayā ca | tadubhayaṃ saṃbhūya paramaikāntaḥ |   
paramaścāsau ekāntī ca iti vā samāsaḥ |   
tatrāpyananyopāyatvānanyaprayojanatvayoḥ samuccayāt pāramyam |   
ananyopāyatvaṃ ca ananyadevatākatvaparyantam | yathoktam -  
  
caturvidhā mama janā bhaktā eva hi te śrutāḥ |  
teṣāmekāntinaḥ śreṣṭhāste caivānanyadevatāḥ ||  
  
iti | ananyaprayojanatvaṃ ca ātmānubhavānandanairapekṣyaparyantam | tadapyuktam   
-  
  
ye tu śiṣṭāstrayo bhaktāḥ phalakāmā hi te matāḥ |  
sarve cyavanadharmāṇaḥ pratibuddhastu mokṣabhāk ||  
  
iti | etena tulyanyāyatayā bhagavadanubhavānande'pi [etena bhagavadānande'pi   
ka kha ga jha] phalitvābhiprāyo nirastaḥ muktānandasyāpi   
sārvabhaumantaḥpuraśukakṣīrāsvādanasukhavat svatantreṇa pareṇaiva   
svaprītyarthamupapāditatvāt | evaṃvidhaṃ ca paramaikāntitvaṃ   
mantrasiddhāntādiniṣṭhe.vapi saṃbhavatīti pūrvādhikāre sdhāpitam | dṛśyate ca   
sadācāryasakāśāt yathāvasthitagadyatrayādiśrāviṇāmidānīmapi tatsaṃbhavaḥ |   
tatra hi yathāvat pārāvaryaniścayādanyabhavatyunmūlanena   
ananyadevatākatvādikaṃ ca [ca iti padaṃ gha kośeṣu na dṛśyate]   
sidhyati | tāṃ cāvasthāṃ svayamevāha bhagavān [āha ca svayameva bhagavān   
ka kha ga jha] -  
  
ananyadevatābhaktā ye madbhaktajanapriyāḥ |  
māmeva śaraṇaṃ prāptāste madbhaktāḥ prakīrtitāḥ ||  
  
iti | niratiśayabhogyabhagavatsvarūpādiniścayena viṣayāntaravaimukhyāt   
ananyaprayojanatvamapi tatraiva sidhyati yasyāṃ daśāyāṃ bhagavānatyantāsanaḥ   
suhṛdādivat svacchandārāvanayogyo bhavati | yathoktaṃ bhagavatā śaunakena   
-  
  
parāṅmukhānāṃ govinde viṣayāsaktacetasām |  
teṣāṃ tatparamaṃ brahma dūrād dūratare sthitam ||  
  
tanmayatvena govinde ye narā nyastacetasaḥ |  
viṣayatyāginasteṣāṃ vijñeyaṃ ca tadantike ||  
  
iti |  
  
paramaikāntināṃ devatāntaravarjanam  
  
evaṃ parimitaviṣayatyāgināṃ parimitadevatāntaratyāgo niyamo bhavati  
  
kāṅkṣantaḥ karmaṇāṃ siddhiṃ yajanta iha devatāḥ |  
kṣipraṃ hi mānuṣe loke siddhirbhavati karmajā ||  
  
brahmāṇaṃ śitikaṇṭhaṃ ca yāścānyā devatāḥ smṛtāḥ |  
pratibuddha na sevante yasmāt parimitaṃ phalam ||  
  
iti parimitaphalasaṅgatadabhāvābhyāṃ [phalasaṅgasadasadbhāvābhyāṃ   
gha] devatāsaṃbandhāsaṃbandhapratipādanāt | ato yathā -  
  
paramātmani yo rakto virakto'paramātmani |  
sarveṣaṇāvinirmuktaḥ sa bhaikṣaṃ bhoktumarhati ||  
  
iti pratipāditasya paramātmetarasarvaviṣayaviraktasya pravrajitādhikāriṇo   
devatāntaravarjanam tathā triṣvapyāśramāntareṣu pratibuddhādhikāriṇaḥ |   
smaryate ca pravrajitānāṃ devatāntarārcanatyāgaḥ | atriḥ -  
  
traikālyamarcanaṃ viṣṇordevatānāṃ tadātmanām |  
namaskārārcanadīni kuryānnānyasya kasyacit ||  
  
iti | kratuḥ -  
  
īśvaro bhagavān viṣṇuḥ paramātmā mahānajaḥ |  
śāstā carācarasyaiko yatīnāṃ paramā gatiḥ ||  
  
iti | punaḥ sa evāha -  
  
dhyāyate'rcayate yo'nyaṃ viṣṇuliṅgamupāśritaḥ |  
kalpakoṭiśataiścāpi gatistasya na vidyate ||  
  
iti | evaṃ pratibuddhānāṃ sarveṣāṃ devatāntaravarjanaṃ prāgeva darśitam | etena   
-  
  
devatāpratimāṃ dṛṣṭvā yatiṃ caiva tridaṇḍinam |  
namaskāraṃ na kuryāccedupavāsena śudhyati ||  
  
ityādikamapi pratibuddhetaraviṣayaṃ mantavyam | pratibuddhasyāpi   
svanamaskārayogyabhagavattatparivārādipratimāsu labdhāvakāśametat |  
  
niṣiddhanuvartane samārādhanānarhatvam  
  
evaṃ paremaikāntiśabdenādhikāriviśeṣa uktaḥ | tasya ca  
  
paradārastaścaiva paradravyāpahārakaḥ |  
na spṛśenmāmanādṛtya spṛṣṭvā ca patito bhavet ||  
  
ityādibhiranarhatāpādakāni sarvāṇi [sarvāṇi ka kha ga ca jha kośeṣu   
nāsti] tatra tatra draṣṭavyāni | saṃgṛhītaṃ ca   
samārāthanopayuktasarvadravyasādhāraṇyena vaṅgivaṃśeśvaraiḥ -  
  
niṣedhāviṣayībhāvādṛte naivāparo guṇaḥ |  
prītiheduḥ pareśasya svārcanāṅgeṣu vastuṣu ||  
  
iti | ārādhakasyāpi hi arcanāṅgavastutvamaviśiṣṭam | yathā ca praśastajātiṣveva   
tulasyādipatrapadmādipuṣparambhādiphalagaṅgātoyādiṣu   
taistairupahatinimittairniṣedhaviṣayatā evamārādhake'pi yataḥ kutaścidupaghātādā   
prāyaścittādanarhatayā niṣedhaviṣayatvaṃ bhavati anyathā nāvirato duścaritāt   
ityādiśrutikopaprasaṅgāt upahativiṣayaspṛṣṭabimbādiṣu ca   
prāyaścittavidhānāt | brahmavido'pi hyuttarāghāśleṣavacanaṃ   
[prāmādikādiviṣayaṃ gha] prāmādikaviṣayamiti sthāpitaṃ bhāṣyādiṣu |   
sarvānnānumatiśca prāṇātyaye taddarśanāt ityādibhiśca sūtrairayamarthaḥ   
siddhaḥ | api ca rājavadupacāro hyatra vidhīyate |   
rājopacāravṛttiścāpacāraparihārapradhānā tadvadihāpi | yathā ca guṇavati   
rājani sevakānāṃ sāparādhānāmapi kṣāmaṇamātreṇa niraparādhatā tathehāpīti   
tallābhaḥ [iti lābhaḥ gha ṅ cha] | idamapi saṃgṛhītam -  
  
ajñānādathavā jñānādaparādheṣu satsvapi |  
prāpaścittaṃ kṣamasveti prārthanaikaiva kevalam ||  
  
iti | yattvanantramuktam -  
  
arcanādiṣvanarhatvānna kaścinnāparādhyati |  
ato'nanṅgikṛtāśeṣakartṛdoṣavimarśayā |  
kṛpayaivāsya devasya sarvo'pyarhati tatkriyām ||  
  
iti etadapi kṣāmaṇayogyatākhyāpakam anyathā kṣamasveti   
prārthanāvidhānānupapatteḥ [prārthanānupapatteḥ ka kha ga jha] | na   
caitāvatā kṛtāparādhena [kṛtāparādhena ka kha ga ca jha kośeṣu   
nāsti] nirbhayena bhavitavyam prakṣālanāddhi paṅkasya dūrādasparśanaṃ   
varam iti nyāyāt |  
  
akarmaṇyatāpādakā doṣāḥ   
  
atra cākarmaṇyatāhetūnaparādhānevamāha [aparādhānāha ka kha ga ca   
jha] bhagavān  
  
śṛṇu sundari tattvena āhārasya vinirṇayam |  
āhāro yastvanāhārastacchṛṇuṣva vas.umdhare ||  
  
bhojanaṃ yastu bhuñjīta mama yogāya mādhavi |  
aśubhaṃ karma kṛtvāpi puruṣo dharmasaṃśritaṃ ||  
  
āhāraṃ caiva karmaṇyamupayuñjīta nityaśaḥ |  
[sarve cātraiva karmaṇyā vrīhayaḥ śālayastathā | iti   
varāhapurāṇapāthaḥ] sarveṣāṃ ca tataḥ karma pravṛtteḥ prāṇadhāraṇam ||  
  
akarmaṇyāni vakṣyāmi yarina tuṣyāmi saṃprati |  
rājānnaṃ ca na bhoktavyaṃ mama bhaktaiḥ kadācana ||  
  
rājānnena tu bhuktena tvaparādho mahān bhavet |  
dvātriṃśadaparādhāṃstu na seveta mama priye ||  
  
bhojyānnapānāhāreṣu ye mayā parikīrtitāḥ |  
dandakāṣṭhamakhāditvā yastu māmupasarpati ||  
  
dvitīyamaparādhaṃ tu dharmavinna pravartate |  
gatvā maithunasaṅgaṃ tu yastu māṃ spṛśate naraḥ ||  
  
tṛtīyamaparādhaṃ tu kalpayāmi vasuṃdhare |  
dṛṣṭvā tu mṛtakaṃ devi yastu māmupasarpati ||  
  
caturthamaparādhaṃ tu na kṣamāmi vasuṃdhare |  
spṛṣṭvā [dṛṣṭvā ka kha ga ca jha] rajasvalāṃ nārīṃ yastu   
māmupasarpati ||  
  
pañcamaṃ tvaparādhaṃ ca dṛṣṭvā vai na kṣamāmyaham |  
pṛṣṭvā tu mṛtakaṃ caiva saṃskāraṃ mṛtakasya vai ||  
  
aparādhamimaṃ ṣaṣthaṃ na kṣamāmi vasuṃdhare |  
mmārcanavidhau kāle vātaṃ muñcati nirghṛṇaḥ ||  
  
saptamaścāparādho'yaṃ mama devi na rocate |  
mamaivārcanakāle tu purīṣaṃ yastu muñcati ||  
  
aṣṭamaścāparādho'yaṃ mamātra tu na rocate |  
madīyārcanakāle tu yo hi vācā prabhāṣate ||  
  
navamaṃ cāparāthaṃ tu na kṣamāmi vasuṃdhare |  
yastu nīlena vastreṇa prāvṛto māṃ prapaśyati ||  
  
daśamaścāparādho'yaṃ mama devi na rocate |  
paridhāyaikavastraṃ ca yastu vai māṃ prapadyate [prapaśyati ka kha ga ca   
jha] ||  
  
ekādaśāparādhastu mama vipriyakāraṇam |  
kruddhastu yaśca karmāṇi kurute karmakārakaḥ ||  
  
dvādaśaṃ cāparādhaṃ tu kalpayāmi vasuṃdhare |  
akarmaṇyapi puṣpāṇi yastu māmuṣakalpayet ||  
  
trayodaśāparādhaṃ tu na vakṣyāmi vasuṃdhare |  
yastu raktena vastreṇa kausumbhenādhigacchati ||  
  
caturdaśāpārādhaṃ tu na kṣamāmi vasuṃdhare |  
andhakāre tu māṃ devi yaḥ spṛśettu kadācana ||  
  
pañcadaśāparādhaṃ taṃ kalpayāmi vasuṃdhare |  
yastu kṛṣṇena vastreṇa mama karmāṇi kārayet ||  
  
ṣoḍaśaṃ cāparādhaṃ taṃ kalpayāmi na saṃśayaḥ |  
vāsaḥ samavadhūnvan vai yastu mayyupakalpayet ||  
  
saptadaśāparādhaṃ taṃ kalpayāmi na saṃśayaḥ |  
vārāhaṃ yastu māṃsaṃ vai bhakṣayitvā prapadyate ||  
  
ekonaviṃśāparādhaṃ pratijānāti mādhavi |  
jālapādaṃ [jālaghātaṃ ka ṅ ca] samaśnan vai yastu māmupasarpati ||  
  
aparādhaṃ viṃśamimaṃ kalpayāmi vasuṃdhare |  
spṛṣṭvā vai dīpakaṃ yastu mohāt spṛśati mādhavi ||  
  
ekaviṃśāparādhaṃ taṃ kalpayāmi vasuṃdhare |  
śmaśānaṃ yastu vai gatvā mama caivābhigacchati ||  
  
dvāviṃśāparādhaṃ tu tamahaṃ copakalpaye |  
piṇyākaṃ bhakṣayitvā tu mama caivopasaṃkramet [ca kośādanyatra   
upacakramet iti pāthaḥ] ||  
  
trayovi.śāpārādhaṃ taṃ naro mama ca kalpayet |  
majjanānavajānan yo māṃ tu paśyati mādhavi ||  
  
caturviṃśāparādhaṃ taṃ kalpayāmi vasuṃdhare |  
ekahastapraṇāmaṃ ca yaḥ karoti ca māmini ||  
  
pañcavi.śāparādhaṃ taṃ na kṣamāmi vasuṃdhare |  
paraprāpaṇakenaiva yastu māmabhigacchati ||  
  
saptaviṃśāparādhaṃ taṃ na kṣamāmi vasuṃdhare |  
navāgraṃ ye tu brīhīṇāmadattvāpīha bhuñjate ||  
  
aṣṭāviṃśāparādhaṃ taṃ kalpayāmi vasuṃdhare |  
adattvā sumano yo vai dhūpaṃ me dātumicchati ||  
  
ekonatriṃśāparādhaṃ kalpayāmi vasuṃdhare |  
lopānatkastu yo martyo māmevamupasarpati ||  
  
aparādhamimaṃ griṃśaṃ kalpayāmi vasuṃdhare |  
bherīmatāḍayitvā tu yastu māṃ pratibodhati ||  
  
ekatriṃśāparādhaṃ tu kalpayāmi vasuṃdhare |  
ajīrṇarasamāviṣṭo yastu māmupasarpati |  
mahāparādhaṃ tadvidyād dvātriṃśamiha cottamam ||  
  
iti | evametānyanyāni cānarhatānimittāni pariharataḥ saṃbhave ca sānutāpaṃ   
yathocitaṃ prāyaścittamanutiṣṭhata iha samārādhanādhikāritvam |  
  
jātyādinibandhano'pyadhikāraviśeṣaḥ  
  
evaṃ jātyādinibandhanādhikāraviśeṣo'pi śāstreṣu śrūyate | yathoktaṃ   
śrīsāttvate -   
  
aṣṭāṅgayogasiddhānāṃ hṛdyāganiratātmanām |  
yogināmadhikāraḥ syādekasmin gṛdayeśaye ||  
  
vyāmiśrayāgamuktānāṃ viprāṇāṃ vedavedinām [vedavādinām kha ṅ   
cha] |  
samantre tu caturvyūhe tvadhikāro [mantre tu cāturvyūhe tu adhikāro ka kha ga   
ṅ ca jha] na cānyathā ||  
  
trayāṇāṃ kṣatriyādīnāṃ prapannānāṃ ca tattvataḥ |  
amantramadhikārastu cāturvyūhakriyākrame ||  
  
sakriye mantracakre tu vaibhavīye vivekinām |  
mamatāsaṃnirastānāṃ svakarmaniratātmanām ||  
  
karmavāṅmanasaiḥ samyagbhaktānāṃ parameśvare |  
caturṇāmadhikāro vai vṛtte [prāpte ka ca jha] dīkṣākrame sati ||  
  
evaṃ saṃpratipannānāṃ mantrapūrvaṃ yathāsthitam |  
vidhānamekamurtīyaṃ samānakarṇasya sāṃpratam ||  
  
iti | jayādiṣu cāptādibhedo draṣtvyaḥ | sarveṣāmantato bhagavatprāptiḥ samānā |   
vikalānāmapi bhāgavatānam* [*ṅap in all ṃṣṣ. and printed   
editions]  
  
iti ijyā   
svādhyāḥ   
  
atha svādyāyaṃ vyākhyāsyāmaḥ | caturthe kāle saṃprāpte   
svāvagatavedavākyārthavyaktīkaraṇāya viditasakalavedatadarthānāṃ   
svayogamahimasākṣātkṛtaparāvaratattvayāthātmyānāṃ   
manuparāśarapārāśaryaśukaśaunakādīnāṃ maharṣīṇāṃ prabandhān   
[maharṣīṇāṃ prabandhān ityasya sthāne vedopabṛṃhaṇāni iti padaṃ kha ga   
ca jha kośeṣu dṛśyate] śravaṇamananajapādibhirabhyaset | tadidamuktaṃ   
vyāsena tatkālakṛtyam- itihāsapurāṇābhyāṃ vedaṃ samupabṛṃhayet iti |   
dakṣeṇa tu itihāsapurāṇābhyāṃ ṣaṣṭhaṃ saptamamabhyaset iti | evam   
bhuktvopastyāya cādityaṃ purāṇāni sadā paṭhet ityādikaṃ ca draṣṭavyam | jha   
kośeṣu dṛśyate] śravaṇamananajapādibhirabhyaset | tadidamuktaṃ vyāsena   
tatkālakṛtyam- itihāsapurāṇābhyāṃ vedaṃ samupabṛṃhayet iti | dakṣeṇa   
tu itihāsapurāṇābhyāṃ ṣaṣṭhaṃ saptamamabhyaset iti | evam bhuktvopastyāya   
cādityaṃ purāṇāni sadā paṭhet ityādikaṃ ca draṣṭavyam |   
upabṛṃhaṇanirapekṣasya upabṛṃhaṇīyavedabhāgajapa eva yuktaḥ | tatrāpi   
sākṣādbhagavatpratipādaka eva bhāgo japya iti śrīśāṇḍilyasmṛtyādiṣūktam |   
saṃgraharucīnāṃ mahāmantrasaktānāṃ ca   
sarvasārabhūtavyāpakamantrajapopadeśaḥ |  
  
japādikāle'pi gurvādiṣu maunavarjanaṃ sarvatroktam | āha caivaṃ codhāyanaḥ -  
  
स्वाध्यायमध्ये गुर्वादिपुरस्कारः   
  
जपमध्ये गुरुर्वापि वैष्णवो यः समागतः ।  
सम्भाषणादिपूजां तु तस्य कृत्वानुमान्य च ॥  
  
अनुश्राव्य ततः कुर्याज्जपशेषं समाहितः ।  
सर्वस्य प्रभवो यस्माद्विष्णुपादाश्रया नराः ॥  
तन्मूलतः क्रियाः सर्वाः सफलास्तु भवन्ति हि ॥  
  
इति । तत्र मौनमन्त्रार्थचिन्तनादयो नियमास्त्रत्र तत्र ग्राह्याः ।   
शिष्यगुरुसब्रह्मचारिभिः श्रेयोऽर्थिभिरनसूयुभिः वीतरागैः सह वादः   
बोधयन्तः प्रस्परम् इत्युक्तसंवादोऽपि तत्त्वनिर्णयफलत्वाविशेषात्   
इतिहासपुराणादिवत् स्वाध्यायकाल एव प्रवर्तनीयः । स्मरन्ति चाभिगमनान्तः   
पातिनि पूर्वयामस्वाध्याये जपेदध्यापयेच्छिप्यान् धारयेच्च विचारयेत् इति ।   
विचारोऽभ्यसनं जपः इति च [च कोशादन्यत्र चकारो न विद्यते] । उक्तं   
चानुयागविधानानन्तरं श्रीसात्त्वते समाचम्य पुनर्यात् प्रयतो   
भगवद्गृहम् इत्युक्त्वा  
  
मनोबुद्ध्यभिमानेन सह न्यस्य धरातले ।  
[कूर्मवदित्याद्युत्तरार्धं घ ङ् छ कोशेषु नास्ति] कूर्मवच्चतुरः   
पादान् शिरस्तत्रिव पञ्चनम् ॥  
  
इत्याष्टाङ्गप्रणामं[इत्यादिना साष्टाङ्गप्रणामं घ ङ् छ] च   
विधाय  
  
अष्टाङ्गेन नमस्कृत्य ह्युपविश्यात्रतो हरेः [विभोः घ ङ् छ] ।  
आगमाद्ययनं कुर्यात् तद्वाक्यार्थविचारणम् [विचारणात् ङ् छ] ॥  
  
इति । तदिह   
भगवत्प्रीणनस्वचित्तरञ्जकेतिहासपुराणस्तोत्रनिगमान्तद्वयव्यापकमन्त्रादी  
नां श्रवणमननप्रवचनजपादयो वादसंवादादयश्च   
यौगिकज्ञानप्रदीपस्नेहायमानाः   
  
पारुष्यमनृतं प्सिशुन्यं चैव सर्वशः ।  
अनिबद्धप्रलापश्च वाङ्मयं स्याच्चतुर्विधम् ॥  
  
इत्यादिनिदर्शितविविधवाचिकपापोदयप्रतिबन्धिनश्च सर्वे व्यापारा   
यथासम्भवं सम्भूय पृथग्भूय वा स्वाध्यायीभवन्ति ।   
शमाद्युपयुक्तशब्दशीलनं कुर्यादिति स्वाध्यायसारः । उक्तं हि   
महाभारते -  
  
यच्छृउतं न विरागाय न धर्माय न शान्तये ।  
सुबद्धमपि शब्देन काकवाशितमेव तत् ॥  
  
इति न शब्दशास्त्राभिरतस्य मोक्षः  इत्यादि च [इति च क ख ग च] ।  
  
सायंसन्ध्यादिकम्   
  
अथ लोहितायति भास्करे अथासूत्रं सायंसन्धोपासनं सायंहोमः   
पुनर्यथाशक्ति [भगवदभिगमनं क ख ग च झ]   
भगवदभिगमनहविर्निवेदनपूर्वकं भोजनम् । केनचिन्निमित्तेन विलुप्ते   
भोजने प्राणाग्निहोत्रमन्त्रजपः । ततश्च रात्रियोग्यस्वाध्यायो योगश्चेति   
क्रमः । तत्र प्रमाणानि -   
  
उभे सन्ध्ये भगवानभिगन्तव्यः   
  
नानिवेद्य हरेः किञ्चित् समश्नीआत्तु पावनम्   
  
सायं प्रातर्द्विजातीनामश्नं श्रुतिचोदितम् ।  
नान्तरा भोजनं कुर्यादग्निहोत्रसमो विधिः ॥  
  
प्राणाग्निहोत्रमन्त्रांश्च विलुप्ते भोजने जपेत्   
  
प्रदोषपश्चिमौ यामौ वेदाभ्यासेन यापयेत्   
  
तत्पूर्वापररात्रेषु युञ्जानः   
  
इत्यादीनि । [अनन्यप्रयोजनाधिकारिकर्तव्यपूर्वयाम् क अ झ]   
अनन्यप्रयोजनाधिकर्तव्यः पूर्वयामस्वाध्यायश्च त्रयोदश्यां   
प्रदोषाख्यकाले [कालांशे घ] वर्जनीयः । यथा सङ्गृहीतं   
कालविधाने-  
  
महाप्रदोषे मौनाचरणम्   
  
विषुवायनद्वितयपञ्चदशीप्रथमाष्टमीषु कलिनाथतिथौ ।  
रजनीमुखे च मदनाधिपतेर्विधिराह नाध्ययनकर्म नृणाम् ॥  
  
इति । स्मृत्यर्णए चैतदुपात्तम् -   
  
मितसन्ध्यस्त्रयोदश्यां संस्मर[त्रयोदश्यामस्मरन् क ख ग झ;   
त्रयोदश्यां च स्मरन् घ]न्नात्मनो हितम् ।  
अह्वोऽष्टांशेन संयुक्तं रात्र्यर्धं मौनमाचरेत् ॥  
  
इति ।  
  
एवं तत्कालनियतसावित्रीहोमादिव्यतिरिक्तदशायां प्रदोषाख्यकाले   
मौनविधानात् मन्त्रजपादिकमपि वर्जनीयम् । यथोक्तं कृष्णमन्त्रकल्पे -  
svādhyāyajapamātraṃ niṣidhyate | mantrajapādikaṃ tu vidhīyate | uktaṃ   
cāṣṭākṣarajapasya nityatvaṃ bodhāyanena -  
  
evaṃ guroḥ [guruḥ gha] samārabhya mantrānuṣṭhānamācaret |  
aṣṭākṣaraṃ japedvidvānnityamaṣṭasahasrakam ||  
  
ajaptvāsṭākṣaraṃ mantraṃ nāhamaśnāmi kiṃcana |  
yāvajjivaṃ japāmīti paścādaharaharjapet ||  
  
aṣṭākṣarajapo yasya nityo naimittiko'pi vā |  
kāmyo vāpi bhavet tasya nityā devārcanā [nityadevārcanā ka kha ca jha]   
smṛtā ||  
  
iti | na cātra maunavidhikāle bhagavddharmavicchedaḥ tadānīṃ yadhāvidhi   
maunānuṣṭhānasyaiva [yaghāvihitamaunānuṣṭhānasyaiva ka kha ṅ ca cha   
jha] bhagavatsevārūpatvāt | pravṛttiviṣayā nivṛttiviṣayā vā   
bhagavadājñaiva sarvadānuvartanīyetyacchidrānuṣṭhānasiddhiḥ | yadyapi ca   
atatkriyasya pradoṣe haridarśanādikaṃ pradiṣidhyate taccānupālitaṃ   
paramaikāntibhirbhāṣyakārādibhiḥ tathāpi [svagṛhārcāyāḥ   
ityatrasvaśabdaḥ gha ṅ cha kośeṣu na dṛśyate]   
svagṛhārcāyāstatkriyatvāttadanujñā [tatkriyatvāt iti bahuṣu kośeṣu   
pāṭhaḥ ka jha kośayoḥ paraṃ tatkriyātvāt iti vartate] | uktaṃ caivaṃ   
bodhāyanīye purāṇasārasamuccaye -   
  
āsthānasthaḥ sadā sevyo vimānasthastu kālataḥ |  
svagṛhe sarvadā sevyo madhyarātraṃ vinā prabhuḥ ||  
  
iti | madhyarātre'pyuparāgādinimittaviśeṣasaṃbhave   
snānādipūrvakabhagavatsevājapādikamavaśyakartavyatayā vidhīyata iti na   
virodhaḥ |  
  
svādhyāyayogayoḥ anuyāgāt pūrvameva samāhṛtyānuṣṭhānaṃ keṣāṃcinmate   
  
etau ca svādhyāyayogau ahnikānuyāgāt pūrvameva kuṣucit saṃhitāviśeṣeṣu   
samāhṛtyopadiśyate | yathā saṃgṛhītaṃ nārāyaṇamunibhiḥ =   
  
punaḥ praṇamya deveśamahno bhāge turīyake |  
dviṣaḍaṣṭaṣaḍaṇādimantreṣu svānusaṃhitam ||  
  
viśeṣeṇa japenmantramaṣṭottarasahasrakam |  
aṣṭottaraśataṃ vāpi yathāśakti daśāvaram  ||  
  
gurvādīṃśca namaskṛtya bījaśaktyādikaṃ tathā |  
mantranāthaṃ praṇamyeśamāpādādavalokayan [āpādādavalokayan   
ityārabhya svadhāma nītvā deveśaṃ iti yāvat kha ga kośayoḥ nāsti] ||  
  
japtvā ca suciraṃ yogamāsthāya praṇameddharim |  
svadhāma nītvā deveśaṃ [svadhā manasā deveśaṃ iti ka kośe] prahvaḥ   
saparivārakam ||  
  
tatrārghyādibhirabhyarcya rakṣāṃ kṛtvāstranāyakaiḥ |  
punaḥ punaḥ praṇamyātha homādyaṃ saṃvidhāya ca |  
anuyāgaṃ tataḥ kṛtvā kṛtakṛtyo bhavennaraḥ ||  
  
iti |  
  
ayameva kramo vistareṇoktastadgurubhirvaṅgivaṃśeśvaraiḥ | tathāhi -   
  
prāptamahnaścaturthāṃśaṃ svādhyāyārthamudīritam |  
vijñāpya viṣṇave tasmai labdhānujñastato'pi ca ||  
  
bāhyārthādakhilāccetaḥ smāhṛtyendriyaiḥ saha |  
japannasṭākṣaraṃ mantraṃ prāṇāyāmapuraḥsaram |  
prayataḥ parayā bhavatyā pūrvameva samāhitaḥ ||  
  
karāṅguliśarīreṣu nyāsān kṛtvā yathoditān |  
gurūn mantramṛṣiṃ chando devatāśca [ṛṣicchandodevatāśca cha]   
yathākramam ||  
  
śaktiṃ bījaṃ ca śirasā praṇamedevamādṛtaḥ [praṇameddevamāditaḥ ka   
jha; praṇamedevamāditaḥ kha ga] |  
idaṃ gurubhyaḥ sarvebhyaḥ [pūrvebhyaḥ ka ca jha] kriyate śirasā namaḥ ||  
  
mantrajñānapradātṛbhyastadgurubhyo'pi sāṃpratam |  
namaste mantrarājāya namaste'sṭākṣarātmane ||  
  
namaste cetanādhāra parabhrahmābhidhāyine |  
sthitvāntarhṛdaye sarvānātmanaḥ saṃniyacchate ||  
  
ṛṣaye'ṣṭākṣarasyāntaryāmine haraye namaḥ |  
aṣṭākṣaramahāmantravarṇasaṃkhyābhimāninīm [saṃkhyābhidyāyinīm ka   
kha ṅ ca jha] ||  
  
chandaśca devīṃ gāyatrīṃ śirasā praṇamāmaham |  
mantraśaktiḥ sthitā yasminnāśriteṣṭārthadāyini [iṣṭārthasādhini kha ga;   
iṣṭārthadāyinī ca] ||  
  
padaṃ nārāyaṇāyeti śaktiṃ tāṃ praṇato'smyaham [praṇamāmyaham   
mudritakārikāpāṭhaḥ] |  
akārādutthitaṃ bījaṃ vāsudevābhivāyinaḥ [vāsudevabhidhayinam ṅ   
cha] ||  
  
tadbījamasya prabhavaṃ praṇavaṃ praṇato'smyaham |  
[mantrasya devatāṃ ityārabhya śirasā harim iti yāvat mantra śaktiḥ iti ślokāt   
pūrvaṃ ka kha ga ca jha kośeṣu paṭhyate] mantrasya devatāṃ āpi   
paramātmānamavyayam ||  
  
nārāyaṇaṃ paraṃ brahma nato'smi śirasā harim |  
praṇamya caivaṃ gurādīn gandhādyairabhipūjya ca ||  
  
aniśaṃ bhagavadbimbamāpīṭhādavalokayan [avalokayet ka kha ga ca jha] |  
japedaṣṭākṣaraṃ mantraṃ tadarthamanucintayan ||  
  
aṣṭottarasahasraṃ vā śataṃ vā daśa votsukaḥ |  
japānte manasā dhyātvā yathoktākṛtimacyutam ||  
  
saptnīkaṃ sanuyātraṃ sadvārapagaṇeśvaram |  
kṛtvaivaṃ manasā yogaṃ suciraṃ hṛṣṭamānasaḥ ||  
  
utthāya ca tato yogād daṇḍavat praṇipatya ca |  
stutvā ca bahubhiḥ stotraiḥ dṛtvā cāpi pradakṣiṇam ||  
  
stitvāgre devadevasya kṛtvā mūrdhniṃ svamañjalim [svama~jnalim   
ityanantaraṃ jitanta iti mantreṇa taṃ devaṃ śaraṇaṃ vrajet iti mudritakārikāyāṃ   
ślokārdham adhikaṃ dṛśyate] |  
tataḥ svasmai prapannāya [tasmai prasannaya ka kha ga ṅ ca cha jha; svasmai   
prasannāya gha] datte tenābhaye sati ||  
  
nirbhayaḥ sarvabhūtebhyo bhavennirvṛtamānasaḥ |  
karmaṇyavasite tasmin turlabhe duṣkare'pi ca ||  
  
arghyaṃ dattvā yathāpurvaṃ svamātmānaṃ[svaṃ cātmānaṃ ka kha ga gha ṅ   
ca jha] nivedya ca |  
svanivedanamantreṇa dāsaśiṣyātmajātmanaḥ ||  
  
sādaraḥ svena [svodakaṃ svena ka kha ca jha; sodakaṃ svena ga ṅ cha]   
parātmane |  
nidadhyāt svaṃ ca kartṛtvaṃ tasminneva parātmani ||  
  
kṣāmayeccāparādhān svān jñānājñānopapāditān |  
asaṃkhyānaviṣahyāṃśca [asahyānaviṣahyāṃśca ka kha gha ca jha;   
asaṅkhyānapi saṃṅkhyāṃśca ga] kriyamāṇānaharniśam ||  
  
ajñānato'pyaśaktyā vāpyāyasyād duṣṭabhāvataḥ |  
kṛtāparādhaṃ kṛpayā kṣantumarhasi māṃ vibho ||  
  
ajñānādathavā jñānādaśubhaṃ yat kṛtaṃ mayā |  
kṣantavyaṃ tadaśeṣeṇa dāsyena ca gṛhāṇa mām ||  
  
upacārāpadeśena kṛtānaharaharmayā |  
apacārānimān sarvān kṣamasva puruṣottama ||  
  
śirasā prārthitenaivaṃ prasannena parātmanā |  
kṣāntasarvāpacāreṇa karuṇāmṛtavarṣiṇā ||  
  
vātsalyaudāryasauśīlyādyanantaguṇarāśinā [guṇaśālinā gha ṅ cha] ||  
  
aśaraṇyaśaraṇyena kṛpayā parayā svayā |  
sasmitālokamadhuramāhūyādbhutayā girā ||  
  
dattaṃ tatpadayoryugmaṃ svayameva svamūrdhani |  
vahaṃstaccaraṇasparśanihatāśeṣakalmaṣaḥ ||  
  
āsitvā suciraṃ tasya purataḥ parayā mudā |  
samutthāya tatastasmai bhūyo bhūyaḥ praṇamya ca ||  
  
smārayitvā svakaṃ dhāma tadyānāya praṇamya ca |  
dattvātha pādukāyugmaṃ tatra devaṃ samānayet [samāpayet gha ṅ cha]   
||  
  
saptnīkaṃ sānuyātraṃ sadvārapagaṇeśvaram |  
tatastadarhavinyāsaṃ sūpadhānaṃ svalaṃkṛtam ||  
  
anantabhogaśayanamadhirū.ghe parātmani |  
āsīnayostathā [tadā ka kha ga ca jha] devyordevapārśve yathāyatham ||  
  
āsīneṣu yathābhāgaṃ senānyādiṣu sarvataḥ |  
athārghyapādyācamanatāmbūlādi yathocitam ||  
  
devāya devīyuktāya sānugāya nivedya ca |  
praṇamya daṇḍavadbhūmyāṃ bhūyo bhūyaḥ puro hareḥ ||  
  
anuyāgādikaṃ cātha cikīrṣanāhnikaṃ vidhim |  
dattanujñaḥ pareṇāpi gamanāyātmano bahiḥ ||  
  
nirgandukāmo nikṣipya devaṃ dauvārikādiṣu |  
samayaḥ sanutāpaśca caṇḍādīna dārapālakān ||  
  
kumudādīn gaṇeśāṃśca cakrādīnyāyudhānyapi |  
garuḍaṃ ca viśeṣeṇa śeṣaṃ śeṣāśanaṃ tathā ||  
  
praṇamya smārayeddevaṃ sasnehādarasādhvasam [sādhvasaḥ ka kha ca   
jha] |  
nikṣipan jīvitamiva nyasyanniva mahānidhim ||  
  
nidhitsanniva cakṣuḥ svamarpayanniva kalpakam |  
sarve bhavantaḥ sagaṇāḥ saṃnaddhaḥ sarvadikṣvapi ||  
  
sāvadhānāśca tiṣṭhantu nikṣipāmi bhavatsvaham |  
mama nāthaṃ mama guruṃ pitaraṃ mātaraṃ ca me ||  
  
hariṃ śriyaṃ bhuvaṃ cāpi tān pālayata sarvataḥ |  
yathānikṣiptarūpaṃ me saṃdarśayata sarvadā ||  
  
bhavataḥ śaraṇaṃ gatvā vrajāmi gatasadvasaḥ |  
iti vijñāpya tān paścāt prārthayet hariṃ girā ||  
  
nanu deva tvamevaikaḥ sasthāvaracaraṃ jagat |  
brahmādisthāvarāntaṃ ca paripāsi bibharṣi ca ||  
  
saṃhariśyasi cāpyante rūpaiḥ svaiḥ svairyathepsitaiḥ |  
kena tvaṃ pālyase deva kena vā tvaṃ vihiṃsyase [vihanyase ka ca jha] ||  
  
atstvameva tvāṃ devayu canḍādīna pālakānapi |  
māṃ ca māmakamapyetat sarvaṃ gṛhamaśeṣataḥ ||  
  
pālayitvā svasaṃkalpamātreṇa madhusūdana |  
tvāṃ mayā tvayi nikṣiptaṃ viśvastenārthikalpaka ||  
  
āgatāya yathākālaṃ sarvaṃ me dātumarhasi |  
iti vijñāpya purato daṇḍavat praṇipatya ca ||  
  
homaṃ pitṛkriyāṃ paśādanuyāgādikaṃ ca yat |  
sarvamāvedya tenaiva niyuktastaccikīrṣayā ||  
  
vīkṣamāṇastamevaikaṃ cakṣuṣā snigdhapakṣmaṇā |  
murdhni nyastāñjalipuṭo viniṣkramya śanaiḥ śanaiḥ ||  
  
baddhvā kavāṭayugalaṃ rakṣāṃ kṛtvā praṇamya ca |  
homādyamanuyāgāntaṃ vaidhaṃ karma smācaret ||  
  
iti | evamaṣṭāṅgayajanamadhye svādhyāyayogayoḥ samāhṛtyopadeśāt   
tattaddeśakālāvasthābhedena yathākramānuṣṭhānāśaktau ijyāderapi   
yathocitakālāntare samāharaṇaṃ rahasyāmnāyādiṣu prapañcitamihāviruddhamiti   
sūcitam | svādhyāyayogayośca yathāvasaraṃ mātrayā sarvatrānupraveśaḥ   
prāgeva darśita iti vyākhyātaḥ svādhyāyaḥ |  
  
iti svādhyāyaḥ   
yogaḥ   
  
atha yogaṃ vyākhyāsyāmaḥ | tatra ananyaprayojanādhikartavyo yogaviṣeṣaḥ   
īdṛśaḥ paramātmāyam ityādinā śrīśāṇḍilyasmṛtyuktaḥ prāgeva darśitaḥ |   
śrīsāttvatādyupadiṣṭayogaprakārāṇāmavirodhaśca samyak samarthitaḥ | tatra   
bhagavān parāśarastvevamāha [tatra parāśarastvevamāha bhagavān ka kha ga   
jha]-  
  
ātmaprayatnasāpekṣā viśiṣtā yā manogatiḥ |  
tasyā brahmaṇi saṃyogo yoga ityabhidhīyate ||  
  
iti | ayameva tvananyaprayojanasya yogaḥ | kṣudrayogāntarāṇi tu   
siddhyantarārthānyeva yogaśāstreṣu paṭhyante | yadyapi ananyaprayojanasyāpi tatra   
tatroktanyāsavidyābhedāt svaniṣṭhāviṣayatattatsaṃhitoktaprakriyābhedācca   
anusaṃdheyarūpaguṇavibhūtyādikaṃ nānā bhavati tathāpi   
svarūpanirūpakānandatvādipañcakanirūpitasvarūpai sarvaśeṣiṇi parasmina   
brahmaṇi śrīmati puruṣottame tattadvidyoditarūpādiviśeṣaviśiṣṭe   
manovṛttinairantaryarūpatvaṃ yogasyāviśiṣṭam | ata eva   
  
pṛthagbhūteṣu dṛṣṭeṣu caturṣvāśramakarmasu |  
samādhau yogamevaikaṃ śāṇḍilyaḥ samamuktavān ||  
  
iti mahābhāratavacanaṃ susaṃgataṃ [vacanamapi saṃgataṃ cha] bhavati |  
  
yoge anusaṃdheyā viṣayāḥ  
  
atra tu bhāṣyakārādyuktanityagadyastotrādiṣu yathānusaṃdhānamuktaṃ tathaiva   
tatsaṃpradāyaniṣṭhairanusaṃdheyam | śrīvaikuṇṭhagadye [tu śabdaḥ gha   
kośe'dhikaḥ paṭhyate] ananyagateḥ prapattimevāpavargopāyaṃ vidhāya   
tasyaiva kṣudhitasyārogasya kṣīrānnabhojanādivat [kṣīrānnabhojanavat ka kha   
ga ṅ ca jha] svayaṃprayojanatayaiva dhyānayogaviśeṣaḥ   
tadanubandhyanusaṃdhānaviśeṣāśca prapa"ñcitāḥ | tathahi   
svādhīnatrividhacetanācetanasvarūpasthitipravṛttibhedam ityārabhya svāmitvena   
suhṛttvena gurutvena ca parigṛhya ityantena   
prāpyaprāpakabhūtaśaraṇyādhyavasāyamuktvā anantaram   
eiāntikātyantikaparicaryaikamanorathaḥ iti puruṣārthaviśeṣalipsāyā   
ananyaprayojanatāṃ pratipādya tatprāptaye ca tatpādāmbujadvayaprapatteranyanna   
me kalpakoṭisahasreṇāpi sādhanamastīti manvānaḥ   
ityananyopāyatānusaṃdhānamabhidāya tasyaiva bhagavataḥ ityādinā   
mahāvibhūteḥ śrīmataḥ ityantena śaraṇyatvādyupayuktākārānabhidāya   
caraṇāravindayugalamananyātmasaṃjīvanena tadgatasarvabhāvena   
śaraṇamanuvrajet iti śaraṇavaraṇameva mokṣopāyatvena [mokṣopāyatvenāpi   
gha] vidhāya tataśca pratyahamātmjjīvanāyaivamanusmaret iti   
svatantraprapattiniṣṭhasyaiva pratyahaṃ [prāṇarakṣaṇārthaṃ iti   
ghakośādanyatra pāthaḥ] prāṇarakṣaṇārthabhojanādinyāyena   
ātmojjivanārthamanusmaraṇaviśeṣaṃ vidhāya vistareṇa prāpyāntargataṃ   
paramapadaṃ varṇayitvā mahati divyayogaparyaṅke'nantabhogini   
śrīmadvaiśvaryādidivyalokamātmakāntyā viśvamāpyāyayantyā   
śeṣaśeṣāśanādikaṃ sarvaṃ parijanaṃ   
bhagavatastattadavasthocitaparicaryāyāmājñāpayantyā   
śīlarūpaguṇavilāsādibhirātmānurūpayā śriyā sahāsīnam ityādinā bhagavantaṃ   
nārāyaṇaṃ dhyānayogena dṛṣṭvā ityantena paripurṇadhyānamuktvā punaḥ   
bhagavataḥ ityārabhya bhagavatparicaryāyāmāśāṃ vardhayitvā ityantena māṃ   
nayedyadi kākutsthastat tasya sadṛśaṃ bhavet kadā drakṣyati māṃ patiḥ itādivat   
puruṣārthaprāptimanorathaprakārān pratipādya tayaivāśayā   
tatprasādopabṛṃhitayā bhagavadabhigamanaṃ dūrāt saparivārasya bhagavato   
nārāyaṇasya samastaparivārāya ityādinā mantreṇapraṇamya utthāya punaḥ punaḥ   
praṇāmaṃ cābhidyāya [anantarameva ka jha]   
anantaramevamanusaṃdhānamuktam atyantasādhvasavinayāvanato bhūtvā   
bhagavarpārṣadagaṇanāyakairdvārapālakaiḥ kṛpayā snehagarbhayā   
dṛśāvalokitaḥ samyagabhivanditatastaistairevānumato bhagavantamupetya   
śrīmatā mūlamtreṇa māmaikāntikātyantikapricaryākaraṇāya parigṛhṇīpṣva iti   
yācamānaḥ praṇamya ātmānaṃ bhagavate nivedayet | tato bhagavatā   
amaryādaśīlavatā [amaryādāśīlavatā ka kha ga ca cha jha]   
atipremānvitenāvalokanena sarvadeśasarvakālasarvāvasthocitāntyaśeṣabhāvāya   
svīkṛto'nujñātaśca atyantasādhvasavinayāvanataḥ kiṃkurvāṇaḥ   
kṛtāñjalipuṭo bhagavantaupāsīta | tataścānubhūyamānabhāvaviśeṣo   
niratiśayaprītyā anyat kiṃcit kartuṃ draṣṭuṃ smartumaśaktaḥ punarapi   
śeṣabhāvameva yācamāno   
bhagavantamevāvicchinnasrotorūpeṇāvalokanenāvalokayannasīta | tato bhagavatā   
svayamevātmasaṃjīvanenāvalokanenāvalokya sasmitamāhūya samastak.eśāpahaṃ   
niratiśayasukhhavahamātmīyaṃ śrīmatpādāravindayugalaṃ śirasi kṛtaṃ   
dhyātvā amṛtasāgarāntarimagnasarvāvayavaḥ sukhamāsīta iti |  
  
yoge gadyatrayasya pratyekamupayogaviśeṣaḥ   
  
api cātra dvayavyākhyānarūpe gadyatraye nirvedabhūyastayā   
kaiṃkaryatvarātiśayācca prābhātike'bhigamane mitagadyānusaṃdhānamucitam |   
bṛhadgadyaṃ tu samārādhanakāle viśeṣato'nusaṃdheyānāṃ   
svarūparūpaguṇavibhūtidevībhuṣaṇāyudhaparijanaparicchadadvārapālapārṣadādī  
nāṃ yathāvadanusaṃdhānahetutayā [anusaṃdheyatayā ka kha ga jha]   
yathavasthitasvarūparūpaguṇavibhūtililopakaraṇavistāramanusaṃdhāya tameva   
śaraṇamupagacchet akhiletyādinā iti samārādhanasyādau [samārādhanādau   
iti gha kośādanyatra pāṭhaḥ] ante ca bhāṣyakāraireva viniyuktam |   
śrīvaikuṇṭhagadyaṃ tu  
  
yāmunāryasudhāmbhodhimavagāhya yathāmati |  
ādāya bhaktiyogākhyaṃ ratnaṃ saṃdarśayāmyaham ||  
  
iti prārambhāt paścādapi dhyānayogena dṛṣṭvā ityabhidhānāt   
phalarūpavilakṣaṇānusaṃdhānabhedānāṃ vidhānāt   
avicchinnasrotorūpeṇāvalokanenāvalokayannasīta iti kaṇṭhokteśca yogārthakalpite   
kāle [yogārthasaṃkalpakāle ka kha ga ca jha] viśeṣato'nusaṃdheyamiti   
bhāṣyakārāśayaḥ pratīyate | na ca bhaktiyogākhyaṃ ratnam iti prārambhāt   
mupāyabhūtabhaktiviṣayo'yaṃ prabandha iti bhramitavyam ananyagatikasya   
prapatteravātropāyatvenopadeśāt; upāyabhūte phalabhūte cānusaṃdhānaviśeṣe   
bhaktiyogaśabdapravṛttyavirodhācca | tataḥ siddhopāyairapyayaṃ yogaḥ svakāle   
niveśanīyaḥ | yogakālāniyamādaikāgryānurūpai kālāntare'pi   
[anurūpakālāntare ka kha ga ca jha] kadācidbhavati | yāminyāṃ   
bhavaddhyānasya tu pāvanatvātiśayaḥ smaryate -   
  
prapannanāmapi yogānuṣṭhānasyam  
  
upapātakayukto'pi mahāpātakavānapi |  
yāminyāḥ pādamekaṃ tu brahmadhyānaṃ samācaret ||  
  
iti |  
  
yogasya pañcaprakārabhagavadrūpaviṣayatvam   
  
tataśca   
  
parasmin vyūhākhye vibhavanivahe'rcāvataraṇe   
[tathāpyantaryantaryajahat ka kha ga jha]   
tathāntaryantaryapyajahadadhikārādiniyamāḥ |  
nirudhya svaṃ cittaṃ niravadhimahānantajaladhau   
nirastānyāpekṣā nayata saphalaṃ kālamakhilam ||  
  
eṣu ca [cakāraḥ ka kha ga jha kiśeṣu nāsti] paravyūhaprabhṛtiṣu   
cittalambaneṣu prapattyekaniṣṭhā nāthamuniprabhutayaḥ sulabhatamatvena   
paripūrṇatvāviśeṣācca samāhitacitānāmapyanusaṃdheyamarcāvatārameva   
cetasaḥ śubhāśrayamālambanta | tatra yadyapi śīghrasākṣātkārahetubhūto   
mantraviśeṣa ucchinnasaṃpradāya iti vṛddhā vidāmāsuḥ tathāpi   
svāvagatairmantraviśeṣairamantrakaṃ vā yathāsaṃbhavaṃ yathāsaṃpradāyaṃ   
tadanusaṃdhānamasyāpyavarjanīyameva [tadanusaṃdhānamapyavarjanīyameva   
ka ṅ ca cha jha; tathānusaṃdhānamapyavarjanīyameva kha] | sarvātiśāyi   
ṣāḍguṇyaṃ saṃsthitaṃ mantrabimbayoḥ ityādinā tasya pūrṇatvaṃ siddham |   
śrīvaikhānase'pi tadanusaṃdhānasyaiva mukhyatvaṃ pratipāditam | yathoktaṃ   
kriyādhikāre mānasī homapūjā ca berapūjeti sā tridhā ityupakramya [iti   
prakramya gha ṅ cha]-   
  
yoge prapannasya arcāvatārānusaṃdhānaṃ mukhyam   
  
yathopayogaśakyatvāt kartuṃ puṣpādipūjanam |  
cakṣuṣaḥ prītikaraṇānmanaso'pi tathaiva ca [manaso hṛdayasya ca iti gha   
kośādanyatra pāṭhaḥ] ||  
  
prītyā saṃjāyate bhaktirbhaktasya sulabho hariḥ |  
tasmāt trayāṇāmeteṣāṃ berapūjā viśiṣyate ||  
  
iti | āha ca bhagavān śaunakaḥ  
  
surūpāṃ pratimāṃ viṣṇoḥ prasannavadanekṣaṇām |  
dṛtvātmanaḥ prītikarīṃ suvarṇarajatādibhiḥ ||  
  
tāmarcayet tāṃ praṇamet vā yajet tāṃ vicintayet |  
viśatyapāstadoṣastu tāmeva brahmarūpiṇīm ||  
  
iti | ato yatra dvacit bhagavadrūpe yathāśakti [yathāśakti ka kha ga jha kośeṣu   
nāsti; ataḥ dvacit bhagavadrūpanirantarānusaṃdhānaṃ kha]   
nirantarānusaṃdhānaṃ nādhamuniprabhṛtivat siddhopāyairapi nirveśanīyam   
[niveśanīyam ka kha ga jha] |  
  
evaṃ tu sāttvatokdaḥ saṃdhyādinidrāntakarmasaṃgrahaḥ -  
  
sāttvatādyuktaṃ sāyaṃsaṃdhyādikam   
  
prāpte'tha saṃdhyāsamaye snātvā vā jaghanāvadhi [snātvā ca jaghanāvadhi   
kha] |  
kṣālayitvā tataḥ kuryādvāsasāṃ parivartanam ||  
  
[arcayitvārdhyapūjādhaiḥ ka kha ga jha]   
arcayitvārghyapuṣpādyairdevamagniṃ yajettathā |  
yathāśakti japaṃ kuryādāsādya śayanaṃ tataḥ ||  
  
samādhāya bahirdevaṃ nirālambapade sthitam [sthitaḥ ṅ ca cha] |  
apramattena [aprayatnena ga gha ṅ cha] vai tāvadaniruddhena cetasā ||  
saha tenaiva vai nidrā yādavabhyeti sāṃpratam ||  
  
iti | pādme tvevamuktam-  
  
tataḥ paścimasaṃdhyāyāṃ prāptāyāṃ tatra coditam |  
japahomādikaṃ sarvaṃ kṛtvā paramapuruṣam ||  
  
arcayitvā yathānyāyaṃ yathāpūrvamaśeṣataḥ |  
bhuktvā saṃviśya śayane samutthāya mahāniśi ||  
  
ācamya prayato bhūtvā dhyātvā paramapūruṣam |  
yogāsane samāsīno yuñjītātmānamātmani ||  
  
yathoktena prakāreṇa yathāśakti caturmukha |  
saṃhārakramamāśritya tattvānyātmani saṃharet ||  
  
ātmānaṃ cāpi hṛtpadme paramātmani viṣṭhite |  
saṃharedutthito yogāt svāpaṃ kleśāpahaṃ vrajet ||  
ityeṣa kathito brahman yogakālaśca pañcamaḥ ||  
  
yogasya yathāśaktyanuṣṭheyatvam   
  
iti | na caitannirantarabhagavadanusaṃdhānaṃ   
sanakādisādhyamasmadādibhirdu'śakamiti matvodāsitavyam yathārogyaṃ   
bhojanavat yathāśakti tadāsvādasyāparityājyatvāt | uktaṃ va [ca śabdo gha   
kośe nāsti] śrīmatprahlādena -  
  
āyāsaḥ smaraṇe ko'sya smṛto yacchati śobhanam |  
pāpakṣayaśca bhavati smaratāṃ tamaharniśam ||  
  
iti | ato yathā vā [vā śabdaḥ gha ṅ cha kośeṣu nāsti] -  
  
draṣṭumicchāmi te rūpamaiśvaraṃ parameśvara |  
manyase yadi tacchakyaṃ mayā draṣṭumiti prabho |  
yogeśvara tato me tvaṃ darśayātmānamavyayam ||  
  
bhagavatkaiṃkaryarūpanidrānubhavaprakāraḥ  
  
ityetāvadvādino'rjunasya bhagavān viśvarūpaṃ svātmānaṃ darśayāmāsa   
evamatrāpi svānubhavasāpekṣān [svānubhavatāpekṣāṇāṃ ṅ ca cha; gha   
kośo'tra śithilaḥ] yathāmanorathaṃ paramodāro bhagavāneva   
svātmānamanubhāvayati | ato niryatnalabdhena bhagavadanubhavānandasaṃdohena   
kṛtārtho'smīti manyamānaḥ karaṇakalebarānuguṇyāvadhi sukhamāsīno   
vividhavyāpārāyastasya [vyāpārāyattasya ka kha ṅ ca cha jha;   
vyāpārāyāsitasya ga] kariṣyamāṇayogopakaraṇabhūtasya karaṇavargasya   
viśrāntaye svayamupanamantīṃ nidrāṃ na nivārayet yuktasvapnāvabodhasya iti   
smaraṇāt | nidraiva tadā kaiṃkaryam | suṣuptau ca tadbhāvo nāḍīṣu   
tacchruterātmani ca iti śārīrakasutroktena prāsādakhaṭvāparyaṅkaynāyena   
[prāsādakhaṭvāṅgaparyaṅkanyāyena ga] nāḍīpurītadbrahmasu   
[brahmaṇi kha ga gha ṅ cha] svātmanaḥ śayanamanusaṃdhāya   
lakṣmīpariṣvaṅgavyañjakena mādhavaśabdena bhagavantaṃ saṃkīrtayan yathā   
priyayā saṃpariṣvaktaḥ ityārabhya prājñātmanā saṃpariṣvakto na bāhyaṃ   
kiṃcana veda nāntaram ityāmnātaprakriyayā [ityādiprakriyayā ka kha ga ca   
jha] [paramātmani parisvaṅga iti gha kośādanyatra pāṭhaḥ]   
paramātmapariṣvaṅgaviśeṣaṃ ca parāmṛśya yat karoṣi ityādiprasthānena   
nidrāmapi samārādhanatvena manyamānaḥ saṃśuddhaśuskapādaḥ   
śāstroktaprakāreṇa samucite sthāne śāstrīye śayanīye coditadikchirāḥ   
śuddhatvānagnatvādiniyamayuktaḥ [śuddhatvādiniyamayuktaḥ gha]   
śrīśāṇḍilyasmṛtyādyuktaprakāreṇa svārādhyasya   
bhagavataścaraṇāravindayorvinyastaśiraskaḥ śayanāsanayānādau ityādividhānāt   
tameva mādhavaṃ hṛdaye [hṛdaye'pi gha] dhyāyan tameva kīrtayan   
sukhaṃ śayīta | yadā yadā ca [ca śabdaḥ gha kośādanyatra nāsti]   
nidrāvicchedastadā tadā tameva dhyāyet | saṃkortayecca tāni nāmāni punarā   
nidrāgamāt | so'yaṃ pradoṣaprabhṛti brāhmamuhūrtāvadhi   
[muhūrtaparyantaṃ ṅ cha] sārasvatasrotasa [srota iva ka kha ca   
jha] iva viśramāntaritasya yogasyāvasaraḥ avasarāntare'pyaikāgryasaṃbhave   
karmāntarasaṃkocena svīkārya iti [svīkāryamiti kha ga gha ṅ cha]   
prāgevoktam ||  
  
iti yogaḥ  
  
pañcakālaparasya sarvo vyāpāraḥ kaiṃkaryarūpaḥ   
  
evaṃ vartamānasya sarvaḥ kālo'pyabandhyo bhavati sarve vyāpārāḥ   
kaiṃkaryarūpā bhavanti sarvo'pyānuṣaṅgiko bhogaḥ   
krīḍāśukakṣīrāsvādanyāyena svāmibhogaśeṣabhūto bhavatīti   
bhagavatkaiṃkaryakarateḥ   
paramaikāntino'nādimāyāniśāvasāne'nantamokṣāvasaraprāmbhe ca   
pratyuṣavadāsthito'yamāyuḥśeṣakāla iti | sa cāyamautsargikaḥ krama uktaḥ |   
apavāde tu vyutkramavilopādipravṛttiḥ | tathāhi-   
upavāsadivaseṣvekadaśyādiṣu anuyāgasya lopo bhavati | saptāṅgameva ca [ca   
kāraḥ ka ga ṅ ca jha kośeṣu nāsti] tadānīṃ yajanam |   
  
pañcakālānuṣṭhānakramasya kvacit apavādaḥ  
  
ata eva cānuyāgasyāniyatatvavyañjanāya bhāṣyakārāṇāṃ tadanuktiḥ |   
tadarthakālaśca [tadarthaḥ kālaśca gha ṅ cha] tasmin divase   
svādhyāyayogādiṣvanyatamena yathocitaṃ yāpanīyaḥ | kadācit dvādaśyādiṣu   
prabhāte pāraṇaṃ bhavati | tadarthaṃ pūrvaṃ yajane [pūrvayajane ka kha gha   
jha] kṛte'pi svakālaprāptaṃ madhyaṃdinayajanaṃ saptāṅgaṃ tiṣṭhati |   
vaiśeṣikārcaneṣu bahuṣu ekadivase kramāt saṃbhavastu aṅgaguṇavirodhe ca   
tādarthyāt iti nyāyena upādānādipravṛttirleśataḥ pratirudhyate | tatra   
pūrvadivasārjitairdravyaiḥ paropanītairvā tattatkriyāniṣpattiḥ | yajanaṃ ca sarvasmin   
kāle'bhyanujñātam | khinnavṛtteranyaparasyāturasya kalahādyupadrutasya ca   
bhojanāt pūrvaṃ yadākadācillabdhe'vasare [labdhāvasare ka kha ga ca jha]   
bhavati | atyantāśaktau tu ṛtvikputraśiṣyādibhiḥ svasamairanyaiḥ kāryate | tatra   
tvayamapavādaḥ samryate -   
  
vidhuro brahmacārī ca vānaprastho'tha bhiṣukaḥ |  
parārthaṃ karma kurvāṇāḥ pātayanti patanti ca ||  
  
iti | īṣacchaktau tu saṃkucitayajanam ekopacāramārabhya tattacchaktyātyanusāreṇa   
sahasropacārāntavidhānāt | viṣuvāyanadvitayapañcadaśī ityādinā   
pratiṣiddhe.vavasaresu vedābhyāsarūpasvādhyāyo lupyate | tadā   
tatkālamapyananyaparasya paradhānatamo yogaḥ samāskandanti |   
trayoda"īniśāmukhe ca tasyāpyapavādaṃ kecidichanti | tadāpi   
sarvakriyāntaranirodhapūrvakaṃ maunavratamanuṣṭhīyamānaṃ   
sāttvikatyāgaprakriyayā svakīyena mayā svaprītyarthaṃ bhagavataiva kāryate   
ityanusaṃdheyam | tasmāt āloḍya sarvaśāstrāṇi ityārabhya dheyo nārāyaṇaḥ   
sadā ityādibhiruktaṃ bhagavadanusmaraṇaṃ sarvatra sāvakāśam |   
avichinnasmṛtisaṃtatirūpatvādikaṃ tu mātrayā bhajyate |  
  
āśaucādiṣvapi bhagavatsaṃkīrtanādi kāryam   
  
evaṃ mṛtakasūtakādyaprāyatyakāleṣvapi   
prayatakartavyaśāstrīyasarvakarmavilopaḥ | tadānīṃ tu [vilopavattadānīṃ kha;   
vilopāttadānīṃ ga] maunāvasaravyatiriktaḥ kālaḥ saṃkīrtanena smaraṇena ca   
yāpanīyaḥ satataṃ kīrtayanto mām tasmāt sarveṣu kāleṣu māmanusmara   
ityādestadānīṃ nirapavādatvāt | pratyuta -  
  
cakrāyudhasya nāmāni sadā sarvatra kīrtayet |  
nāśaucaṃ kīrtanaṃ tasya pavitraṃ bhagavān hariḥ |  
nāśaucaṃ kīrtane tasya smaraṇe vāpi vidyate ||  
  
[apavitraḥ pavitro vā iti viṣṇudharme pāṭhaḥ] aśuciścāpyanācāraḥ   
sarvāvasthāṃ gato'pi [sarvāvasthāgato'pi gha ṅ cha] vā |  
yaḥ smaret puṇḍarīkākṣaṃ sa bāhyābhyantaraḥ śuciḥ ||  
  
ityādibhiḥ kīrtanasmaraṇayorāśaucakāle'pi anuṣṭheyatcokteḥ | kiṃca [kiṃca   
iti śabdo gha kośe nāsti]   
  
saṃkīrtayejjagannathaṃ vedaṃ vāpi samīrayet |  
dhyāyan kṛte yajan yajñaistretāyāṃ dvāpare'rcayan |  
yadāpnoti tadāpnoti kalau saṃkīrtya keśavam ||  
  
ityādibhiḥ deśakālāvasthādhikāryādyaviśeṣeṇa [adhikāryādiviśeṣeṇa   
gha; adhikāryādiviśeṣeṇa vihitavedābhyāsa kha ga; adhikāryādyaviśeṣeṇa   
vihitaṃ vedābhyāsa ka jha] vedābhyāsadhyānayajanārcanasthāne   
[dhyānajapārcanasthāne ka kha ga gha ca] tulyaphalatayā saṃkīrtanasya   
vihitatvāt prapannābhimatabhagavatprīteśca tāvataiva sulabhatvācca   
sarvadeśasarvakālādhikāryadyanuguṇaṃ saṃkīrtanameva karmāntaralopakāle   
samucitam | viśeṣataḥ kalidharmatvācca [kāladharmatvācca ka kha ga] |   
kalau yuge prayatasyāpi hyanyāśaktasya tadeva yuktam | yathāha bhagavān   
śaunakaḥ kīrtanādiva kṛṣṇasya muktabandhaḥ paraṃ vrajet iti | ata   
evābhigamanasya n kadācidapi lopaḥ aprayatasyāpi   
dūrāvasthitasya[dūrādavasthitasya gha ṅ cha]   
saṃkīrtanapraṇāmāñjalibandhabhāṣāstotralaukikavākyamātrapūrvakaprapadanaira  
pi tatsvarūpaniṣpatteḥ |  
  
nanu [bhāgavatasadācārya ka kha cha jha; bhāgavatasya gha] bhāgavatasya   
sadācāryasakāśāt samyagadhigatavedāntasya brahmavittvena   
sadyaḥśaucavidhānādanuvṛttaśaucāsiddheḥ kathaṃ karmavilopaḥ maivam   
rahasyāmnāyaniṣṭhānāmeva tacchākhāgṛhyoktaprakriyayā tadabhāvāt |   
mantrasiddhāntādiniṣṭhānāṃ tu dīkṣitānāmapi prakrāntamahotsavādhikāriṣveva   
tanniṣedhaḥ | yadyapi brahmavittvameteṣāmaviśiṣṭam [brahmavittvaṃ   
teṣāmapyaviśiṣṭaṃ ka kha ga ca jha; brahmavitvameva teṣāmaviśiṣṭaṃ ṅ   
cha] tathāpi kṛtādiṣu triṣu [triṣu śabdaḥ gha ca kośayoḥ nāsti]   
yugeṣu teṣāmapi sadyaḥśaucam vṛttasvādhyāyasaṃpannasyāvasaṃkocanaṃ   
tathā iti [ghaṭikā vyavasthā gha ṅ] vyavasthāvacanena kaliyuge   
vṛttadinimittaghasaṃkocapratiṣedhāt | na ca vācyam -  
  
ekāhācchudhyate vipro yo'gnivedasamanvitaḥ |  
vyahāt kevalavedastu nirguṇo daśabhirdinaiḥ ||  
  
ityādiṣuktasyāgnivedādinimittasyāghasaṃkocasyāyaṃ pratiṣedhaḥ na tu   
brahmavittvanimittasyeti [iti śabdaḥ gh ca kośayoḥ nāsti] | maivam   
yathoktabrahmavidāmapi vṛttaguṇaśabdena grahaṇasaṃbhave saṃkocakābhāvat |   
na ca brahmaviccabdena pravrajitagrahaṇaṃ  brahmavidāṃ pravrajitānāṃ ca   
sadyaḥśaucārhatvena [sadyaḥśaucānarhatvena gha ṅ cha]   
pṛthagupādānāt [pṛthugupādānāt | yathoktam ..... maivam |   
brahmavedanādīnāmapi ṅ cha; brahmavādināmapi gha; pṛthagupādānāditi   
yathoktabrahmavidāmapi ca atra kośāḥ pāṭhato bahudhā bhidyante | asmin sthale   
kha ga gha ṅ kośeṣu yathokta ityasyānantaraṃ maivamityasya pūrvaṃ ca   
paṅktilopasūcakāni cihnāni ca dṛśyate] | tarhi   
satrivratibrahmacāridātṛbrahmavidāṃ tathā iti sahapaṭhitānāṃ   
satriprabhṛtīnāmapi satravratabrahmacaryadānādiguṇa[guṇa iti padaṃ ka kha   
ga jha kośeṣu nāsti]nimittamaghasaṃkocanamiti teṣāmapetadantimayuge na   
syāditi cenna [na iti padaṃ ka kha ga ca jha kośeṣu nāsti]   
anuṣṭhānatastadvyavasthāpanāt | adyāpi hi sadyaḥ śaucaṃ vratyādiṣu   
śiṣṭairanuṣṭhīyate | na [śārīrādhigama iti gha kośādanyatra pāṭhaḥ]   
śārīrakādhigamasiddhabrahmavedanavatāmapi gṛhasthānāṃ kvacit   
tadhānuṣṭhānaṃ [tadanuṣṭhānaṃ ka kha ga ca jha] dṛśyate |   
anantabāhyakudṛṣṭisiddhantavyākulatattvādhyavasāye   
rāgādidoṣāndhakārabahule bahulaniśīthakhadyotakalpaguṇalave'pi [api   
śabdaḥ ka kha ga ca jha dośeṣu na dṛśyate] kaliviluptasvadharmavarge'smin   
kāle brahmavidāmasaṃbhavādeva [tadanuṣṭhānadarśanaṃ ka kha ga ṅ ca   
jha] tathānuṣṭhānādarśanamiti cet tarhi kasyedānīṃ brahmavidaḥ   
sadyaḥśaucena karmalopaṃ parijihīrṣasi   
  
kalau kṛtayugaṃ tasya kalistasya kṛte yuge |  
yasya cetasi govindo gṛdaye yasya nācyutaḥ ||  
  
iti nyāyena yaḥ kaścidyatra kvacid brahmavidathāpi [brhmavidapi ka kha ga ca   
jha] saṃbhavatīti cet satyam sa tāvat   
vyāsāgastyabṛgupativibhīṣaṇaprabhṛtibhistvayāpyadṛṣṭe kvacit pradeśe   
vartamānaḥ svāntarātmasākṣikaṃ tathānutiṣṭhatu nām tadanyeṣāṃ   
[anyeṣāṃ ka kha ga ca jha] tu bhāgavatamaryādāṃ praviṣṭānāṃ   
paripūrṇabrahmavittvābhāve'pi [hi śabdaḥ gha ṅ cha kośeṣu nāsti]   
hyupanītāvasthatvamātreṇa dvijatvavat [saṃskāraviśeṣādiyoga ka ṅ ca cha   
jha] saṃskāraveṣādiyogamātreṇa bhāgavatatvamātraṃ siddhamiti   
tāvanmātravaiśiṣṭya[vaiśiṣṭya gha kośādanyatra nāsti]śālināṃ   
tannibandhanādhasaṃkoce pramāṇaṃ kvacinna paśyāmaḥ | ata eva hi   
[hiśabdaḥ gha kośe nāsti] teṣāmapi pauṣkarādiṣu āśaucamanumatam |   
yattu tatratyasaṃskāraviśeṣavataḥ kasyacit āśauchakāle'pi   
mānasayāgamātramanumanyate tat   
gāyatrīsmaraṇapūrvakajalāñjaliprakṣepnyāyena netavyam | viṣṇvarcanamapi hi   
[hi śabdaḥ ka a jha kośeṣu nāsti] pratyakṣaśrutisiddhaṃ nityaṃ ceti   
prāgevoktam | mānasayāgamātrābhyanujñānena [mātrānujñānena ka a   
jha] śeṣaniṣedhaśca tatrāpi diddha iti |  
  
tadevaṃ svataḥ prāptimapavādaprakārāṃśca [apavādaprakāraṃ ca ka kha;   
prāptānapavādaprakārāṃśra ga; svataḥ prāpatamapavādaprakāraṃ ca ca]   
yathāvadadhigamyāyaṃ dharmo'nuṣṭheyaḥ |  
  
dharmānuṣṭhānaprakārasya durūhatvam   
  
ekaṃ yadi bhavecchāstraṃ jñānaṃ niḥsaṃśayaṃ bhavet |  
bahutvādiha śāstrāṇāṃ jñānatattvaṃ sudarlabham ||  
  
ityādibhiryāthārthyena   
ativitatagahanagambhīravividhavikalpabahutaraśāstrasaṃkṣobhajanitadiṅmohaśānt  
aye sarvaiḥ saṃkalanamātraṃ [śāntaye kalāmātraṃ ṅ ca cha; śāntaye   
sarvaiḥ saṃkalana iti paṅktiḥ gha kośe upanītāvatthatvamātreṇa iti   
pūrvanirdiṣṭavākyasyānantaraṃ pramādavaśāllikhitā pratibhāti]  tviha   
kṛtam | anenaiva prasthānena praśamitadiṅamohaiḥ samarthaiḥ ā pramātāt   
anuṣṭheyāni sarvāṇi karmāṇi pratyekaṃ   
bahutaretikartavyatāmukhyānukalpavikalpāpavādādividhāyakatattacchāstreṣu   
yathāvadadhigamyānuṣṭheyāni | hanta tarhi durjñāne duṣkare'smin prasthāne ko   
nām [adya iti śabdaḥ ka ga ca jha kośeṣu nāsti] adyādhikāri syāditi cet   
maivaṃ bhetavyam   
  
bhagavatpūjanasya nityatvasukaratvādikam   
  
na viṣṇvārādhanāt puṇyaṃ vidyate karma vaidikam |  
sarveṣāmeva dharmāṇāmuttamo vaiṣṇavo vidhiḥ ||  
  
nityaṃ viṣṇvarcanaṃ param ityādibhiḥ sarvottaratvena ca [ca śabdaḥ ka kha ga   
ca jha kośeṣu nāsti] nityatvena ca śrute'smin dharme aṣṭavarṣasya   
brahmacaryadharma iva yathākathaṃcidanupraveśasyāpi [api śabdaḥ ka kha ga   
ca jha kośeṣu nāsti] yuktatvāt   
  
svalpamapyasya dharmasya trāyate mahato bhayāt |  
na hi kalyāṇakṛt kaścid durgatiṃ tāt gacchati |  
jijñāsurapi yogasya śabdabrahmātivartate |  
  
ityādinyāyena [iti nyāyena ka kha ca jha] bhagavataivāśritavatsalena   
śeṣapūraṇāt | smaranti ca-   
  
sakṛduccaritaṃ [sakṛduccāritaṃ gha ṅ cha] yena   
harirityakṣaradvayam |  
baddhaḥ parikarastena mokṣāya gamanaṃ prati ||  
  
sāṃketyaṃ pārihāsyaṃ vā stobhaṃ helanameva vā |  
vaikuṇṭhanāmagrahaṇamaśeṣāghavināśanam ||  
  
sakṛt smṛto'i govindo nṛṇāṃ janmaśataiścitam |  
pāparāśiṃ dahatyāśu tūlarāśimivānalaḥ ||  
  
harirharati pāpāni duṣṭacittairapi smṛtaḥ |  
anicchayāpi saṃspṛṣṭo dahatyeva hi pāvakaḥ ||  
  
durgasaṃsārakāntāramapāramabhidhāvatām |  
ekaḥ kṛṣṇanamaskāro muktitīrasya deśikaḥ ||  
  
eko'pi kṛṣṇe sukṛtapraṇāmo daśāścamedhāvabhṛthena tulyaḥ |  
daśāśvamedhī punareti janma kṛṣṇapraṇāmī na punarbhavāya ||  
  
upoṣitaḥ poṣito vā dṛṣṭo vā [duṣṭo vā cha] praṇato'pi vā |  
prasahya harate pāpaṃ ko na seveddhariṃ tataḥ ||  
  
ko hi bhāro [ko'tibhāraḥ ka kha ga ṅ ca cha jha] harernāmni jihvāyāḥ   
[jihvayā ka kha jha] parikīrtane |  
  
āyāsaḥ smaraṇe ko'sya smṛto yacchati śobhanam |  
pāpakṣayaśca bhavati smaratāṃ tamaharniśam ||  
  
kiṃ tvayā nārcito devaḥ keśavaḥ kleśanāśanaḥ |  
udakenāpyalābhe tu dravyāṇāṃ pūjitaḥ prabhuḥ ||  
  
anyat pūrṇādapāṃ kumbādanyat pādāvanejanāt |  
anyat kuśalasaṃpraśnānna cecchati janārdanaḥ ||  
  
patreṣu puṣpeṣu phaleṣu toyeṣvakrītalabhyeṣu sadaiva satsu |  
bhavatyekalabhye puruṣe purāṇe muktyai kimarthaṃ kriyate na yatnaḥ ||  
  
patraṃ puṣpaṃ phalaṃ toyaṃ yo me bhaktyā prayacchati |  
tadahaṃ bhakdyupahṛtamaśnāmi prayatātmanaḥ ||  
aṇvapyupahṛtaṃ bhaktairmama toṣāya [bhogāya kha ga gha] kalpate ||  
  
ityādi | uktaṃ ca nāradīye śrimataṣṭākṣarabrahmavidyāyāṃ   
ṣoḍaśopacāroktyanantaram-   
  
evvamaṣṭākṣareṇaiva sarvatrārcanakarmaṇi |  
upacārānimān kurvan bhaktiyuktena cetasā ||  
  
tulasīpadmapālāśasuvarṇakusumaiḥ śubhaiḥ |  
pūjayitvā jagannathaṃ phalamānantyamaśnute ||  
  
gandhaiḥ puṣpaiḥ phalairmūlaiḥ pagrairvāribhireva [phalaiḥ   
patrairdhūpairvāribhiḥ ka ca jha] vā |  
nityaṃ bhagavataḥ pūjāṃ yathāsaṃbhavamācaret ||  
  
samastalokanāthasya devadevasya śārṅgiṇaḥ |  
sākṣādbhagavato viṣṇoḥ pūjanaṃ janmanaḥ phalam ||  
  
iti | etena bhagavatpūjanasya nityatvaṃ sukaratvaṃ svayaṃprayojanatvaṃ ca   
vyaktamuktam |  
  
yat punaridaṃ vikalasamārāthanādau pratyavāyādikamucyate-   
  
nityārcane vaikalye'pi doṣābhāvaḥ   
  
sarpaṃ dṛṣṭvā dhyānaṃ yathā kāyaṃ [dṛṣṭvā naraḥ kāyaṃ kha ga ṅ   
cha; dṛṣṭvā mahākāvyaṃ gha] kampate ca muhurmuhuḥ |  
amantramarcakaṃ dṛṣṭvā tathā bhīto [mahābhītaḥ gha] janārdanaḥ ||  
  
gandhahīne bhayotpattiḥ puṣpahīne tu saṃkulam |  
naivedyahīne [nivedyahīne kha ga gha ṅ cha] durbhikṣaṃ maraṇaṃ   
mantrahīnake ||  
  
amantramavidhiṃ caivamakālaṃ caiva pūjanam |  
nityaṃ rāṣṭrabhayaṃ kuryāt tadgrāmaṃ [grāmastu iti cet sādhuḥ] tu   
vinaśyati ||  
  
amantraiṇaiva yatpūjyaṃ piśācāsuravarthnam |  
vyādhitaskaradoṣau ca annavṛṣṭirmahadbhayam ||  
  
ityādi tadetat sarvaṃ rājarāṣṭrādisamṛddhyartha[samṛddhyarthaṃ ka kha   
ga ca jha]kāmyārādhaneṣu anyeṣvapi pūrṇānuṣṭhānaśaktasya   
saṃpūrṇadravyasya lobhādibhistattaddhānau mukhyakalapsamarthasyānukalpena   
vṛttau ca [pravṛttau ca ka kha ga ca jha] doṣamāha na tu nitye karmaṇi   
[nityakarmaṇi ka ca jha] niṣkāmasya yathāśaktikaraṇe | smaranti ca   
manvādahaḥ -   
  
vedoditaṃ svakaṃ karma nityaṃ kuryādatandritaḥ |  
taddhi kurvan yathāśakti prāpnoti paramāṃ gatim ||  
  
ityādi | asti cānyo bhagavaddharmasya viśeṣaḥ yamadhikṛtyāyaṃ   
sāttvatasaṃgrahaḥ -   
  
sakṛt tryahaṃ ca saptāhaṃ pakṣaṃ māsamadhāpi vā |  
yo yajedvidhinānena bhaktiśraddhasamanvitaḥ ||  
  
so'pi yāyāt paraṃ sthānaṃ kiṃ punaryo'tra [yoga ka kha jha] saṃsthitaḥ |  
yāvajjīvāvadhiṃ kālaṃ baddhakakṣo mahāmatiḥ ||  
  
iti | etadeva saṃkṣiptaṃ nārāyaṇamunibhiḥ -   
  
dinamekamapi prīto yaḥ kuryānmadimānnaraḥ |  
sukṛtī kiṃ punaryāvajjivamevaṃ samācaret ||  
  
iti | uktaṃ cāhirbudhnyena -   
  
samārādhayastvevamekāhamapi nārada |  
muktiḥ kare sthitā [karasthitā ka kha ga ca jha] tasya sarve kāmāśca kiṃ   
punaḥ ||  
  
iti |  
  
tadidaṃ phalārthiviṣayam | anyeṣāṃ tu svayaṃprayojanatvaṃ prāgeva sthāpitam |   
tadabhiprāyeṇoktaṃ vaṅgivaṃśeśvaraiḥ -   
  
evamekadinaṃ vātha [yāvat ka kha ga ca jha] dvidinaṃ tridinaṃ tu vā |  
māsaṃ vā vatsaraṃ vāpi yāvajjīvitameva vā ||  
  
varteta bhaktyā parayā vaiṣṇavaḥ suciraṃ sukham |  
prārabdhe madhyato virghnairvicchinne'pyatra karmaṇi ||  
  
nānartho na ca naiṣphalyaṃ na kṛtāṃśasya saṃkṣayaḥ |  
prārabdheṣvasamāpteṣu vicchinnaṣvanyakarmasu ||  
  
bhavatyevaitadakhilaṃ vaidikeṣvitareṣvapi |  
kṛtaḥ svalpāṃśako'pyasya sthitvā suciramakṣayam ||  
  
trāyetaiva svakartāraṃ svaśaktyā bhavabhītitaḥ |  
śraddhāvānadhikāryasminnukte [yukte mudritakārikāpāṭhaḥ] karmaṇi   
vaiṣṇave ||  
  
nāparaḥ kulavṛttādiguṇaḥ karturviśeṣataḥ [kartuṃ viśeṣataḥ ka jha;   
kaścidviśeṣataḥ gha; kartṛviśeṣataḥ ca] |  
yena kenacideṣitrā bhāvyamasmiṃstu karmaṇi ||  
  
tasmin sudurlabhe labdhe [kriyaiva gha ṅ ca cha] kṛpaivānantarakriyā |  
jñānakramatapoyogayuktānapyadhikāriṇaḥ ||  
  
śraddhāhāniḥ paro doṣaścyāvayedadhikārataḥ |  
svoktāsūpaniṣatsvevamuktavānuttamaḥ pumān ||  
  
śraddhaśraddhe samuddiśya tasmācchraddha paro guṇaḥ |  
neha kālakriyākartṛdravyadigdeśasaṃśritā [saṃsthitā ka kha ga jha] ||  
  
eṣitāraṃ tadicchāṃ vā vihāyāsti niyantraṇā |  
niṣedhāviṣayībhāvādṛte naivāparo guṇaḥ ||  
  
prītihetuḥ pareśasya svārcanāṅgeṣu vastuṣu |  
ata evārcanāṅgāni dravyāṇi gaṇayan svayam ||  
  
prāha patrādimātrāṇi jātivarṇādibhirvinā |  
aho hariṃ bruvannevaṃ muktimetyapyaho aho ||  
  
aho aho sulabhatā kṛpā ceyamaho aho |  
astyeva nirmalaṃ toyamayatnasulabhaṃ bhuvi ||  
  
dṛśyante ca śubhā dūrvāḥ sulabhāḥ sarvadikṣvapi |  
asti jihvā hariṃ [vaktuṃ ṅ cha] stotumātmīyaivāsyamadhyagā ||  
  
svakarāvapi karmīṇau dhyātumastyeva mānasam |  
ato na hānirmantrāṇāṃ [yoga ṅ ca cha] yāgavighnakarī hareḥ ||  
  
sāmagryeṣā hi saṃpūrṇā [vaktrādiḥ mudritakārikāpāṭhaḥ]   
patrādyekaikameva tu |  
ajñānādathavā jñānādaparādheṣu satsvapi ||  
  
prāyaścittaṃ kṣamasveti prārthanaikaiva kevalam |  
satyasaṃkalpasaṃyukte sarvajñe sarvaśaktike ||  
  
nityanirdoṣaniḥsīmamahāvibhavayogini [mahāmahimayogini ṅ cha] |  
svādhīnatrividhāśeṣacidacidvastuśeṣiṇi ||  
  
nirmalānantvijñānanidhavudadhiśāyini |  
svasaṃkalpakṛtāśeṣajagajjanmalayasthitau ||  
  
arcanādiṣvanarhatvānna kaścinnāparādhyati |  
ato'naṅgikṛtāśeṣakartṛdoṣavimarśayā ||  
kṛpayaivāsya devasya sarvo'pyarhati tatrkriyām ||  
  
iti | atra tatkriyām iti sāmānyanirdeśāt yathādhikāraṃ sākṣāt samārādhanam   
paraistatpravartanam samārāvanāpekṣitapradānena śuśrūṣaṇam  ityādikaṃ   
sarvaṃ saṃgṛhītam | uktanyāyena ynūnādhikopacārādikamapi srvamupapāditaṃ   
mantavyam |  
  
api ca aprayatnalabhyairāntarapuṣpādibhirapi bhagavadupāsanaṃ smaryate -   
  
bhagavadārādhane āntarapuṣpādīnāṃ mukhyatvam   
  
ahiṃsā prathamaṃ puṣpaṃ puṣpamindriyanigrahaḥ |  
sarvabhūtadayā puṣpaṃ kṣamā puṣpaṃ viśeṣataḥ [tathaiva ca gha] ||  
  
jñānaṃ puṣpaṃ tapaḥ puṣpaṃ dyānaṃ puṣpaṃ tu saptamam |  
satyamevāsṭamaṃ puṣpaṃ tena tuṣyati deśavaḥ ||  
  
iti | āha ca bhagavān śaunakaḥ -   
  
rāgādyapetaṃ hṛdayaṃ vāgaduṣṭānṛtādinā |  
hiṃsādirahitaḥ kāyaḥ keśavārādhanaṃ trayam ||  
  
iti |  
  
pūrṇānuṣṭhatuḥ samāhṛtyānuṣṭhātuśca tulyaphalatvam   
  
pratyekaṃ saṃpūrṇasamārādhanamityarthaḥ | ato yathādhikāraṃ yathāśakyamatra   
śraddadhānaiḥ daryārdrahṛdayadeśikopadeśapūrvakamanupraviśya   
deśakāladaśādyānuguṇyenācchidraṃ yathākramaṃ samāhṛtya   
vānutiṣṭhadbhiḥ ananyaprayojanaiḥ paramaikāntibhiḥ   
anavadhikaparamapuruṣacaraṇaparicaraṇarūpam [paricaryārūpam ka kha ga ca   
jha] apavargaiścaryaṃ yathārogyaṃ yathāyogyaṃ cātraiva bhoitavyamiti   
siddham |  
  
granthopasaṃhāraḥ   
  
[savyaṃ pādaṃ prasārya śritaduritaharaṃ dakṣiṇaṃ kuñjayitvā   
jānunyādhāya savyetarabhujamaparaṃ [savyetaramitarabhuja ka kha ga ṅ ca   
jha; savyetarabhujamitaraṃ ṅ cha] nāgabhoge nidhāya |  
paścādbhāhudvayena pratibhaṭaśamane [pradibhayaśamane gha]   
dhārayan śaṅkhacakre  
devībhūṣādijuṣṭo jayanatu [vitaratu ṅ cha] jagatāṃ śamaṃ   
vaikuṇṭhanāthaḥ [navajaladanibhaḥ pātu divyaḥ paro na - ityasminneva   
granthe ijyārambhe dṛśyamānaḥ pāṭhaḥ (137 puṭe)] ||   
viditanigamasīmnā veṅkaṭeśena tatta-  
dbahusamayasamakṣaṃ baddhajaitradhvajena |  
pratipadamavadhānaṃ puṣyatāṃ sāttvatānāṃ   
praṣadi vihiteyaṃ pañcakālasya rakṣā ||  
  
kaṇḍulāḥ [kila ca]kalikajjalāviladhiyaḥ kecijjaḍā niṣphalaṃ   
vikrośantu viyaccaraiḥ saha balivyatyāsavitrāsibhiḥ |  
moghāśāpi tathāvidheṣvavitatheṣvāryeṣvamoghā [ārgeṣvamoghā ka ca   
jha] bhṛ.śaṃ  
muktariśvaryamahāphalodgamadhiyā caryeyamācaryatām ||  
  
tyaktaṃ śāstramalepakaprabhṛtibhiḥ kiṃ tena tasyāgataṃ   
pradviṣṭaṃ jagadekacakṣuṣi divābhītaistatastasya kim |  
dugdhaṃ pittahatairjugupsitamatastasyāpi kiṃ durjanai-  
styaktaṃ cedapi matkṛtaṃ suruciraṃ kiṃ deśikaistyajyate ||  
  
iti śrīkavitārkikasiṃhasya sarvatantrasvatantrasya śrīmadveṅkaṭanāthasya  
vedāntācāryasya kṛtiṣu śrīpāñcarātrarakṣāyāṃ  
nityavyākhyānākhyaḥ   
  
tṛtīyo'dhikāraḥ   
  
śrīpāñcarātrarakṣāṃ saṃpūrṇā   
  
  
  
MUKTABODHA INDOLOGICAL RESEARCH INSTITUTE©2011 Muktabodha Indological Research Institute  All Rights Reserved.E-texts may be viewed only online or downloaded for private study.E-texts may not, under any circumstances, be copied, republished,reproduced, distributed or sold, either in original or altered form, withoutthe express permission of Muktabodha Indological Research Institute in writing.Data-entered by the staff of Muktabodha under the direction of Mark S. G. Dyczkowski.          