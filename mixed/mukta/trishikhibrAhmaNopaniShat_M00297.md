---
Alternate name:
- śrī upaniṣad brahmayogin
Catalog number: M00297
Commentator:
- brahmayogin
Editor:
- śāstrī mahādeva
Main title: yoga upaniṣads with the commentary of śrī upaniṣad brahmayogin
Publication city:
- Madras
Publication country: India
Publication year:
- '1920'
Publisher:
- Adyar library and research centre
Secondary title:
- triśikhibrāhmaṇa upaniṣat
Subjects:
- tantric / āgamic literature
- yoga
- upaniṣad
- yogopaniṣad
- yogopaniṣad
Uniform title: triśikhibrāhmaṇopaniṣat
title: त्रिशिखिब्राह्मणोपनिषत्
title_iast: triśikhibrāhmaṇopaniṣat

---
  
  
  
  
त्रिशिखिब्राह्मणोपनिषत्  
  
पूर्णमदः- इति शान्तिः  
  
ब्राह्मणभागः  
  
आत्मब्रह्मविषये प्रश्नाः  
  
	त्रिशिखी ब्राह्मण आदित्यलोकं जगाम । तं गत्वोवाच । भगवन् किं   
देहः किं प्राणः किं कारणं किमात्मा ॥ १ ॥  
  
विवरणम्  
  
योगज्ञानैकसंसिद्धशिवतत्त्वतयोज्ज्वलम् ।  
प्रतियोगिविनिर्मुक्तं परं ब्रह्म भवाम्यहम् ॥  
  
	इह खलु शुक्लयजुर्वेदप्रविभक्तेयं त्रिशिखिब्राह्मणोपनिषत्   
निष्प्रतियोगिकब्रह्ममात्रपर्यवसन्ना   
तदुपायाष्टाङ्गयोगप्रपञ्चप्रकाशिनी विजृम्भते । तस्याः   
स्वल्पग्रन्थतो विवरणमारभ्यते ।   
त्रिशिखिब्राह्मणादित्यप्रश्नप्रतिवचनरूपेयमाख्यायिका   
विद्यास्तुत्यर्था । केयमाख्यायिका इत्यत आह- त्रिशिखीति । नामतः   
त्रिशिखी, ब्रह्मणोऽपत्यं ब्राह्मणः, सनातनो नाम मुनिः,   
आदित्यलोकासनम् आदित्यं विधिवत् उपसङ्गम्य देहप्राणादिकं   
तत्कारणं किं, स्वयं वा कीदृश इति पप्रच्छ ॥ १ ॥  
  
प्। ११७) 			सर्वस्य शिवत्वम्  
  
	स होवाच सर्वमिदं शिव एव विजानीह । किं तु नित्यः शुद्धो   
निरञ्जनो विभुरद्वयानन्दः शिव एकः स्वेन भासेदं सर्वं सृष्ट्वा   
तप्तायःपिण्डवत् ऐक्यं भिन्नवत् अवभासते । तद्भासकं किमिति चेत्-   
उच्यते । सच्छब्दवाच्यम् अविद्याशबलं ब्रह्म ॥ २ ॥   
  
	तत्प्रश्नम् अङ्गीकृत्य तं होवाच भगवान् । किमिति ?   
सर्वमिदमित्यादि । त्वया किं देह इत्यादि यत् पृष्टं तत् शिव एवेति   
विजानीहि, सर्वस्य शिवाज्ञानविकल्पितत्वात् । विकल्पाधिकरणत्वे   
अनित्यत्वादि स्यात् इत्यत्र आह- किं त्विति । स्वाज्ञस्वविकल्पितविकल्पजालं   
अनित्यत्वादिदोषदुष्टमेव । किन्तु तद्विकल्पनाधारो   
नित्यत्वादिविशेषणविशिष्टः अद्वैतात्मा शिव एक एव, न कदापि   
द्वैतभावमुपैतीत्यर्थः । विकल्पजातं केन विकल्पितं सदेकतां   
गतं, तद्भासकं किम् इत्याशङ्कायां य एकः शिवः स स्वेन   
तेजसा सर्वमिदं सृष्ट्वा तेन तप्तायःपिण्डवत् एकीभूय   
तद्वैलक्षण्येनापि भासत इत्याह- स्वेनेति । ऐक्यं प्राप्य   
स्वज्ञदृष्ट्या भिन्नवत् अवभासते । किं तदित्यत्र किं देह इत्यादि   
त्रिशिखिप्रश्नप्रतिवचने सर्वमिदं शिव एवेति यत् प्रतिज्ञातं तत्र   
स्वविकल्पितकार्यापेक्षया स्वस्य कारणत्वं स्वातिरिक्ताव्यक्तादेः   
कार्यत्वं च विशदीकरोति- सदिति । सदेव सोम्येदमग्र आसीत् इति   
स्वाविद्यायोगात् शबलत्वं स्वेन रूपेण ब्रह्मत्वं सिद्धमित्यर्थः ॥ २ ॥  
  
ब्रह्मणः अखिलजगदुत्पत्तिः  
  
	ब्रह्मणोऽव्यक्तम् । अव्यक्तान्महत् । महतोऽहङ्कारः । अहङ्कारात्   
पञ्चतन्मात्राणि । पञ्चतन्मात्रेभ्यः पञ्चमहाभूतानि ।   
पञ्चमहाभूतेभ्योऽखिलं जगत् ॥ ३ ॥  
  
प्। ११८) केवलब्रह्मणः कल्पनानधिकरणत्वेन   
निष्प्रतियोगिकनिर्विकल्पत्वात् तत् तिष्ठतु, शबलब्रह्मणः किं   
विकल्पितम् इत्यत आह- ब्रह्मणोऽव्यक्तमिति । ततः किम् इत्यत्र   
गुणसाम्यभावमापन्नाव्यक्तात् महत् । सत्वभावमापन्नमहतः   
अहङ्कारः । रजोभावमापन्नाहङ्कारात् पञ्चतन्मात्राणि ।   
तमःप्रधानपञ्चतन्मात्रेभ्यः पञ्चमहाभूतानि,   
पञ्चीकृतानीत्यर्थः ।   
तमस्तमःप्रधानत्रिगुणोपसर्जनपञ्चीकृतपञ्चमहाभूतेभ्यः   
अखिलं जगत् ॥ ३ ॥  
  
एकस्य पिण्डस्य बहुधा विभागः  
  
	तदखिलं किमिति । भूतविकारविभागादिति । एकस्मिन् पिण्डे कथं   
भूतविकारविभाग इति । तत्कार्यकारणभेदरूपेण   
अंशतत्त्ववाचकवाच्यस्थानभेदविषयदेवताकोशभेदविभागा   
भवन्ति ॥ ४ ॥  
  
	एकस्य पिण्डात्मनो जगतः कथमखिलत्वम् इत्यत्र   
पञ्चीकृतपञ्चमहाभूतविकारविभागादिति । तत्राप्याक्षिपति-   
एकस्मिन्निति । तत्प्रकारमाह- तदिति । पृथिव्यादेः आकाशकार्यत्वं   
आकाशादेः पृथिव्यादिकारणत्वमिति तत्तद्भूतकार्यकारणभेदरूपेण   
पृथिव्यादिपञ्चभूतविभागः । आकाशाद्यंशश्रोत्रादितत्त्वभेदेन   
तेषामभिधानाभिधेयभेदेन तत्तद्गोलकस्थानभेदेन   
शब्दादिविषयभेदेन देगादिदेवताभेदेन आनन्दमायादिकोशभेदेन च   
बहुधा विभागा भवन्ति । एकस्मिन् अविद्याण्डपिण्डे   
भूतभौतिकविकारविभागा उपपद्यन्त इत्यर्थः ॥ ४ ॥  
  
आकाशादीनामंशभेदाः  
  
	अथाकाशः अन्तःकरणमनोबुद्धिचित्ताहङ्काराः । वायुः   
समानोदानव्यानपानप्राणाः । वह्निः श्रोत्रत्वक्चक्षुर्जिह्वाघ्राणाः ।   
आपः शब्दस्पर्शरूपरसगन्धाः । पृथिवी वाक्पाणिपादपायूपस्थाः   
॥ ५ ॥  
  
प्। ११९) एवं यत् सूत्रितं तदर्थं आकाशादिक्रमेण विशदीकरोति-   
अथेत्यादिना ॥ आकाशांशा इत्यर्थः । अथ वाय्वाद्यंशा उच्यन्ते-   
वायुरिति ॥ ५ ॥  
  
तेषां विषयभेदाः  
  
	ज्ञानसङ्कल्पनिश्चयानुसन्धानाभिमाना   
आकाशकार्यान्तःकरणविषयाः ।   
समीकरणोन्नयनग्रहणश्रपणोच्छ्वासा वायुकार्याप्रणादिविषयाः ।   
शब्दस्पर्शरूपरसगन्धा अग्निकार्यज्ञानेन्द्रियविषया अबाश्रिताः ।   
वचनादानगमनविसर्गानन्दाः पृथिवीकार्यकर्मेन्द्रियविषयाः ।   
कर्मज्ञानेन्द्रियविषयेषु प्राणतन्मात्रविषया अन्तर्भूताः ।   
मनोबुद्ध्योश्चित्ताहङ्कारौ चान्तर्भूतौ ॥ ६ ॥  
  
अंशभेदानुक्त्वा विषयभेदानाह- ज्ञानेति ॥ ६ ॥  
  
सूक्ष्मभूतमात्राः  
  
	अवकाशविधूतदर्शनपिण्डीकरणधारणाः सूक्ष्मतमा   
जैवतन्मात्रविषयाः ॥ ७ ॥  
  
सूक्ष्मभूतमात्रा उच्यन्ते- अवकाशेति ॥ ७ ॥  
  
आध्यात्मिकादिविभागः  
  
	एवं द्वादशाङ्गानि आध्यात्मिकान्याधिभौतिकान्याधिदैविकानि ।   
अत्र निशाकरचतुर्मुखदिग्वातार्कवरुणाश्व्यग्नीन्द्रोपेन्द्रप्रजापतियमा   
अक्षाधिदेवतारूपैर्द्वादशनाड्यन्तःप्रवृत्ताः प्राणा एवाङ्गानि   
अङ्गज्ञानं तदेव ज्ञातेति ॥ ८ ॥  
  
प्। १२०) अंशादिभेदेन एवम् इत्यादि । अत्र आत्मानं देहं भूतजातं   
देवताजातं च अधिकृत्य भवन्तीति आध्यात्मिकानि इत्यादि । तत्र   
आध्यात्मिकानि आधिभौतिकानि उक्तानि । अत्र अधिदैविकविवक्षया   
करणाधिपा उच्यन्ते- अत्रेति । इडादि द्वादशनाडी । यत्   
सर्वाङ्गज्ञानम् अन्तःकरणं तदेव उपाधित्वेन योऽभिमन्यते स एव   
ज्ञाता जीवो भवतीत्यर्थः ॥ ८ ॥  
  
ज्ञातृव्यापाराभिव्यक्तिः  
  
	अथ व्योमानिलानलजलान्नानां पञ्चीकरणमिति । ज्ञातृत्वं   
समानयोगेन श्रोत्रद्वारा शब्दगुणो वागधिष्ठित आकाशे तिष्ठति   
आकाशस्तिष्ठति । मनो व्यानयोगेन त्वग्द्वारा स्पर्शगुणः   
पाण्यधिष्ठितो वायौ तिष्ठति वायुस्तिष्ठति । बुद्धिरुदानयोगेन   
चतुर्द्वारा रूपगुणः पादाधिष्ठितोऽग्नौ तिष्ठत्यग्निस्तिष्ठति ।   
चित्तमपानयोगेन जिह्वाद्वारा रसगुण उपस्थाधिष्ठितोऽप्सु   
तिष्ठत्यापस्तिष्ठन्ति । अहङ्कारः प्राणयोगेन घ्राणद्वारा गन्धगुणो   
गुदाधिष्ठितः पृथिव्यां तिष्ठति पृथिवी तिष्ठतीत्येवं वेद ॥ ९ ॥  
  
	एवमाध्यात्मिकादितापत्रयं निरूप्य अथ   
पञ्चीकरणाभिव्यक्तज्ञातृव्यापृतिं व्यक्तीकरोति- अथेति ।   
पञ्चीकरणमिति पञ्चीकरणनिष्पन्नं ज्ञातुः ज्ञातृत्वमित्यर्थः ।   
व्यष्टिसमष्टिप्रपञ्चारोपाधिकरणजीवेश्वरयोः व्यापृतिं   
भूततत्कार्यानुप्रवेशं चाह- ज्ञातृत्वमिति । जीवेशाववष्टभ्य   
ज्ञातृत्वम् इत्यादि । आकाशस्तिष्ठति आकाशादौ आकाशादिः भूत्वा   
तिष्ठतीत्यर्थः । एवं वेद य एवं   
पञ्चभूततत्कार्यासङ्गान्तर्यामिणं वेद सोऽन्तर्यामी भवतीति शेषः   
॥ ९ ॥  
  
प्। १२१) 			मन्त्रभागः  
  
ब्रह्मणः सकाशात् पञ्चीकरणान्ता सृष्टिः  
  
अत्रैते श्लोका भवन्ति-  
  
पृथग्भूते षोडश कलाः स्वार्धभागान् परान् क्रमात् ।  
अन्तःकरणव्यानाक्षिरसपायुनभःक्रमात् ॥ १ ॥  
  
मुख्यान् पूर्वोत्तरैर्भागैर्भूतेभूते चतुश्चतुः ।  
पूर्वमाकाशमाश्रित्य पृथिव्यादिषु संस्थितः ॥ २ ॥  
  
मुख्या ऊर्ध्वे परा ज्ञेया ना[अ] परानुत्तरान् विदुः ।  
एवमंशो अभूत् तस्मात् तेभ्यश्चांशो अभूत् तथा ॥ ३ ॥  
  
तस्मादन्योन्यमाश्रित्य ह्योतं प्रोतमनुक्रमात् ।  
  
	ब्राह्मणेन योऽर्थोऽभिहितः तमेतमर्थं मन्त्रा   
अप्यनुवदन्तीत्याह- अत्रेति ।   
स्वाज्ञविकल्पितस्वातिरिक्तषोडशकलातत्कार्यजातात् स्वज्ञदृष्ट्या   
पृथग्भूते निष्कले ब्रह्मणि निर्बीजे   
सकलकलनानिर्वाहकस्वाज्ञदृष्ट्या   
प्रश्नोपनिषत्परिपठितप्राणादिनामान्तकला बीजरूपेण आदौ विकल्पिताः   
सत्यः स्वारोपाधिकरणेश्वरयोगात् ईश्वरो भूत्वा । अन्तःकरणशब्देन   
तत्कारणम् आकाशमुच्यते, व्यानशब्देन वायुः, अक्षिशब्देन   
अग्निः- अक्ष्णः तैजसत्वात् रसशब्देन आपः, पायुशब्देन   
पृथिवी, इत्येवं नभःक्रमात् आकाशादिक्रमात् परान्   
स्वार्धभागान् पञ्चभूतानां मुख्यान् अंशान् क्रमात् तत्तद्भूते   
निक्षिप्य ॥ १ ॥ पूर्वोत्तरैः अकाशादिपृथिव्यन्तैः भागैः   
तत्तद्भूतार्धांशानां तत्तद्भूते निक्षिप्तत्वात् शिष्टार्धांशान्   
चतुष्चतुर्धा विधाय आकाशः स्वांशेतरार्धांशान्   
वाय्वादिभूतचतुष्टये निक्षिप्य, तथा वायुः स्वांशेतरार्धांशान्   
आकाशाग्निजलपृथिवीषु  
  
प्। १२२) निक्षिपेत्यादि समानम् । एवं पञ्चीकृते सति पूर्वम्   
आकाशमाश्रित्य य्ॐऽशोऽस्ति सोऽयं पञ्चीकरणानन्तरं पृथिव्यादिषु   
संस्थितो भवति ॥ २ ॥ ऊर्ध्वे पूर्वं तत्तद्भूतमुख्यांशा एव पराः   
श्रेष्ठाः इति ज्ञेयाः । पञ्चीकृतेऽपि वैशेष्यात्तु तद्वादस्तद्वादः इति   
वैयासिकसूत्रानुरोधेन तत्तद्भूतव्यपदेशात् परत्वं युज्यते । उत्तरान्   
मुख्यांशेतरान् अंशान् अपरान् गौणान् वुदुः तद्विद इत्यर्थः । यस्मात्   
एवं पञ्चभूतांशः अभूत् तस्मात् तेभ्यः मुख्यांशेभ्यः तथा   
गौणांशः अभूत् । पञ्चभूतांशा अभूत् गौणांशा अभूत् इति पाठे   
अभूवन्नित्यर्थे अभूदिति वचनव्यत्ययः ॥ ३ ॥ यस्मात् एवं तस्मात्   
अनुक्रमात् ओतं प्रोतं यथा भवति तथा पञ्चभूतेषु   
मुख्यांशोज्ज्वलेषु गौणांशाः अन्योन्यमाश्रित्य वर्तन्तः इत्यर्थः ॥  
  
चराचरात्मकविश्वसृष्टिः  
  
पञ्चभूतमया भूमिः सा चेतनसमन्विता ॥ ४ ॥  
  
तत ओषधयोऽन्नं च ततः पिण्डाश्चतुर्विधाः ।  
रसासृङ्मांसमेदोऽस्थिमज्जाशुक्लानि धातवः ॥ ५ ॥  
  
केचित् तद्योगतः पिण्डा भूतेभ्यः सम्भवाः क्वचित् ।  
तस्मिन्नन्नमयः पिण्डो नाभिमण्डलसंस्थितः ॥ ६ ॥  
  
अस्य मध्येऽस्ति हृदयं सनालं पद्मकोशवत् ।  
सत्त्वान्तर्वर्तिनो देवाः कर्त्रहङ्कारचेतनाः ॥ ७ ॥  
  
अस्य बीज तमःपिण्डं मोहरूपं जडं घनम् ।  
वर्तते कण्ठमाश्रित्य मिश्रीभूतमिदं जगत् ॥ ८ ॥  
  
प्रत्यागानन्दरूपात्मा मूर्ध्नि स्थाने परम्पदे ।  
अनन्तशक्तिसंयुक्तो जगद्रूपेण भासते ॥ ९ ॥  
  
प्। १२३) एवं पञ्चीकृतभूततः चेतनयुक्तात् जायते इत्यत्र   
चराचरात्मकं विश्वं जायते इत्याह- पञ्चेति ॥ ४ ॥ चेतनाधिष्ठितात्   
ततः, चैतन्याधिष्ठितान्नात्, जरायुजादिभेदेन चतुर्विधाः   
पिण्डाः सञ्जाताः इत्यर्थः । धातवोऽप्यन्नादेव जायन्त इत्याह- रसेति   
॥ ५ ॥ केचिदेव वदन्तीत्याह- केचिदिति । तद्योगतः शुक्लशोणितयोगतः   
पिण्डाः भुक्तान्नपुरुषभूतेभ्यः सञ्जातशुक्लशोणितसम्भवाः   
पिण्डाः इति केचिदाहुः । सर्वथा अन्नमया इत्यर्थः । अन्नसारः पिण्डः क्व   
आसनमर्हति इत्यत आह- तस्मिन्निति । तस्मिन् भूतकदम्बे, तस्य   
सर्वप्राणिजीवननिमित्तत्वात् ॥ ६ ॥ तन्मध्ये किं वर्तते इत्यत आह- अस्येति ।   
अन्नमयस्य । तदाश्रित्य के वर्तन्ते इत्यत आह- सत्त्वेति ।   
सत्त्वान्तर्वर्तिनः सत्त्वगुणप्रधानाः इन्द्रादयो ब्रह्मादयश्च देवाः   
वर्तन्ते । यद्वा- कर्त्रहङ्कारचेतनाः अन्तःकरणविशिष्टाः देवाः   
इन्द्रियाणि विद्यन्ते इत्यर्थः ॥ ७ ॥ हृदयबीजं किम् इत्यत आह- अस्येति ।   
घनं स्वाज्ञानमित्यर्थः । तत् कुत्र वर्तते इत्यत आह- वर्तते इति ।   
स्वाज्ञानं मनःस्थानं गलान्तम् इति श्रुत्यनुरोधेन कण्ठं   
कण्ठासनं मनः साश्रित्य वर्तते । तेन स्वाज्ञानकबलितमनसा इदं   
जगत् मिश्रीभूतं व्याप्तं भवति ॥ ८ ॥ जगतः स्वाज्ञानमिश्रितत्वे   
जगद्रूपेण भानं किम् इत्यत आह- प्रत्यगिति । जगतः   
स्वज्ञानव्याप्तत्वेऽपि तुरीयं मूर्ध्नि संस्थितम् इति श्रुत्या   
स्वाज्ञानास्पृष्टमूर्ध्नि स्थाने परम्पदे प्रत्यगानन्दरूपात्मा   
स्थिरासनो भूत्वा ईश्वरात्मना अनन्तशक्तियुक्तः सन् जगद्रूपेण भासते   
। यतः एवम् अतः जगद्रूपेणापि भानं प्रत्यगात्मनिष्ठं न   
स्वाज्ञानतत्कार्यजगन्निष्ठमित्यर्थः ॥ ९ ॥  
  
अवस्थाचतुष्टयम्  
  
सर्वत्र वर्तते जाग्रत् स्वप्नं जाग्रति वर्तते ।  
सुषुप्तं च तुरीयं च नान्यावस्थासु कुत्रचित् ॥ १० ॥  
  
प्। १२४) सर्वदेशेष्वनुस्यूतश्चतूरूपः शिवात्मकः ।  
यथा महाफले सर्वे रसाः सर्वप्रवर्तकाः ॥ ११ ॥  
  
तथैवान्नमये कोशे कोशास्तिष्ठन्ति चान्तरे ।  
यथा कोशस्तथा जीवो यथा जीवस्तथा शिवः ॥ १२ ॥  
  
सविकारस्तथा जीवो निर्विकारस्तथा शिवः ।  
कोशास्तस्य विकारास्ते ह्यवस्थाषु प्रवर्तकाः ॥ १३ ॥  
  
यथा रसाशये फेनं मथनादेव जायते ।  
मनोनिर्मथनादेव विकल्पा बहवस्तथा ॥ १४ ॥  
  
	जगत्कलनानिर्वर्त्यावस्थाचतुष्टयेयत्तां   
तद्भासकचिद्धातुस्वरूपं चाह- सर्वत्रेति । साक्षिभास्यप्रपञ्चे   
सर्वत्र जाग्रदवस्था वर्तते, करणग्रामव्यापृतेः   
स्फुटमवगन्तु शक्यत्वात् । अन्नमयकोशे प्राणादिकोशवत् जाग्रति   
स्वप्नादित्रयं वर्तते, नान्यावस्थास्वित्यर्थः ॥ १० ॥   
जाग्रदवस्थायाः स्वप्नाद्याधारत्वं   
स्वारोपाधारेश्वरनिष्ठमित्याह- सर्वेति ।   
विश्वविराडोत्रादिद्वितुर्याविकल्पान्तरूपेण   
व्यष्टिसमष्ट्यात्मकजाग्रदादिसर्वदेशेष्वनुस्यूतः प्रत्यगात्मा सदा   
वर्तत इत्यर्थः । कथं पुनः प्रतीचः सर्वानुस्यूतत्वम् इत्यत्र विकारवत्   
कोशजीवदृष्टान्तेन सर्वानुस्यूतत्वं साधयति- यथेति । यथा   
अन्नमयकोशः सर्वकोशाधारो व्यापकश्च भवति तथा जीवः यथा   
कृत्स्नकोशविकारं आत्मात्मीयाभिमानपूर्वकं व्याप्य वर्तते तथा   
तद्विकारास्पृष्टः सन् शिवोऽपि वर्तते । जीवशिवयोः सविकारनिर्विकारत्वं   
कोशाभिमानभावाभावनिष्ठम् ॥ ११-१३ ॥ य(क?)स्मात्   
अवस्थात्रयतद्धेतुपञ्चकोशादिविकल्पः सञ्जात इत्यत्र-   
मथनसञ्जातरसाशयफेनवत् एवं मनोनिर्मथनात् जाग्रदादि विद्यते   
इति । सङ्कल्पात् एवमादिबहवो विकल्पाः जायन्ते, मनःसङ्कल्पाभावे   
किमपि नास्तीत्यर्थः ॥ १४ ॥  
  
प्। १२५) 			दक्षिणोत्तरायणगतिः  
  
कर्मणा वर्तते कर्मी तत्त्यागाछान्तिमाप्नुयात् ।  
अनये दक्षिणे प्राप्ते प्रपञ्चाभिमुखं गतः ॥ १५ ॥  
  
अहङ्काराभिमानेन जीवः स्याद्धि सदाशिवः ।  
स चाविवेकप्रकृतिसङ्गत्या तत्र मुह्यते ॥ १६ ॥  
  
नानायोनिशतं गत्वा शेतेऽसौ वासनावशात् ।  
विमोक्षात् सञ्चरत्येव मत्स्यः कूलद्वयं यथा ॥ १७ ॥  
  
ततः कालवशादेव ह्यात्मज्ञानविवेकतः ।  
उत्तराभिमुखो भूत्वा स्थानात् स्थानान्तरं क्रमात् ॥ १८ ॥  
  
मूर्ध्न्याधायात्मनः प्राणान् योगाभ्यासं स्थितश्चरन् ।  
  
	एवं सङ्कल्पसञ्जातनानाविधकर्मणा कर्मी जीवो   
मनःकल्पितसंसारपाशेन निरुछ्वासं बद्धः सन् वर्तते । यावत्   
स्वज्ञानेन स्वभावापत्तिः तावत् संसरति । यदायं स्वज्ञानेन   
स्वज्ञानतत्कार्यं त्यजति तदा स्वातिरिक्तविभ्रमशान्तिमाप्नुयात् । शिवस्य   
जीवत्वं जीवस्य शिवत्वं कथं भवतीत्याशङ्क्य अनात्मनि   
आत्माभिमानात् शिवस्य जीवत्वं तदभिमतित्यागात् जीवस्य शिवत्वं च   
स्यादित्याह- अयन इति ।   
ज्ञानगन्धविकलकामसङ्कल्पादिघटितेष्टापूर्तादिकर्मणा अयने   
दक्षिणे प्राप्ते ॥ १५-१७ ॥ कदा जीवः शिवो भवति? स्वभावाप्तौ   
किं साधनम् ? इत्यत आह- तत इति । ततो निष्कामबुद्ध्या   
अनुष्ठितसत्कर्मफलसमर्पणेश्वरप्रसादात् उत्तराभिमुखो भूत्वा   
तेऽर्चिषमभिसम्भवन्ति इत्यादिस्थानात् स्थानान्तरं प्राप्य   
शबलब्रह्मपदं क्रमात् प्राप्नोतीत्यर्थः ॥ १८ ॥ किं कुर्वन्   
उत्तराभिमुखो भवति इत्यत आह-  
  
प्। १२६) मूर्ध्नीति । सिद्धाद्यासनस्थो योगी स्वात्मनः प्राणान्   
सुषुम्नाद्वारेण मूर्ध्नि आधाय सदा एव योगाभ्यासं चरन्   
यथोक्तकाले मूर्धानं भित्त्वा देवयानेन पथा ब्रह्मलोकमेत्य न   
पुनरावर्तत इत्यर्थः ॥  
  
सद्योमुक्तिप्रापकं ज्ञानम्  
  
योगात् सञ्जायते ज्ञानं ज्ञानाद्योगः प्रवर्तते ॥ १९ ॥  
  
योगज्ञानपरो नित्यं स योगी न प्रणश्यति ।  
विकारस्थं शिवं पश्येद्विकारश्च शिवे न तु ॥ २० ॥  
  
योगप्रकाशकं योगैर्ध्यायेच्चानन्यभावनः ।  
  
	केवलकर्मानुष्ठानफलं चान्द्रपदं,   
कर्मज्ञानसमुच्चयानुष्ठानफलं तु ब्रह्मलोकावाप्तिः इत्युक्त्वा   
सद्यःकैवल्यप्रापकनिर्विशेषज्ञानं सोपायमाह- योगादिति ।   
स्वाश्रमाचारसकृतनित्यादिसाधनचतुष्टयवदनुष्ठितसर्ववेदान्त  
-श्रवणयोगात् निर्विशेषज्ञानं सञ्जायते ।   
यथोक्तमननाभिवर्धितज्ञानात् योगो निदिध्यासो ब्रह्मातिरिक्तं न   
किञ्चिदस्तीति सम्यग्ज्ञानं प्रवर्तते प्रादुर्भवति ॥ १९ ॥ नित्यमेवं   
योगज्ञानपरो योगी त्वाज्ञवत् स्वातिरिक्तास्तित्वधिया न कदापि प्रणश्यति   
सम्यग्ज्ञानसमकालं   
सर्वापह्नवसिद्धनिष्प्रतियोगिकब्रह्ममात्रभावापन्नो भवतीत्यर्थः ।   
सम्यग्ज्ञानोपायस्तु- सर्वं खल्विदं ब्रह्म इति श्रुत्यनुरोधेन   
स्वाज्ञदृष्टिप्रसक्तसर्वविकारस्थं शिवं पश्येत् । एवं सर्वं   
ब्रह्मेति बोधे सिद्धे सर्वविकारजातं शिवे न किञ्चिदस्तीति विज्ञानं   
जायते ॥ २० ॥ ततो विज्ञानयोगी सर्वविकारासम्भवसिद्धं ब्रह्म   
निष्प्रतियोगिकस्वमात्रम् इति अनन्यभावनः सम्यग्ज्ञानी भूत्वा   
परोदितश्रवणादियोगैः सञ्जातसम्यग्ज्ञानयोगप्रकाशकम् आत्मानं   
ब्रह्ममात्रं ध्यायेत् । एवं ध्यानात्मकसम्यग्ज्ञानसमकालं   
कृतकृत्यो भवतीत्यर्थः ॥  
  
प्। १२७) 			ज्ञानोपायभूतो योगः  
  
योगज्ञाने न विद्येते तस्य भावो न सिध्यति ॥ २१ ॥  
  
तस्मादभ्यासयोगेन मनः प्राणान् निरोधयेत् ।  
योगी निशितधारेण क्षुरेणैव निकृन्तयेत् ॥ २२ ॥  
  
शिखा प्राणमयी वृत्तिर्यमाद्यष्टाङ्गसाधनैः ।  
  
	यदि श्रवणाधिकारी न भवति तस्य स्वप्नेऽपि योगज्ञाने न   
विद्येते, सम्यग्ज्ञानभावोऽपि न सिध्यति ॥ २१ ॥ यस्मात् एवं तस्मात् ।   
एवम् अभ्यासयोगतः ब्रह्माप्तिप्रतिबन्धकाज्ञानं योगी निशितधारेण   
अभ्यासयोगक्षुरेणैव निकृन्तयेदिति ॥ २२ ॥ एवम् अभ्यासयोगः   
केनोपायेन जायते इत्यत आह- शिखेति ।   
वक्ष्यमाणयमाद्यष्टाङ्गयोगसाधनैः प्राणमयी वृत्तिः   
योगशिखा अभ्यासयोगफलप्रापिका सञ्जायत इत्यर्थः ॥  
  
कर्मज्ञानयोगौ  
  
ज्ञानयोगः कर्मयोग इति योगो द्विधा मतः ॥ २३ ॥  
  
क्रियायोगमथेदानीं शृणु ब्राह्मणसत्तम ।  
अव्याकुलस्य चित्तस्य बन्धनं विषये क्वचित् ॥ २४ ॥  
  
यत्संयोगो द्विजश्रेष्ठ स च द्वैविध्यमश्नुते ।  
कर्म कर्तव्यमित्येव विहितेष्वेव कर्मसु ॥ २५ ॥  
  
बन्धनं मनसो नित्यं कर्मयोगः स उच्यते ।  
यत्तु चित्तस्य सततमर्थे श्रेयसि बन्धनम् ॥ २६ ॥  
  
प्। १२८) ज्ञानयोगः स विज्ञेयः सर्वसिद्धिकरः शिवः ।  
यस्योक्तलक्षणे योगे द्विविधेऽप्यव्ययं मनः ॥ २७ ॥  
  
स याति परमं श्रेयो मोक्षलक्षणमञ्जसा ।  
  
	ज्ञानकर्मभेदेन योगद्वैविध्यं तदियत्तामाह- ज्ञानेति ॥   
२३ ॥ तत्र क्रियायोगम् इत्यादि । किं तत् ? अव्याकुलस्य इत्यादि ॥ २४ ॥   
क्रियायोगस्य कथं द्वैविध्यम् इत्यत्र कर्म कर्तव्यम् इत्यादि ।   
ईश्वराराधनधिया निष्कामकर्मानुष्ठानाभिनिवेश एव कर्मयोग   
इत्यर्थः ॥ २५ ॥ श्रेयोमार्गाभिनिवेश एव ज्ञानयोग इत्याह- यत्त्विति ॥   
२६ ॥ एवं उपायोपेयद्विविधयोगानुष्ठानतः श्रेयो भवतीत्याह-   
यस्येति ॥ २७ ॥  
  
निर्विशेषब्रह्मज्ञानोपायः अष्टाङ्गयोगः  
  
देहेन्द्रियेषु वैराग्यं यम इत्युच्यते बुधैः ॥ २८ ॥  
  
अनुरक्तिः परे तत्त्वे सततं नियमः स्मृतः ।  
सर्ववस्तुन्युदासीनभाव आसनमुत्तमम् ॥ २९ ॥  
  
जगत् सर्वमिदं मिथ्याप्रतीतिः प्राणसंयमः ।  
चित्तस्यान्तर्मुखीभावः प्रत्याहारस्तु सत्तम ॥ ३० ॥  
  
चित्तस्य निश्चलीभावो धारणा धारणं विदुः ।  
सोऽहं चिन्मात्रमेवेति चिन्तनं ध्यानमुच्यते ॥ ३१ ॥  
  
ध्यानस्य विस्मृतिः सम्यक् समाधिरभिधीयते ।  
  
	पूर्वोक्तनिर्विशेषब्रह्मज्ञानोपायतया   
सङ्क्षेपविस्तराभ्यामष्टाङ्गयोगम् उपदिशति- देहेति ॥ २८-३१ ॥  
  
प्। १२९) 			दशविधयमनियमाः  
  
अहिंसा सत्यमस्तेयं ब्रह्मचर्यं दयार्जवम् ॥ ३२ ॥  
  
क्षमा धृतिर्मिताहारः शौचं चेति यमा दश ।  
तपः सन्तुष्टिरास्तिक्यं दानमाराधनं हरेः ॥ ३३ ॥  
  
वेदान्तश्रवणं चैव ह्रीर्मतिश्च जपो व्रतम् ।  
  
इति ।  
  
	उत्तमाधिकारिणां ब्रह्मज्ञानसाधनतया अष्टाङ्गयोगो   
निरूपितः । तत्र यमो दशधा भिद्यते इत्याह- अहिंसेति ॥ ३२ ॥ तथा   
नियमोऽपीत्याह- तप इति ॥ ३३ ॥  
  
हठयोगरीत्याह आसनानि  
  
आसनानि तदङ्गानि स्वतिकादीनि वै द्विज ॥ ३४ ॥  
  
वर्ण्यते स्वस्तिकं पादतलयोरुभयोरपि ।  
पूर्वोत्तरे जानुनी द्वे कृत्वासनमुदीरितम् ॥ ३५ ॥  
  
सव्ये दक्षिणगुल्फं तु पृष्ठपार्श्वे नियोजयेत् ।  
दक्षिणेऽपि तथा सव्यं गोमुखं गोमुखं यथा ॥ ३६ ॥  
  
एकं चरणमन्यस्मिन्नूरावारोप्य निश्चलः ।  
आस्ते यदिदमेनोघ्नं वीरासनमुदीरितम् ॥ ३७ ॥  
  
गुदं नियम्य गुल्फाभ्यां व्युत्क्रमेण समाहितः ।  
योगासनं भवेदेतदिति योगविदो विदुः ॥ ३८ ॥  
  
प्। १३०) ऊर्वोरुपरि वै धत्ते यदा पादतले नुमे ।  
पद्मासनं भवेदेतत् सर्वव्याधिविषापहम् ॥ ३९ ॥  
  
पद्मासनं सुसंस्थाप्य तदङ्गुष्ठद्वयं पुनः ।  
व्युत्क्रमेणैव हस्ताभ्यां बद्धपद्मासनं भवेत् ॥ ४० ॥  
  
पद्मासनं सुसंस्थाप्य नानूर्वोरन्तरे करौ ।  
निवेश्य भूमावातिष्ठेद्व्योमस्थः कुक्कुटासनः ॥ ४१ ॥  
  
कुक्कुटासनबन्धस्थो दोर्भ्यां सम्बध्य कन्धरम् ।  
शेते कूर्मवदुत्तान एतदुत्तानकूर्मकम् ॥ ४२ ॥  
  
पादाङ्गुष्ठौ तु पाणिभ्यां गृहीत्वा श्रवणावधि ।  
धनुराकर्षकाकृष्टं धनुरासनमीरितम् ॥ ४३ ॥  
  
सीवनीं गुल्फदेशेभ्यो निपीड्य व्युत्क्रमेण तु ।  
प्रसार्य जानुनोर्हस्तावासनं सिंहरूपकम् ॥ ४४ ॥  
  
गुल्फौ च वृषणस्याधः सीविन्युभयपार्श्वयोः ।  
निवेश्य भूमौ हस्ताभ्यां बद्ध्वा भद्रासनं भवेत् ॥ ४५ ॥  
  
सीवनीपार्श्वमुभयं गुल्फाभ्यां व्युत्क्रमेण तु ।  
निपीड्यासनमेतच्च मुक्तासनमुदीरितम् ॥ ४६ ॥  
  
प्। १३१) अवष्टभ्य धरां सम्यक् तलाभ्यां हस्तयोर्द्वयोः ।  
कूर्परौ नाभिपार्श्वे तु स्थापयित्वा मयूरवत् ॥ ४७ ॥  
  
समुन्नतशिरःपादो मयूरासनमिष्यते ।  
वामोरुमूले दक्षाङ्घ्रिं जान्वोर्वेष्टितपाणिना ॥ ४८ ॥  
  
वामेन वामाङ्गुष्ठं तु गृहीतं मत्स्यपीठकम् ।  
योनि वामेन सम्पीड्य मेढ्रादुपरि दक्षिणम् ॥ ४९ ॥  
  
ऋजुकायः समासीनः सिद्धासनमुदीरितम् ।  
प्रसार्य भुवि पादौ तु दोर्भ्यामङ्गुष्ठमादरात् ॥ ५० ॥  
  
जानूपरि ललाटं तु पश्चिमं ताणमुच्यते ।  
येन केन प्रकारेण सुखं धार्यं च जायते ॥ ५१ ॥  
  
तत् सुखासनमित्युक्तमशक्तस्तत् समाचरेत् ।  
आसनं विजितं येन जितं तेन जगत्त्रयम् ॥ ५२ ॥  
  
	अथ मध्यमाधिकारिणां हठयोगरीत्या आसनाद्यङ्गानि   
उपदिशति- आसनानीति ॥ ३४ ॥ तत्र स्वस्तिकासनलक्षणमाह- वर्ण्यत   
इति ॥ ३५ ॥ गोमुखासनलक्षणमुच्यते- सव्य इति ॥ ३६ ॥   
वीरासनलक्षणमाचष्टे- एकमिति ॥ ३७ ॥ योगासनलक्षणं व्यनक्ति-  
baddhapadmāsanalakṣaṇaṃ viśadayati- padmāsanamiti | hastābhyāṃ   
baddhveti yat tat baddhapadmāsanaṃ bhavet || 40 || kukkuṭāsanaprakāraṃ   
vyaktīkaroti- padmeti || 41 || uttānakūrmalakṣaṇamāha- kukkuṭeti ||   
42 || anurāsanamāha-  
  
p. 132) pādeti || 43 || siṃhāsanaṃ darśayati- sīvinīmiti || 44 ||   
bhadrāsanalakṣaṇamāha- gulphāviti || 45 || muktāsanasvarūpamāha-   
sīvinīti || 46 || mayūrāsanaprakāramāha- avaṣṭabhyeti || 47 ||   
matsyāsanalakṣaṇamācaṣṭe- vāmeti || 48 || siddhāsanalakṣaṇamāha-  
अशक्तोपयोग्यासनमाह- येनेति ॥ ५१ ॥ आसनफलमाह- आसनमिति ॥   
५२ ॥  
  
नाडीशुद्धिपूर्वकप्राणायामविधिः  
  
यमैश्च नियमैश्चैव ह्यासनैश्च सुसंयतः ।  
नाडीशुद्धिं च कृत्वादौ प्राणायामं समाचरेत् ॥ ५३ ॥  
  
देहमानं स्वाङ्गुलिभिः षण्णवत्यङ्गुलायतम् ।  
प्राणः शरीरादधिको द्वादशाङ्गुलमानतः ॥ ५४ ॥  
  
देहस्थमनिलं देहसमुद्भूतेन वह्निना ।  
न्यूनं समं वा योगेन कुर्वन् ब्रह्मविदिष्यते ॥ ५५ ॥  
  
	यमाद्यङ्गत्रयविशिष्टयोगिनोनाडीशुद्धिपूर्वकं   
प्राणायामक्रममाह- यमैश्चेति । पूर्वोक्तैः ॥ ५३ ॥   
अभ्यासानुकूलदेहप्राणमानं तत्र प्राणाभ्यासफलं चाह-   
देहमानमिति ॥ ५४-५५ ॥  
  
अग्निमण्डलस्वरूपम्  
  
देहमध्ये शिखिस्थानं तप्तजाम्बूनदप्रभम् ।  
त्रिकोणं द्विपदामन्यच्चतुरश्रं चतुष्पदाम् ॥ ५६ ॥  
  
वृत्तं विहङ्गमानां तु षडश्रं सर्पजन्मनाम् ।  
अष्टाश्रं स्वेदजानां तु तस्मिन् दीपवदुज्ज्वलम् ॥ ५७ ॥  
  
प्। १३३) मूलाग्निमण्डलस्वरूपमाह- देहेति ॥ ५६ ॥   
तत्तज्जन्त्वग्निमण्डले तस्मिन् उज्ज्वलं वह्निं विद्धीत्यर्थः ॥ ५७ ॥  
  
नाभिस्थानम्  
  
कन्दस्थानं मनुष्याणां देहमध्यं नवाङ्गुलम् ।  
चतुरङ्गुलमुत्सेधं चतुरङ्गुलमायतम् ॥ ५८ ॥  
  
अण्डाकृति तिरश्चां च द्विजानां च चतुष्पदाम् ।  
तुन्दमध्यं तदिष्टं वै तन्मध्यं नाभिरिष्यते ॥ ५९ ॥  
  
	मनुष्यादि देहमध्यं विशदयति- कन्देति ॥ ५८-५९ ॥  
  
नाडीचक्रे जीवभ्रमणम्  
  
तत्र चक्रं द्वादशारं तेषु विष्ण्वादिमूर्तयः ।  
अहं तत्र स्थितश्चक्रं भ्रामयामि स्वमायया ॥ ६० ॥  
  
अरेषु भ्रमते जीवः क्रमेण द्विजसत्तम ।  
तन्तुपञ्जरमध्यस्था यथा भ्रमति लूतिका ॥ ६१ ॥  
  
प्राणाधिरूढश्चरति जीवस्तेन विना न हि ।  
  
	तत्रस्थनाडीचक्रं विष्ण्वादिभिरधिष्ठितं सत् वर्तते ।   
तत्राहमन्तर्याम्यात्मना स्थित्वा तच्चालयामीत्याह- तत्रेति । तत्र   
नाभिमध्ये नाडीचक्रम् ।   
  
ईश्वरः सर्वभूतानां हृद्देशेऽर्जुन तिष्ठति ।  
भ्रामयन् सर्वभूतानि यन्त्रारूढानि मायया ॥  
  
इति स्मृत्यनुरोधेन अहम् इत्यादि ॥ ६० ॥ को वा त्वया भ्राम्यते इत्यत आह-  
| lūtikā urṇanābhiḥ kīṭaviśeṣaḥ | tathā jīvaḥ calanametītyarthaḥ || 61 ||  
  
p. 134) 		kuṇḍalinīsthānaṃ tadvyāpāraśca  
  
tasyordhve kuṇḍalīsthānaṃ nābhestiryagathordhvataḥ || 62 ||  
  
aṣṭaprakṛtirūpā sā cāṣṭadhā kuṇḍalīkṛtā |  
yathāvadvāyusaṃcāraṃ jalānnādi ca nityaśaḥ || 63 ||  
  
paritaḥ kandapārśve tu nirudhyaiva sadā sthitā |  
mukhenaiva samāveṣṭya brahmarandhramukhaṃ tathā || 64 ||  
  
yogakālena marutā sāgninā bodhitā satī |  
sphuritā hṛdayākāśe nāgarūpā mahojjvalā || 65 ||  
  
tadūrdhvavilasitakuṇḍalinīsthānaṃ tadvyāpāraṃ cāha- tasyeti |   
nāḍīcakrasya tasya || 62 ||  
  
bhūmirāpo'nalo vāyuḥ khaṃ mano buddhireva ca |  
ahaṃkāra itīyaṃ me bhinnā prakṛtiraṣṭadhā ||  
  
iti smṛtyanurodhena aṣṭaprakṛtirūpā vāyusaṃcāraṃ   
prāṇāpānayoraikyamityarthaḥ | bhuktajalānnādi || 63 || kiṃ kurvatī sthitetyatra   
mukhenaiva ityādi || 64 || sā kadā ūrdhvaṃ prasaratītyatra yogakālena ityādi ||   
65 ||  
  
dehamadhyasthanāḍīkandasvarūpam  
  
apānāddvyaṅgulādūrdhvamadho meḍhrasya tāvatā |  
dehamadhyaṃ manuṣyāṇāṃ hṛnmadhyaṃ tu catuṣpadām || 66 ||  
  
p. 135) itareṣāṃ tundamadhyaṃ nānānāḍīsamāvṛtam |  
catuṣprakāradvyayute dehamadhye suṣumnayā || 67 ||  
  
kandamadhye sthitā nāḍī suṣumnā supratiṣṭhitā |  
padmasūtrapratīkāśā ṛjurūrdhvapravartinī || 68 ||  
  
brahmaṇo vivaraṃ yāvadvidyudābhāsanālakam |  
vaiṣṇavī brahmanāḍī ca nirvāṇaprāptipaddhatiḥ || 69 ||  
  
iḍā ca piṅgalā caiva tasyāḥ savyetare sthite |  
iḍā samutthitā kandādvāmanāsāpuṭāvadhiḥ || 70 ||  
  
piṅgalā cotthitā tasmāddakṣanāsāpuṭāvadhiḥ |  
gāndhārī hastijihvā ca dve cānye nāḍike sthite || 71 ||  
  
purataḥ pṛṣṭhatastasyā vāmetaradṛśau prati |  
pūṣāyaśasvinīnāḍyau tasmādeva samutthite || 72 ||  
  
savyetaraśrutyavadhi pāyumūlāvalambusā |  
adhogatā śubhā nāḍī meḍhrāntāvadhirāyatā || 73 ||  
  
pādāṅguṣṭhāvadhiḥ kandādadhoyātā ca kauśikī |  
daśaprakārabhūtāstāḥ kathitāḥ kandasaṃbhavāḥ || 74 ||  
  
p. 136)  tanmūlā bahavo nāḍyaḥ sthūlāḥ sūkṣmāśca nāḍikāḥ |  
dvāsaptatisahasrāṇi sthūlāḥ sūkṣmāśca nāḍayaḥ || 75 ||  
  
saṃkhyātuṃ naiva śakyante sthūlamūlāḥ pṛthagvidhāḥ |  
yathāśvatthadale sūkṣmāḥ sthūlāśca vitatāstathā || 76 ||  
  
	dehamadhyaṃ tadāśrayanāḍīkandasvarūpamāha- apānāditi ||   
66-67 || tatra keyaṃ pradhānanāḍī ? tadāśritya kati nāḍyo vartante   
? ityatrocyate- kandeti | vīṇādaṇḍamāśritya ṛjurūrdhvapravartinī   
|| 68 || kiyatparyantam ūrdhvaṃ pravṛttetyatra brahmarandhrāntamityāha-  
ब्रह्मरन्ध्रं तावत्, मूलाधारमारभ्य ब्रह्मरन्ध्रपर्यन्तं   
प्रवर्तते इत्यर्थः । तस्या नाम निर्दिशति- वैष्णवीति ।   
विष्ण्वधिष्ठितत्वात् । ब्रह्मनाडी ब्रह्मलोकप्रापकत्वात्,   
तदन्तर्गतकैवल्यनाडी । निर्वाणप्राप्तिपद्धतिः कैवल्यसृतित्वात् ॥ ६९ ॥   
तदाश्रयनाड्यः उच्यन्ते- इडा चेति ॥ ७०-७५ ॥ असङ्ख्येयत्वे   
दृष्टान्तमाह- यथेति ॥ ७६ ॥  
  
नाडीचराः वायवः  
  
प्राणापानौ समानश्च उदानो व्यान एव च ।  
नागः कूर्मश्च कृकरो देवदत्तो धनञ्जयः ॥ ७७ ॥  
  
चरन्ति दशनाडीषु दश प्राणादिवायवः ।  
प्राणादिपञ्चकं तेषु प्रधानं तत्र च द्वयम् ॥ ७८ ॥  
  
प्राण एवाथवा ज्येष्ठो जीवात्मानं बिभर्ति यः ।  
आस्यनासिकयोर्मध्यं हृदयं नाभिमण्डलम् ॥ ७९ ॥  
  
प्। १३७) पादाङ्गुष्ठमिति प्राणस्थानानि द्विजसत्तम ।  
अपानश्चरति ब्रह्मन् गुदमेढ्रोरुजानुषु ॥ ८० ॥  
  
समानः सर्वगात्रेषु सर्वव्यापी व्यवस्थितः ।  
उदानः सर्वसन्धिस्थः पादयोर्हस्तयोरपि ॥ ८१ ॥  
  
व्यानः श्रोत्रोरुकट्यां च गुल्फस्कन्धगलेषु च ।  
नागादिवायवः पञ्च त्वगस्थ्यादिषु संस्थिताः ॥ ८२ ॥  
  
तुन्दस्थं जलमन्नं च रसादि च समीकृतम् ।  
तुन्दमध्यगतः प्राणस्तानि कुर्यात् पृथक् पृथक् ॥ ८३ ॥  
  
इत्यादिचेष्टनं प्राणः करोति च पृथक् स्थितः ।  
अपानवायुर्मूत्रादेः करोति च विसर्जनम् ॥ ८४ ॥  
  
प्राणापानादिचेष्टादि व्यानवायुना ।  
उज्जीर्यते शरीरस्थमुदानेन नभस्वता ॥ ८५ ॥  
  
पोषणादि शरीरस्य समानः कुरुते सदा ।  
उद्गारादिक्रियो नागः कूर्मोऽक्ष्यादिनिमीलनः ॥ ८६ ॥  
  
कृकरः क्षपयोः कर्ता दत्तो निद्रादिकर्मकृत् ।  
मृतगात्रस्य शोभादि धनञ्जय उदाहृतः ॥ ८७ ॥  
  
	नाडीचरा वायवः कतिसङ्ख्याका इत्यत्र प्राणापानौ इत्यादि ॥ ७७ ॥   
तेषु कः प्रधान इत्यत आह- प्राणादीति ॥ ७८ ॥ तेषां स्थानानि   
निर्दिशति- आस्येति ॥ ७९-८२ ॥ प्राणादिव्यापारमाह- तुन्दस्थमिति   
॥ ८३-८६ ॥ क्षपयोः निमेषोन्मेषयोः ॥ ८७ ॥  
  
प्। १३८) 		नाडीज्ञानपुरःसरा नाडीशुद्धिः  
  
नाडीभेदं मरुद्भेदं मरुतां स्थानमेव च ।  
चेष्टाश्च विविधास्तेषां ज्ञात्वैवं द्विजसत्तम् ॥ ८८ ॥  
  
शुद्धौ यतेत नाडीनां पूर्वोक्तज्ञानसंयुतः ।  
  
	एवं नाडीभेदस्थानादिकं ज्ञात्वा तच्छुद्ध्यर्थं   
यतेतेत्याह- नाडीति ॥ ८८ ॥  
  
योगाभ्यासस्थलं तद्विधिश्च  
  
विविक्तदेशमास्थाय सर्वसम्बन्धवर्जितः ॥ ८९ ॥  
  
योगाङ्गद्रव्यसम्पूर्णं तत्र दारुमये शुभे ।  
आसने कल्पिते दर्भकुशकृष्णाजिनादिभिः ॥ ९० ॥  
  
तावदासनमुत्सेधे तावद्द्वयसमायते ।  
उपविश्यासनं सम्यक् स्वस्तिकादि यथारुचि ॥ ९१ ॥  
  
	योगस्थलं योगविधिं चाह- विविक्तेति ॥ ८९-९१ ॥  
  
चिन्मुद्रासहितकेवलकुम्भकम्  
  
बद्ध्वा प्रागासनं विप्र ऋजुकायः समाहितः ।  
नासाग्रन्यस्तनयनो दन्तैर्दन्तानसंस्पृशन् ॥ ९२ ॥  
  
रसनां तालुनि न्यस्य स्वस्थचित्तो निरामयः ।  
आकुञ्चितशिरः किञ्चिन्निबध्नन् योगमुद्रया ॥ ९३ ॥  
  
हस्तौ यथोक्तविधिना प्राणायामं समाचरेत् ।  
  
प्। १३९) प्राणायामलक्षणं वक्तुं भूमिकां रचयति-   
बद्ध्वेति । नासिकाबन्धनं बन्धत्रयं वा योगमुद्रेत्यर्थः ॥ ९२-  
kevalakumbhakaprāṇāyāmaṃ kuryādityarthaḥ ||  
  
sahitaprāṇāyāmaḥ  
  
recanaṃ pūraṇaṃ vāyoḥ śodhanaṃ recanaṃ tathā || 94 ||  
  
caturbhiḥ kleśanaṃ vāyoḥ prāṇāyāma udīryate |  
  
	sahitaprāṇāyāmalakṣaṇamāha- recanamiti || 94 ||   
prāṇāyāmārambhasamaye śarīragataduṣṭavāyurecanaṃ tataḥ pūraṇaṃ   
tataḥ kumbhakena vāyoḥ śodhanaṃ punaḥ niḥśeṣato recanam, evaṃ   
caturbhiḥ paryāyaiḥ vāyoḥ kleśanam upakramaprāṇāyāmaḥ udīryate |   
evaṃ prāṇāyāmatraye kṛte sati atha yathoktaprāṇāyāmayogyaṃ śarīraṃ   
bhavatītyarthaḥ ||  
  
nāḍīśodhakaprāṇāyāmaḥ  
  
hastena dakṣiṇenaiva pīḍayennāsikāpuṭam || 95 ||  
  
śanaiḥ śanairatha bahiḥ prakṣipet piṅgalānilam |  
iḍayā vāyumāpūrya brahman ṣoḍaśamātrayā || 96 ||  
  
pūritaṃ kumbhayet paścāccatuḥṣaṣṭyā tu mātrayā |  
dvātriṃśanmātrayā samyag recayet piṅgalānilam || 97 ||  
  
evaṃ punaḥ punaḥ kāryaṃ vyutkramānukrameṇa tu |  
saṃpūrṇakumbhavaddehaṃ kumbhayenmātariśvanā || 98 ||  
  
pūraṇānnāḍayaḥ sarvāḥ pūryante mātariśvanā |  
evaṃ kṛte sati brahmaṃścaranti daśa vāyavaḥ || 99 ||  
  
p. 140) hṛdayāmbhoruhaṃ cāpi vyākocaṃ bhavati sphuṭam |  
tatra paśyet parātmānaṃ vāsudevamakalmaṣam || 100 ||  
  
prātarmādhyaṃdine sāyamardharātre ca kumbhakān |  
śanairaśītiparyantaṃ caturvāraṃ samabhyaset || 101 ||  
  
ekāhamātraṃ kurvāṇaḥ sarvapāpaiḥ pramucyate |  
saṃvatsaratrayādūrdhvaṃ prāṇāyāmaparo naraḥ || 102 ||  
  
yogasiddho bhavedyogī vāyujidvijitendriyaḥ |  
alpāśī svalpanidraśca tejasvī balavān bhavet || 103 ||  
  
apamṛtyumapakramya dīrghamāyuravāpnuyāt |  
  
	nāḍīśodhanahetutayā abhyasanīyaprāṇāyāmakrama ucyate-   
hasteneti | anukramastu, iḍayā āpūrya kumbhitvā piṅgalayā recanam |   
vyutkramastu, piṅgalayā āpūrya kumbhitvā iḍayā recanam || 95-97   
|| evamaharahaḥ caturvāraṃ dinaikamātrāvṛddhipūrvakam   
aśītiprāṇāyāmamabhyaset ityāha- saṃpūrṇeti || 98-99 || vyākocaṃ   
vikāsam || 100-103 ||  
  
prāṇāyāmaphalam  
  
prasvedajananaṃ yasya prāṇāyāmeṣu so'dhamaḥ || 104 ||  
  
kampanaṃ vapuṣo yasya prāṇāyāmeṣu madhyamaḥ |  
utthānaṃ vapuṣo yasya sa uttama udāhṛtaḥ || 105 ||  
  
adhame vyādhipāpānāṃ nāśaḥ syānmadhyame punaḥ |  
pāparogamahāvyādhināśaḥ syāduttame punaḥ || 106 ||  
  
p. 141) alpamūtro'lpaviṣṭhaśca laghudeho mitāśanaḥ |  
paṭvindriyaḥ paṭumatiḥ kālatrayavidātmavān || 107 ||  
  
recakaṃ pūrakaṃ muktvā kumbhīkaraṇameva yaḥ |  
karoti triṣu kāleṣu naiva tasyāsti durlabham || 108 ||  
  
	prathamābhyāsakāle svedakampanotthānādisiddhiṃ tatphalaṃ cāha-  
वाञ्छितार्थसिद्धिः स्यादित्याह- रेचकमिति ॥ १०८ ॥  
  
प्राणधारणाद्रोगनाशः  
  
नाभिकन्दे च नासाग्रे पादाङ्गुष्ठे च यत्नवान् ।  
धारयेन्मनसा प्राणान् सन्ध्याकालेषु वा सदा ॥ १०९ ॥  
  
सर्वरोगैर्विनिर्मुक्तो जीवेद्योगी गतक्लमः ।  
कुक्षिरोगविनाशः स्यान्नाभिकन्देषु धारणात् ॥ ११० ॥  
  
नासाग्रधारणाद्दीर्घमायुः स्याद्देहलाघवः ।  
ब्राह्मे मुहूर्ते सम्प्राप्ते वायुमाकृष्य जिह्वया ॥ १११ ॥  
  
पिबतस्त्रिषु मासेषु वाक्सिद्धिर्महती भवेत् ।  
अभ्यस्यतुश्च षण्मासान्महारोगविनाशनम् ॥ ११२ ॥  
  
यत्र यत्र धृतो वायुरङ्गे रोगादिदूषिते ।  
धारणादेव मरुतस्तत्तदारोग्यमश्नुते ॥ ११३ ॥  
  
प्। १४२) यद्यदङ्गं रोगदूषितं भवति तत्तदङ्गवायुधारणात्   
तत्तद्रोगनिवृत्तिद्वारा आयुर्वृद्धिः स्यादित्याह- नाभीति ।   
केवलकुम्भकाभ्याससिद्धो योगी नाभिकन्दे इत्यादि ॥ १०९-११३ ॥  
  
षण्मुखीमुद्रया मनोजयः  
  
मनसो धारणादेव पवनो धारितो भवेत् ।  
मनसः स्थापने हेतुरुच्यते द्विजपुङ्गव ॥ ११४ ॥  
  
करणानि समाहृत्य विषयेभ्यः समाहितः ।  
अपानमूर्ध्वमाकृष्येदुदरोपरि धारयेत् ॥ ११५ ॥  
  
बध्नन् कराभ्यां श्रोत्रादिकरणानि यथातथम् ।  
युञ्जानस्य यथोक्तेन वर्त्मना स्ववशं मनः ॥ ११६ ॥  
  
मनोवशात् प्राणवायुः स्ववशे स्थाप्यते सदा ।  
  
	मनःप्राणयोरविनाभावात् मनोवशार्थं षण्मुखीमुद्रां   
दर्शयति- मनस इति ॥ ११४ ॥ किं तत् ? कारणानि इत्यादि ॥ ११५-११६   
॥ मनोवशतः प्राणोऽपि स्ववशो भवतीत्याह- मन इति ॥  
  
प्राणगतिः  
  
नासिकापुटयोः प्राणः पर्यायेण प्रवर्तते ॥ ११७ ॥  
  
तिस्रश्च नाडिकास्तासु स यावन्तश्चरत्ययम् ।  
शङ्खिनीविवरे याम्ये प्राणः प्राणभृतां सताम् ॥ ११८ ॥  
  
तावन्तं च पुनः कालं सौम्ये चरति सन्ततम् ।  
  
प्। १४३) प्राणगतिं विवृणोति- नासिकेति ॥ ११७ ॥   
मूलाधारमारभ्य भ्रूमध्यान्तमिडापिङ्गलादिभेदेन तिस्रश्च   
इत्यादि । इडादिभेदेन तिस्रो नाडिकाः सन्ति । तासु सुषुम्नायां प्राणगतिः   
प्राणभृतां मध्ये सतां योगिनामेव भवति । अयोगिनां तु सोऽयं   
प्राणः शङ्खवत् अन्तरावर्तत्रयविशिष्टेयं शङ्खिनी नासिका तस्या   
याम्ये विवरे  पिङ्गलेतिविश्रुतदक्षिणनासापुटे यावन्तं कालं चरति ॥   
११८ ॥ पुनः तावन्तं कालं सौम्ये वामनासापुटे चरति । एवं   
प्राणगतिः पिङ्गलेडयोः सन्ततं भवतीत्यर्थः ॥  
  
प्राणगतिज्ञानेन योगावाप्तिः  
  
इत्थं क्रमेण चरता वायुना वायुजिन्नरः ॥ ११९ ॥  
  
अहश्च रात्रिं पक्षं च मासं मत्वायनादिकम् ।  
अन्तर्मुखो विजानीयात् कालभेदं समाहितः ॥ १२० ॥  
  
अङ्गुष्ठादि स्वावयवास्फुरणादर्शनैरपि ।  
अरिष्टैर्जीवितस्यापि जानीयात् क्षयमात्मनः ॥ १२१ ॥  
  
ज्ञात्वा यतेत कैवल्यप्राप्तये योगवित्तमः ।  
पादाङ्गुष्ठे कराङ्गुष्ठे स्फुरणं यस्य नश्यति ॥ १२२ ॥  
  
तस्य संवत्सरादूर्ध्वं जीवितव्यक्षयो भवेत् ।  
मणिबन्धे तथा गुल्फे स्फुरणं यस्य नश्यति ॥ १२३ ॥  
  
षण्मासावधिरेतस्य जीवितस्य स्थितिर्भवेत् ।  
कूर्परास्फुरणं यस्य तस्य त्रैमासिकी स्थितिः ॥ १२४ ॥  
  
प्। १४४) कक्षे मेहनपार्श्वे च स्फुरणानुपलम्भने ।  
मासावधि जीवितं स्यात् तदर्धं सत्त्वदर्शने ॥ १२५ ॥  
  
आश्रिते जठरे द्वारे दिनानि दश जीवितम् ।  
ज्योतिः खद्योतवद्यस्य तस्य जीवितम् ॥ १२६ ॥  
  
जिह्वाग्रादर्शने त्रीणि दिनानि स्थितिरात्मनः ।  
ज्वालया दर्शने मृत्युर्द्विदिने भवति ध्रुवम् ॥ १२७ ॥  
  
एवमादीन्यरिष्टानि दृष्ट्वायुःक्षरकारणम् ।  
निःश्रेयसाय युञ्जीत जपध्यानपरायणः ॥ १२८ ॥  
  
मनसा परमात्मानं ध्यात्वा तद्रूपतामियात् ।  
  
	यद्येवं वायुगतिज्ञो योगी भवति तदा स्वरशास्त्रानुरोधेन   
स्वकालगतिं विदित्वा ज्ञटिति मानसं निःश्रेयसाय युञ्जन्   
अनात्मापह्नवसिद्धं परमात्मानं स्वमात्रमिति ज्ञात्वा   
तद्भावापन्नो भवेदित्याह- इत्थमिति ॥ ११९-१२० ॥   
कालभेदज्ञानोपायमाह- अङ्गुष्ठादीत्यादिना ॥ १२१ ॥ स्ववाक्यं   
स्वयमेव विवृणोति- पादाङ्गुष्ठ इति ॥ १२२-१२८ ॥  
  
मर्मस्थानेषु प्राणस्य प्रत्याहारः  
  
यद्यष्टादशभेदेषु मर्मस्थानेषु धारणम् ॥ १२९ ॥  
  
स्थानात् स्थानं समाकृष्य प्रत्याहारः स उच्यते ।  
पादाङ्गुष्ठं तथा गुल्फं जङ्घामध्यं तथैव च ॥ १३० ॥  
  
मध्यमूर्वोश्च मूलं च पायुर्हृदयमेव च ।  
मेहनं देहमध्यं च नाभिं च गलकूर्परम् ॥ १३१ ॥  
  
प्। १४५) तालुमूलं च मूलं च घ्राणस्याक्ष्णोश्च मण्डलम् ।  
भ्रूवोर्मध्यं ललाटं च मूलमूर्ध्वं च जानुनी ॥ १३२ ॥  
  
मूलं च करयोर्मूलं महान्त्येतानि वै द्विज ।  
  
	प्रत्याहारप्रकारमाह- यदीति ॥ १२९ ॥ कानि मर्मस्थानानीत्यत   
आह- पादाङ्गुष्ठमिति । पादाङ्गुष्ठाद्यष्टादशस्थानेषु   
आरोहावरोहणक्रमेण प्राणं प्रत्याहरेदित्यर्थः ॥ १३०-१३२ ॥  
  
धारणाप्रकारः  
  
पञ्चभूतमये देहे भूतेष्वेतेषु पञ्चसु ॥ १३३ ॥  
  
मनसो धारणं यत्तद्युक्तस्य च यमादिभिः ।  
धारणा सा च संसारसागरोत्तारकारणम् ॥ १३४ ॥  
  
	सङ्क्षेपविस्ताराभ्यां धारणाप्रकारमाह-   
प्रविभक्तपञ्चभूतेषु ॥ १३३-१३४ ॥  
  
देहावयवेषु पञ्चभूतधारणम्  
  
आजानुपादपर्यन्तं पृथिवीस्थानमिष्यते ।  
पीतला चतुरस्रा च वसुधा वज्रलाञ्छिता ॥ १३५ ॥  
  
स्मर्तव्या पञ्चघटिका तत्रारोप्य प्रभञ्जनम् ।  
अजानुकटिपर्यन्तमपां स्थानं प्रकीर्तितम् ॥ १३६ ॥  
  
अर्धचन्द्रसमाकारं श्वेतमर्जुनलाञ्छितम् ।  
स्मर्तव्यमम्भः श्वसनमारोप्य दशनाडिका ॥ १३७ ॥  
  
प्। १४६) आदेहमध्यकट्यन्तमग्निस्थानमुदाहृतम् ।  
तत्र सिन्दूरवर्णोऽग्निर्ज्वलनं दश पञ्च च ॥ १३८ ॥  
  
स्मर्तव्या घटिका प्राणं कृत्वा कुम्भे तथेरितम् ।  
नाभेरुपरि नासान्तं वायुस्थानं तु तत्र वै ॥ १३९ ॥  
  
वेदिकाकारवद्धूम्रो बलवान् भूतमारुतः ।  
स्मर्तव्यः कुम्भकेनैव प्राणमारोप्य मारुतम् ॥ १४० ॥  
  
घटिकाविंशतिस्तस्माद् घ्राणाद् ब्रह्मविलावधि ।  
व्योमस्थानं नभस्तत्र भिन्नाञ्जनसमप्रभम् ॥ १४१ ॥  
  
व्योम्नि मारुतमारोप्य कुम्भकेनैव यत्नवान् ।  
  
	स्वदेहावयवे पृथिव्यादिपञ्चभूतधारणं तत्फलं चाह-  
pañcabhūtabhautikajayaḥ | tatra mṛtyurapi na vidyate ityarthaḥ |   
ābādidhāraṇākramamāha- ājānviti || 136-141 ||  
  
pṛthivyādiṣu aniruddhādidhyānaṃ tatphalaṃ ca  
  
pṛthivyaṃśe tu dehasya caturbāhuṃ kirīṭinam || 142 ||  
  
aniruddhaṃ hariṃ yogī yateta bhavamuktaye |  
abaṃśe pūrayedyogī nārāyaṇamudagradhīḥ || 143 ||  
  
pradyumnamagnau vāyvaṃśe saṃkarṣaṇamataḥ param |  
vyomāṃśe paramātmānaṃ vāsudevaṃ sadā smaret || 144 ||  
  
acirādeva tatprāptiryuñjānasya na saṃśayaḥ |  
  
p. 147) evam ādau pañcabhūtadhāraṇāṃ kṛtvā atha   
pṛthivyādyaṃśeṣu aniruddhādīn dhyāyedityāha- pṛthivīti || 142-  
  
परमात्मध्यानं तत्फलं च  
  
बद्ध्वा योगासनं पूर्वं हृद्देशे हृदयाञ्जलिः ॥ १४५ ॥  
  
नासाग्रन्यस्तनयनो जिह्वां कृत्वा न तालुनि ।  
दन्तैर्दन्तानसंस्पृश्य ऊर्ध्वकायः समाहितः ॥ १४६ ॥  
  
संयमेच्चेन्द्रियग्राममात्मबुद्ध्या विशुद्धया ।  
चिन्तनं वासुदेवस्य परस्य परमात्मनः ॥ १४७ ॥  
  
स्वरूपव्याप्तरूपस्य ध्यानं कैवल्यसिद्धिदम् ।  
याममात्रं वासुदेवं चिन्तयेत् कुम्भकेन यः ॥ १४८ ॥  
  
सप्तजन्मार्जितं पापं तस्य नश्यति योगिनः ।  
  
	परमात्मध्यानोपायं तत्फलं चाह- बद्ध्वेति ॥ १४५-१४७   
॥ एवं ध्यानावान्तरफलमाह- याममात्रमिति ॥ १४८ ॥ पापं   
तदुपलक्षितागाम्यादिकर्मत्रयम् ॥  
  
तुरीयातीतं वासुदेवचैतन्यम्  
  
नाभिकन्दात् समारभ्य यावद्धृदयगोचरम् ॥ १४९ ॥  
  
जाग्रद्वृत्तिं विजानीयात् कण्ठस्थं स्वप्नवर्तनम् ।  
सुषुप्तं तालुमध्यस्थं तुर्यं भ्रूमध्यसंस्थितम् ॥ १५० ॥  
  
प्। १४८) तुर्यातीतं परं ब्रह्म ब्रह्मरन्ध्रे तु लक्षयेत् ।  
जाग्रद्वृत्तिं समारभ्य यावद्ब्रह्मबिलान्तरम् ॥ १५१ ॥  
  
तत्रात्मायं तुरीयः स्यात् तुर्यान्ते विष्णुरुच्यते ।  
  
	वासुदेवापेक्षया तुर्यातीतं भिन्नम् इत्याशङ्क्य   
तुर्यातीतभूमिकाप्रदर्शनपूर्वकं वासुदेवचैतन्यमेव   
तुर्यातीतमित्याह- नाभीति ॥ १४९ ॥ ब्रह्मरन्ध्राद्यसम्भवप्रबोधतः   
तुर्यातीतमेव विष्णुतत्त्वं नेतरदित्यर्थः ॥ १५०-१५१ ॥  
  
सगुणध्यानम्  
  
ध्यानेनैव समायुक्तो व्योम्नि चात्यन्तनिर्मले ॥ १५२ ॥  
  
सूर्यकोटिद्युतिधरं नित्योदितमधोक्षजम् ।  
हृदयाम्बुरुहासीनं ध्यायेद्वा विश्वरूपिणम् ॥ १५३ ॥  
  
अनेकाकारखचितमनेकवदनान्वितम् ।  
अनेकभुजसंयुक्तमनेकायुधमण्डितम् ॥ १५४ ॥  
  
नानावर्णधरं देवं शान्तमुग्रमुदायुधम् ।  
अनेकनयनाकीर्णं सूर्यकोटिसमप्रभम् ॥ १५५ ॥  
  
ध्यायतो योगिनः सर्वमनोवृत्तिर्विनश्यति ।  
  
	सगुणनिर्गुणध्यानप्रकारमाह- ध्यानेनेति ॥ १५२ ॥ ध्यायेत्   
यद्वा विराजं विश्वरूपिणम् ॥ १५३ ॥ अनेकाकारखचितं   
स्थिरचरात्मकमित्यर्थः ॥ १५४-१५५ ॥ वैराजपदध्यानफलमाह-  
paryavasannatvāt mano manastvaṃ vihāya vairājapadameva bhavatītyarthaḥ ||  
  
p. 149) 				nirguṇadhyānam  
  
hṛtpuṇḍarīkamadhyasthaṃ caitanyajyotiravyayam || 156 ||  
  
kadambagolakākāraṃ turyātītaṃ parātparam |  
anantamānandamayaṃ cinmayaṃ bhāskaraṃ vibhum || 157 ||  
  
nivātadīpasadṛśamakṛtrimamaṇiprabham |  
dhyāyato yoginastasya muktiḥ karatale sthitā || 158 ||  
  
	nirguṇadhyānamāha- hṛditi | hṛtpuṇḍarīkamadhye   
pratyagrūpeṇa tiṣṭhatīti hṛtpuṇḍarīkamadhyastham | hṛtsaṃbandhāt   
jaḍatvaprasaktau caitanyajyotiḥ | tasya vāśrayanāśāt vyayaprasaktau   
avyayam || 156 || kadambagolakavat ākāro yasya sahasrārasya tat   
kadambagolakākāram | turīyaṃ mūrdhni saṃsthitam iti śrutyanurodhena tatra   
upalabhyamānaturīyasya tadākṛtītvaṃ yujyata evetyarthaḥ |   
tadupādhyabhāve tadeva turīyātītaṃ parāt turīyādapi param, anantaṃ   
paricchedatrayābhāvāt, deśataḥ kālato vastutaḥ paricchedarahitaṃ   
brahma iti śruteḥ | ānandamayaṃ, paramānandasvarūpatvāt |   
cinmayaṃ, cinmātratvāt | khadyotādisūryāntabhāsāmapi   
bhāsakākāratvāt bhāskaram | vidvaddṛṣṭyā brahmamātraṃ bhavatīti   
vibhum || 157 || nivātadīpasadṛśam, ākāśavadacalatvāt |   
akṛtrimakaustubhādimaṇiprabhaṃ prakāśamātramityarthaḥ | ya   
evaṃviśeṣaṇaviśiṣṭaṃ brahma svamātradhiyā dhyāyati tasya eva evaṃ   
dhyāyato yogino muktiḥ videhamuktiḥ kare sthitā,   
tadbhāvāpannatvādityarthaḥ || 158 ||  
  
saviśeṣajñānasyāpi muktihetutvam  
  
viśvarūpasya devasya rūpaṃ yatkiṃcideva hi |  
sthavīyaḥ sūkṣmamanyadvā paśyan hṛdayapaṅkaje || 159 ||  
  
p. 150) dhyāyato yogino yastu sākṣādeva prākāśate |  
aṇimādiphalaṃ caiva sukhenaivopajāyate || 160 ||  
  
jīvātmanaḥ parasyāpi yadyevamubhayorapi |  
ahameva paraṃ brahma brahmāhamiti saṃsthitiḥ || 161 ||  
  
samādhiḥ sa tu vijñeyaḥ sarvavṛttivivarjitaḥ |  
brahma saṃpadyate yogī na bhūyaḥ saṃsṛtiṃ brajet || 162 ||  
  
evaṃ viśodhya tattvāni yogī niḥspṛhacetasā |  
yathā nirindhano vahniḥ svayameva praśāmyati || 163 ||  
  
grāhyābhāve manaḥprāṇo niścayajñānasaṃyutaḥ |  
śuddhatattve pare līno jīvaḥ saindhavapiṇḍavat || 164 ||  
  
mohajālakasaṃghātaṃ viśvaṃ paśyati svapnavat |  
suṣuptivadyaścarati svabhāvapariniścalaḥ || 165 ||  
  
nirvāṇapadamāśritya yogī kaivalyamaśnute ||  
  
ityupaniṣat ||  
  
	nirviśeṣajñānina eva muktiḥ na hi saviśeṣajñāninaḥ ityāśaṅkya   
saviśeṣajñānasya nirviśeṣajñānahetutayā tasyāpi muktihetutvaṃ   
siddhimityāha- viśvarūpaśyeti || 159 || aṇimādiphalaṃ   
sakāmasyetyarthaḥ | yadi niṣkāmaḥ tadā tasya   
pratyagabhinnabrahmanirvikalpakasamādhiḥ syāditi || 160 ||   
samādhilakṣaṇamapyāha- jīveti | abrahmatvānātmatvaprasaktau   
tannirasanāya tayoḥ ekatvaprabodhāya ca vyatihāreṇa ahameva paraṃ brahma   
brahmāhamiti pratyagabhinnabrahmarūpeṇa  
  
p. 151) avasthānāsaṃprajñātanirvikalpakasamādhiḥ | evaṃ   
nirvikalpakasamādhibalāt   
parāksāpekṣapratyagabhinnabrahmagataviśeṣāsaṃbhavaprabodhasiddhaṃ   
brahma saṃpadyate || 161-162 || kena brahma saṃpadyate ityatra-   
evamiti | svātiriktaspṛhāviralacetasā brahma saṃpadyate ityarthaḥ | mana-  
विष्प्रतियोगिकब्रह्ममात्रप्रबोधसमकालम् आभासतो वापि   
करणग्रामोऽस्तीति यदि भ्रान्तिः तदा तच्छान्तिः भवेदिति   
सदृष्टान्तमाह- यथेति । प्रशाम्यते शाम्यति ॥ १६३ ॥ कुतः ?   
स्वातिरेकेण ग्राह्याभावे प्राणोपाधिकः शुद्धसत्वे परे लीनो जीवः   
सलिलसैन्धवपिण्डवत् जीवभावं विहाय ब्रह्मीभूतो भवतीत्यर्थः ॥   
१६४ ॥ यदि स्वातिरिक्तविश्वस्फूर्तिः स्यात् तदा तत्स्फूर्तौ मोह इत्यादि ।   
तदस्फूर्तौ सुषुप्तिवद्यश्चरति सः स्वभावपरिनिश्चलः ॥ १६५ ॥   
स्वातिरिक्तविश्वस्फूर्त्यपह्नवसिद्धनिष्प्रतियोगिकब्रह्ममात्रतया   
अवस्थानं यत् तत् निर्वाणपदम् । एवं ब्रह्ममात्रज्ञानयोगी   
ज्ञानसमकालं कैवल्यरूपेण अवशिष्यते इत्यर्थः । इत्युपनिषच्छब्दः   
त्रिशिखिब्राह्मणोपनिषत्समाप्त्यर्थः ॥  
  
श्रीवासुदेवेन्द्रशिष्योपनिषद्ब्रह्मयोगिना ।  
प्रकृतोपनिषद्व्याख्या लिखिता स्फुटतो लघु ॥  
प्रकृतोपनिषद्व्याख्या षष्ट्युत्तरशतत्रयम् ॥  
  
इति श्रीमदीशाद्यष्टोत्तरशतोपनिषच्छास्त्रविवरणे   
चतुश्चत्वारिंशत्सङ्ख्यापूरकं त्रिशिखिब्राह्मणोपनिषद्विवरणं   
सम्पूर्णम्  
  
  
  
  
  
मुक्तबोद्ह इन्दोलोगिचल् रेसेअर्च्ह् इन्स्तितुते©२०११ मुक्तबोध इन्दोलोगिचल् रेसेअर्छ् इन्स्तितुते  अल्ल् रिघ्त्स् रेसेर्वेद्।ए-तेxत्स् मय् बे विएwएद् ओन्ल्य् ओन्लिने ओर् दोwन्लोअदेद् ड़ोर् प्रिवते स्तुद्य्।ए-तेxत्स् मय् नोत्, उन्देर् अन्य् चिर्चुम्स्तन्चेस्, बे चोपिएद्, रेपुब्लिस्हेद्,रेप्रोदुचेद्, दिस्त्रिबुतेद् ओर् सोल्द्, एइथेर् इन् ओरिगिनल् ओर् अल्तेरेद् ड़ोर्म्, wइथोउत्थे एxप्रेस्स् पेर्मिस्सिओन् ओड़् मुक्तबोध इन्दोलोगिचल् रेसेअर्छ् इन्स्तितुते इन् wरितिन्ग्।दत-एन्तेरेद् ब्य् थे स्तड़्ड़् ओड़् मुक्तबोध उन्देर् थे दिरेच्तिओन् ओड़् मर्क् स्। ग्। द्य्च्ज़्कोwस्कि।          