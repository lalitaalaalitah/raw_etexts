---
Alternate name:
- śrī upaniṣad brahmayogin
Catalog number: M00302
Commentator:
- brahmayogin
Editor:
- śāstrī mahādeva
Main title: yoga upaniṣads with the commentary of śrī upaniṣad brahmayogin
Publication city:
- Madras
Publication country: India
Publication year:
- '1920'
Publisher:
- Adyar library and research centre
Secondary title:
- yogatattva  upaniṣat
Subjects:
- tantric / āgamic literature
- yoga
- upaniṣad
- yogopaniṣad
- yogopaniṣad
Uniform title: yogatattvopaniṣat
title: योगतत्त्वोपनिषत्
title_iast: yogatattvopaniṣat

---
  
  
  
  
योगतत्त्वोपनिषत्  
  
सह नाववतु- इति शान्तिः  
  
अष्टाङ्गयोगजिज्ञासा  
  
योगतत्त्वं प्रवक्ष्यामि योगिनां हितकाम्यया ।  
यच्छ्रुत्वा च पठित्वा च सर्वपापैः प्रमुच्यते ॥ १ ॥  
  
विष्णुर्नाम महायोगी महाभूतो महातपाः ।  
तत्त्वमार्गे यथा दीपो दृश्यते पुरुषोत्तमः ॥ २ ॥  
  
तमाराध्य जगन्नाथं प्रणिपत्य पितामहः ।  
पप्रच्छ योगतत्त्वं मे ब्रूहि चाष्टाङ्गसंयुतम् ॥ ३ ॥  
  
विवरणम्  
  
योगैश्वर्यं च कैवल्यं जायते यत्प्रसादतः ।  
तद्वैष्णवं योगतत्त्वं रामचन्द्रपदं भजे ॥  
  
	इह खलु कृष्णयजुर्वेदप्रविभक्तेयं योगतत्त्वोपनिषत्   
मन्त्रलयराजयोगविशिष्टारम्भघटपरिचयनिष्पत्तिचैत्यावस्थोपेतय-  
brahmamātraparyavasannā virājate | asyāḥ upaniṣadaḥ saṃkṣepato   
vivaraṇamārabhyate | sṛṣṭisthitikartṛbrahmaviṣṇvākhyāyikā tu   
vidyāstutyarthā | ādau tāvat   
vakṣyamāṇayogatattvopaniṣacchravaṇapaṭhanaphalaṃ  
  
p. 364) prakaṭayati- yogatattvamiti | pratyakparayoḥ yogaḥ tattvaṃ   
pratyakparavibhāgaikyāsahaṃ niṣpratiyogikabrahmamātraṃ yasyāmupaniṣadi   
pratipādyate seyaṃ yogatattvopaniṣat | kevalaṃ tacchravaṇapaṭhanataḥ   
sarvapāpanivṛttirbhavatītyarthaḥ || 1 || etadvidyācāryasvarūpaṃ   
viśadayati- viṣṇuriti | tattvajñānayogamārge yogibhiḥ yathā dīpaḥ   
tathā puruṣottamo viṣṇuḥ dṛśyate sākṣātkriyata ityarthaḥ || 2 || taṃ   
brahmā pṛcchatītyāha- tamiti || 3 ||  
  
yogatattvasya durlabhatvam  
  
tamuvāca hṛṣīkeśo vakṣyāmi śṛṇu tattvataḥ |  
sarve jīvāḥ sukhairduḥkhairmāyājālena veṣṭitāḥ || 4 ||  
  
teṣāṃ muktikaraṃ mārgaṃ māyājālanikṛntanam |  
janmamṛtyujarāvyādhināśanaṃ muktitārakam || 5 ||  
  
nānāmārgaistu duṣprāpaṃ kaivalyaṃ paramaṃ padam |  
patitāḥ śāstrajāleṣu prajñayā tena mohitāḥ || 6 ||  
  
anirvācyapadaṃ vaktuṃ na śakyaṃ taiḥ surairapi |  
svātmaprakāśarūpaṃ tat kiṃ śāstreṇa prakāśyate || 7 ||  
  
	evaṃ pṛṣṭo bhagavān praśnottaramāha- tamiti |   
svavaktavyarahasyārthasya nānāmārgālaṃkāranānāśāstratatpravartakairapi   
duṣprāpatāmāha- sarva iti | māyājālena veṣṭitāḥ māyātatkāryapaṭaiḥ   
āvṛtāḥ ityarthaḥ || 4-5 || kaivalyamārgasya jñānetarasādhanena   
duṣprāpatve nānyaḥ panthā ayanāya vidyate iti śruteḥ | śāstrajālamohitaiḥ   
yanmayocyamānaṃ tadvaktuṃ na śakyamityāha- patitā iti | tena   
svājñānena ca mohitāḥ || 6 || sūryādighaṭāntāḥ yena prakāśyante  
  
p. 365) yena vedaśāstrāṇyarthavanti tat kadāpi śāstraprakāśyaṃ na   
bhavati, brahmaṇaḥ svaprakāśamātratvena   
vyāviddhapadavākyārthatvāt || 7 ||  
  
parasyaiva jīvatvam  
  
niṣkalaṃ nirmalaṃ śāntaṃ sarvātītaṃ nirāmayam |  
tadeva jīvarūpeṇa puṇyapāpaphalairvṛtam || 8 ||  
  
paramātmapadaṃ nityaṃ tat kathaṃ jīvatāṃ gatam |  
sarvabhāvapadātītaṃ jñānarūpaṃ nirañjanam || 9 ||  
  
vārivat sphuritaṃ tasmiṃstatrāhaṃkṛtirutthitā |  
pañcātmakamabhūt piṇḍaṃ dhātubaddhaṃ guṇātmakam || 10 ||  
  
sukhaduḥkhaiḥ samāyuktaṃ jīvabhāvanayā kuru |  
tena jīvābhidhā proktā viśuddhe paramātmani || 11 ||  
  
	jīvaḥ parasmāt bhidyata ityāśaṅkya yannirviśeṣaṃ tadeva jīvatāṃ   
gacchatīva bhātītyāha- niṣkalamiti || 8 || tat kathaṃ jīvatāmarhati   
ityākṣipati- paramātmeti | praśnottaramāha- sarveti | vastuto brahma   
sarvabhāvapadātītam | svātiriktabhāvaḥ śaśaviṣāṇavat nāstyeva | yadi   
svājñadṛṣṭyā syāttadā svajñadṛṣṭyā sarvabhāvapadātītaṃ   
jñānarūpaṃ jñaptimātratvāt, nirañjanaṃ sarvatrāsaṅgamityarthaḥ ||   
9 || yat svamātram avaśiṣṭaṃ tatra svājñaḥ svātiriktam adhyasthatītyāha-  
मन्दवातेरितवारिवत् स्फुरितं तत्र गुणासाम्यात्मिका मूलप्रकृतिवाच्या   
अहङ्कृतिरुत्थिता । ततः पञ्चतन्मात्राणि, ततः   
पञ्चीकृतपञ्चमहाभूतानि, ततः सप्तधातुबद्धं   
त्रिगुणात्मकं पञ्चात्मकं पिण्डमभूत् ॥ १० ॥ तत्र   
सुखदुःखसमायुक्तं यच्चैतन्यं तत्  
  
प्। ३६६) जीवभावनया कुरु । सर्वभावातीतविशुद्धे परमात्मनि तेन   
प्राकृतगुणयोगेन निर्विशेषब्रह्मण एव जीवाभिधा प्रोक्ता ॥ ११ ॥  
  
प्राकृतगुणवियुक्तस्य जीवस्य परमात्मत्वम्  
  
कामक्रोधभयं चापि मोहलोभमदो रजः ।  
जन्म मृत्युश्च कार्पण्यं शोकस्तन्द्रा क्षुधा तृषा ॥ १२ ॥  
  
तृष्णा लज्जा भयं दुःखं विषादो हर्ष एव च ।  
एभिर्दोषैर्विनिर्मुक्तः स जीवः केवलो मतः ॥ १३ ॥  
  
	यदा प्राकृतगुणवियुक्तो भवति तदा जीव एव केवलपरमात्मा   
भवतीत्याह- कामेति । अत्र वचनलिङ्गव्यत्ययः छान्दसः ॥ १२-  
  
jñānayogayoḥ yugapadabhyāsaḥ  
  
tasmāddoṣavināśārthamupāyaṃ kathayāmi te |  
yogahīnaṃ kathaṃ jñānaṃ mokṣadaṃ bhavati dhruvam || 14 ||  
  
yogo'pi jñānahīnastu na kṣamo mokṣakarmaṇi |  
tasmājjñānaṃ ca yogaṃ ca mumukṣurdṛḍhamabhyaset || 15 ||  
  
	yasmādevaṃ tasmāt | kevalanirviśeṣajñānasya mokṣadatve'pi   
saviśeṣajñānasya tadabhāvāt yogākāṅkṣā bhavediti jñānayogau   
yugapadabhyasedityāha- yogahīnamiti || 14 || yasmādevaṃ tasmāt || 15 ||  
  
jñānasvarūpam  
  
ajñānādeva saṃsāro jñānādeva vimucyate |  
jñānasvarūpamevādau jñānaṃ jñeyaikasādhanam || 16 ||  
  
p. 367) jñātaṃ yena nijaṃ rūpaṃ kaivalyaṃ paramaṃ padam |  
niṣkalaṃ nirmalaṃ sākṣāt saccidānandarūpakam || 17 ||  
  
utpattisthitisaṃhārasphūrtijñānavivarjitam |  
etajjñānamiti proktamatha yogaṃ bravīmi te || 18 ||  
  
	bandhamokṣahetū svājñānasvajñāne ityāha- ajñānāditi | tatra   
jñānaṃ kīdṛśam ityāha- jñāneti || 16-17 || svātirekeṇa   
idamutpannaṃ sthitaṃ upasaṃhṛtaṃ iti yā sphūrtiḥ tajjñānavivarjitaṃ   
tadeva nirviśeṣajñānamiti proktam | nahi tat svaphalāptau   
yogādisādhanamapekṣate | yadyaparabrahmagocaraṃ saviśeṣajñānaṃ   
svagataviśeṣatāśāntaye tadeva yogamapekṣate | yat saviśeṣajñānena   
samuccicīṣitaṃ tat bravīmītyāha- atheti | atha   
saviśeṣajñānotpattyanantaraṃ tannirviśeṣatāhetuyogaṃ śṛṇvityarthaḥ ||   
18 ||  
  
mantrayogādiḥ caturvidho yogaḥ  
  
yogo hi bahudhā brahman bhidyate vyavahārataḥ |  
mantrayogo layaścaiva haṭho'sau rājayogakaḥ || 19 ||  
  
	so'yaṃ yogaḥ kīdṛśa ityākāṅkṣāyāṃ pāramārthikayoga eko'pi   
sādhanavaicitryāt bahudhā bhidyate ityāha- yogo hīti | tat kathamityatra   
mantreti | iti pradhānayogāḥ catvāraḥ || 19 ||  
  
ārambhādayo yogāvasthāḥ  
  
ārambhaśca ghaṭaścaiva tathā paricayaḥ smṛtaḥ |  
niṣpattiścetyavasthā ca sarvatra parikīrtitā || 20 ||  
  
	aṅgayogāstu- ārambhaśceti || 20 ||  
  
p. 368) 			mantrayogalakṣaṇam  
  
eteṣāṃ lakṣaṇaṃ brahman vakṣye śṛṇu samāsataḥ |  
mātṛkādiyutaṃ mantraṃ dvādaśābdaṃ tu yo japet || 21 ||  
  
krameṇa labhate jñānamaṇimādiguṇānvitam |  
alpabuddhirimaṃ yogaṃ sevate sādhakādhamaḥ || 22 ||  
  
	iti sūtravākyāni, eteṣām | tatrādau mandānukampayā   
mantrayogamāha- mātṛketi || 21-22 ||  
  
layayogalakṣaṇam  
  
layayogaścittalayaḥ koṭiśaḥ parikīrtitaḥ |  
gacchaṃstiṣṭhan svapan bhuñjan dhyāyenniṣkalamīśvaram || 23 ||  
  
sa eva layayogaḥ syādghaṭhayogamataḥ śṛṇu |  
  
	layayogaprakāramāha- layeti | tatrāyaṃ sārataro gacchanniti || 23 ||  
  
haṭhayogāṅgāni  
  
yamaśca niyamaścaiva hyāsanaṃ prāṇasaṃyamaḥ || 24 ||  
  
pratyāhāro dhāraṇā ca dhyānaṃ bhrūmadhyame harim |  
samādhiḥ samatāvasthā sāṣṭāṅgo yoga ucyate || 25 ||  
  
mahāmudrā mahābandho mahāvedhaśca khecarī |  
jālaṃdharoḍḍiyāṇaśca mūlabandhastathaiva ca || 26 ||  
  
p. 269) dīrghapraṇavasaṃdhānaṃ siddhāntaśravaṇaṃ tathā |  
vajrolī cāmarolī ca sahajolī tridhā matā || 27 ||  
  
	aṣṭāṅgaviśiṣṭahaṭhayogamāha- haṭheti || 24-25 || punaḥ   
dvādaśāṅgayogamācaṣṭe- mahāmudreti || 26-27 ||  
  
yamaniyamāsaneṣu pradhānāṅgāni  
  
eteṣāṃ lakṣaṇaṃ brahman pratyekaṃ śṛṇu tattvataḥ |  
laghvāhāro yameṣveko mukhyo bhavati netaraḥ || 28 ||  
  
ahiṃsā niyameṣvekā mukhyā vai caturānana |  
siddhaṃ padmaṃ tathā siṃhaṃ bhadraṃ ceti catuṣṭayam || 29 ||  
  
	āhatya ayaṃ yogo viṃśatyaṅgaviśiṣṭaḥ | eteṣāmaṅgānāṃ   
pṛthaglakṣaṇamāha- eteṣāmiti | daśayameṣu   
pradhānasādhanamāha- laghviti || 28 || tathā daśaniyameṣu   
mukhyasādhanamāha ahiṃseti | āsanāni anantāni | teṣu aśītyāsanāni   
mukhyāni | teṣvapi siddhādyāsanacatuṣṭayaṃ mukhyam ityāha-   
siddhamiti || 29 ||  
  
yogābhyāsavighnatyāgaḥ  
  
prathamābhyāsakāle tu vighnāḥ syuścaturānana |  
ālasyaṃ katthanaṃ dhūrtagoṣṭhī mantrādisādhanam || 30 ||  
  
dhātustrīlaulyakādīni mṛgatṛṣṇāmayāni vai |  
jñātvā sudhīstyajet sarvān vighnān puṇyaprabhāvataḥ || 31 ||  
  
	yogābhyāsakālaprādurbhūtavighnajālaṃ tyajedityāha- prathameti   
|| 30-31 ||  
  
p. 370) 		prāṇāyāmocitamaṭhāsanayoḥ svarūpam  
  
prāṇāyāmaṃ tataḥ kuryāt padmāsanagataḥ svayam |  
suśobhanaṃ maṭhaṃ kuryāt sūkṣmadvāraṃ tu nirvraṇam || 32 ||  
  
suṣṭhu liptaṃ gomayena sudhayā vā prayatnataḥ |  
matkuṇairmaśakairlūkairvarjitaṃ ca prayatnataḥ || 33 ||  
  
dine dine ca saṃmṛṣṭaṃ saṃmārjanyā viśeṣataḥ |  
vāsitaṃ ca sugandhena dhūpitaṃ guggulādibhiḥ || 34 ||  
  
nātyuchritaṃ nātinīcaṃ celājinakuśottaram |  
tatropaviśya medhāvī padmāsanasamanvitaḥ || 35 ||  
  
	tataḥ kimityata āha- prāṇāyāmamiti |   
prāṇāyāmocitamaṭhalakṣaṇamāha- suśobhanamiti || 32-34 ||   
yogino lakṣaṇamāha- tatreti || 35 ||  
  
prāṇāyāmārambhaprakāraḥ  
  
ṛjukāyaḥ prāñjaliśca praṇamediṣṭadevatām |  
tato dakṣiṇahastasya aṅguṣṭhenaiva piṅgalām || 36 ||  
  
nirudhya pūrayedvāyumiḍayā tu śanaiḥ śanaiḥ |  
yathāśaktyavirodhena tataḥ kuryācca kumbhakam || 37 ||  
  
punastyajet piṅgalayā śanaireva na vegataḥ |  
punaḥ piṅgalayāpūrya pūrayedudaraṃ śanaiḥ || 38 ||  
  
p. 371) dhārayitvā yathāśakti recayediḍayā śanaiḥ |  
yayā tyajet tayāpūrya dhārayedavirodhataḥ || 39 ||  
  
	yogārambhasamaye praṇamet | tataḥ kimityatra   
prāṇāyāmānuṣṭhānakramamāha- tata iti || 36-39 ||  
  
mātrāniyamapūrvakaḥ prāṇāyāmaḥ  
  
jānu pradakṣiṇīkṛtya na drutaṃ na vilambitam |  
aṅgulisphoṭanaṃ kuryāt sā mātrā parigīyate || 40 ||  
  
iḍayā vāyumāpūrya śanaiḥ ṣoḍaśamātrayā |  
kumbhayet pūritaṃ paścāccatuḥṣaṣṭyā tu mātrayā || 41 ||  
  
recayet piṅgalānāḍyā dvātriṃśanmātrayā punaḥ |  
punaḥ piṅgalayāpūrya pūrvavat susamāhitaḥ || 42 ||  
  
prātarmādhyaṃdine sāyamardharātre ca kumbhakān |  
śanairaśītiparyantaṃ caturvāraṃ samabhyaset || 43 ||  
  
	sāmānyaprāṇāyāmalakṣaṇamuktvā atha   
mātrākālapradarśanapūrvakaṃ viśeṣaprāṇāyāmalakṣaṇamāha-   
jānviti || 40-42 || pratyahaṃ prāṇāyāmakālasaṃkhyeyattāmāha-   
prātariti || 43 ||  
  
āntarālikaphalaṃ nāḍīśuddhiḥ taccihnāni ca  
  
evaṃ māsatrayābhyāsānnāḍīśuddhistato bhavet |  
yadā tu nāḍīśuddhiḥ syāt tadā cihnāni bāhyataḥ || 44 ||  
  
p. 372) jāyante yogino dehe tāni vakṣyāmyaśeṣataḥ |  
śarīralaghutā dīptirjāṭharāgnivivardhanam || 45 ||  
  
kṛśatvaṃ ca śarīrasya tadā jāyeta niścitam |  
  
	evamabhyāsāntarālikaphalamāha- evamiti | nāḍīśuddhicihnāni   
kānītyata āha- yadeti || 44-48 ||  
  
yogābhyāsakāle āhārādiniyamaḥ  
  
yogavighnakarāhāraṃ varjayedyogavittamaḥ || 46 ||  
  
lavaṇaṃ sarṣapaṃ cāmlamuṣṇaṃ rūkṣaṃ ca tīkṣṇakam |  
śākajātaṃ rāmaṭhādi bahnistrīpathisevanam || 47 ||  
  
prātaḥsnānopavāsādikāyakleśāṃśca varjayet |  
abhyāsakāle prathamaṃ śastaṃ kṣīrājyabhojanam || 48 ||  
  
godhūmamudgaśālyannaṃ yogavṛddhikaraṃ viduḥ |  
  
kevalakumbhakasiddhiḥ  
  
tataḥ paraṃ yatheṣṭaṃ tu śaktaḥ syādvāyudhāraṇe || 49 ||  
  
yatheṣṭadhāraṇādvāyoḥ sidhyet kevalakumbhakaḥ |  
kevale kumbhake siddhe recapūravivarjite || 50 ||  
  
na tasya durlabhaṃ kiṃcit triṣu lokeṣu vidyate |  
  
	tataḥ kimityatra āha- tata iti || 49 || tena kiṃ syādityata āha-   
yatheṣṭeti || 50 ||  
  
p. 373) 				prasvedādisiddhayaḥ  
  
prasvedo jāyate pūrvaṃ mardanaṃ tena kārayet || 51 ||  
  
tato'pi dhāraṇādvāyoḥ krameṇaiva śanaiḥ śanaiḥ |  
kampo bhavati dehasya āsanasthasya dehinaḥ || 52 ||  
  
tato'dhikatarābhyāsāt dardarī svena jāyate |  
yadā ca dardaro bhāva utplutyotplutya gacchati || 53 ||  
  
padmāsanasthito yogī tathā gacchati bhūtale |  
tato'dhikatarābhyāsādbhūmityāgaśca jāyate || 54 ||  
  
padmāsanastha evāsau bhūmimutsṛjya gacchati |  
atimānuṣaceṣṭādi tathā sāmarthyamudbhavet || 55 ||  
  
na darśayecca sāmarthyaṃ darśanaṃ vīryavattaram |  
svalpaṃ vā bahudhā duḥkhaṃ yogī na vyathate tadā || 56 ||  
  
alpamūtrapurīṣaśca svalpanidraśca jāyate |  
kīlavo dūṣikā lālā svedadurgandhatānane || 57 ||  
  
etāni sarvathā tasya na jāyante tataḥ param |  
tato'dhikatarābhyāsād balamutpadyate bahu || 58 ||  
  
yena bhūcarasiddhiḥ syādbhūcarāṇāṃ jaye kṣamaḥ |  
vyāghro vā śarabho vāpi gajo gavaya eva vā || 59 ||  
  
p. 374) siṃho vā yoginā tena mriyante hastatāḍitāḥ |  
kaṃdarpasya yathā rūpaṃ tathā syādapi yoginaḥ || 60 ||  
  
tadrūpavaśagā nāryaḥ kāṅkṣante tasya saṃgamam |  
yadi saṅgaṃ karotyeṣa tasya bindukṣayo bhavet || 61 ||  
  
varjayitvā striyāṃ saṅgaṃ kuryādabhyāsamādarāt |  
yogino'ṅge sugandhaśca jāyate bindudhāraṇāt || 62 ||  
  
	pādārdhatripādapūrṇābhyāsataḥ prasvedādyatimānuṣaceṣṭānta-  
पादप्राणायामतः प्रस्वेदः ॥ ५१-५५ ॥ दुःखं प्राप्यापि ॥ ५६ ॥   
एवमभ्यासं कुर्वतो योगिनो मानुषविकारराहित्यपूर्वकं महाबलं   
सौन्दर्यं स्त्र्यादिपराङ्मुखत्वं स्वाङ्गदिव्यसुगन्धश्च जायत   
इत्याह- अल्पेति । स्वदेहजकीलं सन्धिबन्धमुद्बध्नन्तीति कीलवो   
वायुबन्धाः । शरीरं दूषयति  कार्श्यभावं करोतीति दूषिका   
क्षयादि, नेत्रमलं वा । शिष्टं स्पष्टम् ॥ ५७ ॥ किञ्च- तत इति ॥ ५८   
॥ तत् कथम् ? व्याघ्र इति ॥ ५९-६२ ॥  
  
योगप्रतिबन्धनाशाय प्रणवजपः आरम्भावस्था  
  
ततो रहस्युपाविष्टः प्रणवं प्लुतमात्रया ।  
जपेत् पूर्वार्जितानां तु पापानां नाशहेतवे ॥ ६३ ॥  
  
सर्वविघ्नहरो मन्त्रः प्रणवः सर्वदोषहा ।  
एवमभ्यासयोगेन सिद्धिरारम्भसम्भवा ॥ ६४ ॥  
  
प्। ३७५) यदि प्रतिबन्धकवशात् योगो न सिध्यति तदा तच्छान्त्यै   
प्रणवजपः कार्यः इत्याह- तत इति ॥ ६३ ॥ प्रस्वेदादिसुगन्धश्च जायते   
इत्यन्तसिद्धेरारब्धत्वादयमारम्भः इत्याह- एवमिति ॥ ६४ ॥  
  
घटावस्था  
  
ततो भवेद्घटावस्था पवनाभ्यासतत्परा ।  
प्राणोऽपानो मनो बुद्धिर्जीवात्मपरमात्मनोः ॥ ६५ ॥  
  
अन्योन्यस्याविरोधेन एकतां घटते यदा ।  
घटावस्थेति सा प्रोक्ता तच्चिह्नानि ब्रवीम्यहम् ॥ ६६ ॥  
  
पूर्वं यः कथितोऽभ्यासश्चतुर्थांशं परिग्रहेत् ।  
दिवा वा यदि वा सायमेककालं समभ्यसेत् ॥ ६७ ॥  
  
एकवारं प्रतिदिनं कुर्यात् केवलकुम्भकम् ।  
  
	घटयोगमाह- तत इति ॥ ६५-६७ ॥  
  
प्रत्याहारलक्षणम्  
  
इन्द्रियाणीन्द्रियार्थेभ्यो यत्प्रत्याहरणं स्फुटम् ॥ ६८ ॥  
  
योगी कुम्भकमास्थाय प्रत्याहारः स उच्यते ।  
  
	प्रत्याहारस्वरूपमाह- इन्द्रियाणीति ॥ ६८ ॥  
  
धारणास्वरूपम्  
  
यद्यत् पश्यति चक्षुर्भ्यां तत्तदात्मेति भावयेत् ॥ ६९ ॥  
  
यद्यच्छृणोति कर्णाभ्यां तत्तदात्मेति भावयेत् ।  
लभते नासया यद्यत् तत्तदात्मेति भावयेत् ॥ ७० ॥  
  
प्। ३७६) जिह्वया यद्रसं ह्यत्ति तत्तदात्मेति भावयेत् ।  
त्वचा यद्यत् स्पृशेद्योगी तत्तदात्मेति भावयेत् ॥ ७१ ॥  
  
एवं ज्ञानेन्द्रियाणां तु तत्तदात्मनि धारयेत् ।  
  
	धारणालक्षणमाह- यद्यदिति ॥ ६९-७१ ॥   
चक्षुरादीन्द्रियेन्द्रियार्थजातं स्वाज्ञदशायामब्रह्मतया विकल्पितं   
स्वज्ञदशायां तत् ब्रह्मेति प्रतीचि धारयेदित्यर्थः ॥  
  
धारणासिद्धयः तद्गोपनविधिश्च  
  
याममात्रं प्रतिदिनं योगी यत्नादतन्द्रितः ॥ ७२ ॥  
  
यथा वा चित्तसामर्थ्यं जायते योगिनो ध्रुवम् ।  
दूरश्रुतिर्दूरदृष्टिः क्षणाद्दूरागमस्तथा ॥ ७३ ॥  
  
वाक्सिद्धिः कामरूपत्वमदृश्यकरणी तथा ।  
मलमूत्रप्रलेपेन लोहादेः स्वर्णता भवेत् ॥ ७४ ॥  
  
खे गतिस्तस्य जायेत सन्तताभ्यासयोगतः ।  
सदा बुद्धिमता भाव्यं योगिना योगसिद्धये ॥ ७५ ॥  
  
एते विघ्ना महासिद्धेर्न रमेत् तेषु बुद्धिमान् ।  
न दर्शयेत् स्वसामर्थ्यं यस्य कस्यापि योगिराट् ॥ ७६ ॥  
  
यथा मूढो यथा मूर्खो यथा बधिर एव वा ।  
तथा वर्तेत लोकस्य स्वसामर्थ्यस्य गुप्तये ॥ ७७ ॥  
  
प्। ३७७) शिष्याश्च स्वस्वकार्येषु प्रार्थयन्ति न संशयः ।  
तत्तत्कर्मकरव्यग्रः स्वाभ्यासे विस्मृतो भवेत् ॥ ७८ ॥  
  
सर्वव्यापारमुत्सृज्य योगनिष्ठो भवेद्यतिः ।  
अविस्मृत्य गुरोर्वाक्यमभ्यसेत् तदहर्निशम् ॥ ७९ ॥  
  
एवं भवेत् घटावस्था सन्तताभ्यासयोगतः ।  
अनभ्यासवतश्चैव वृथागोष्ठ्या न सिध्यति ॥ ८० ॥  
  
तस्मात् सर्वप्रयत्नेन योगमेव सदाभ्यसेत् ।  
  
	ततः किं जायते इत्यत आह- याममात्रमिति ॥ ७२ ॥ किं तत् ?   
दूरश्रुतिरिति ॥ ७३-७५ ॥ यतः स्वात्तसिद्धिप्रकटनाद्योगान्तरायो भवति   
तस्मात् सिद्धिजालोपेक्षापूर्वकं स्वसामर्थ्यं गोपयन् योगमेवाभ्यसेत्   
इत्याह- एत इति ॥ ७६-७७ ॥ तत्तत्कर्मकरव्यग्रः तत्तत्कर्मकरणे   
व्यग्रचित्तो भवति । ततः स्वाभ्यासे ॥ ७८-७९ ॥ अभ्यासत एव इयं   
घटावस्था सिध्यति नान्यथेत्याह- एवमिति ॥ ८० ॥  
  
परिचयावस्था  
  
ततः परिचयावस्था जायतेऽभ्यासयोगतः ॥ ८१ ॥  
  
वायुः परिचितो यत्नादग्निना सह कुण्डलीम् ।  
भावयित्वा सुषुम्नायां प्रविशेदनिरोधतः ॥ ८२ ॥  
  
वायुना सह चित्तं च प्रविशेच्च महापथम् ।  
यस्य चित्तं स्वपवनः सुषुम्नां प्रविशेदिह ॥ ८३ ॥  
  
	परिचयस्वरूपमाह- तत इति ॥ ८१ ॥ तत् कथम् ? वायुरिति ॥ ८२ ॥   
महापथं सुषुम्नाद्वारमित्यर्थः । तथा सेयं परिचयावस्थेत्युच्यते ॥   
८३ ॥  
  
प्। ३७८) 		पञ्चभूतमण्डलेषु पञ्चब्रह्मधारणानि  
  
भूमिरापोऽनलो वायुराकाशश्चेति पञ्चकः ।  
येषु पञ्चसु देवानां धारणा पञ्चधोच्यते ॥ ८४ ॥  
  
पादादिजानुपर्यन्तं पृथिवीस्थानमुच्यते ।  
पृथिवी चतुरश्रं च पीतवर्णं लवर्णकम् ॥ ८५ ॥  
  
पार्थिवे वायुमारोप्य लकारेण समन्वितम् ।  
ध्यायंश्चतुर्भुजाकारं चतुर्वक्त्रं हिरण्मयम् ॥ ८६ ॥  
  
धारयेत् पञ्च घटिकाः पृथ्वीजयमाप्नुयात् ।  
पृथिवीयोगतो मृत्युर्न भवेदस्य योगिनः ॥ ८७ ॥  
  
आ जानोः पायुपर्यन्तमपां स्थानं प्रकीर्तितम् ।  
अपोऽर्धचन्द्रं शुक्लं च वम्बीजं परिकीर्तितम् ॥ ८८ ॥  
  
वारुणे वायुमारोप्य वकारेण समन्वितम् ।  
स्मरन् नारायणं देवं चतुर्बाहुं किरीटिनम् ॥ ८९ ॥  
  
शुद्धस्फटिकसङ्काशं पीतवाससमच्युतम् ।  
धारयेत् पञ्च घटिकाः सर्वपापैः प्रमुच्यते ॥ ९० ॥  
  
ततो जलाद्भयं नास्ति जले मृत्युर्न विद्यते ।  
आ पायोर्हृदयान्तं च वह्निस्थानं प्रकीर्तितम् ॥ ९१ ॥  
  
वह्निस्त्रिकोणं रक्तं च रेफाक्षरसमुद्भवम् ।  
वह्नौ चानिलमारोप्य रेफाक्षरसमुज्ज्वलम् ॥ ९२ ॥  
  
प्। ३७९) त्रियक्षं वरदं रुद्रं तरुणादित्यसन्निभम् ।  
भस्मोद्धूलितसर्वाङ्गं सुप्रसन्नमनुस्मरन् ॥ ९३ ॥  
  
धारयेत् पञ्च घटिका वह्निनासौ न दह्यते ।  
न दह्यते शरीरं च प्रविष्टस्याग्निकुण्डके ॥ ९४ ॥  
  
आ हृदयाद् भ्रुवोर्मध्यं वायुस्थानं प्रकीर्तितम् ।  
वायुः षट्कोणकं कृष्णं यकाराक्षरभासुरम् ॥ ९५ ॥  
  
मारुतं मरुतां स्थाने यकाराक्षरभासुरम् ।  
धारयेत् तत्र सर्वज्ञमीश्वरं विश्वतोमुखम् ॥ ९६ ॥  
  
धारयेत् पञ्च घठिका वायुवद्व्योमगो भवेत् ।  
मरणं न तु वायोस्तु भयं भवति योगिनः ॥ ९७ ॥  
  
आ भ्रूमध्यात्तु मूर्धान्तमाकाशस्थानमुच्यते ।  
व्योम वृत्तं च धूम्रं च हकाराक्षरभासुरम् ॥ ९८ ॥  
  
आकाशे वायुमारोप्य हकारोपरि शङ्करम् ।  
बिन्दुरूपं महादेवं व्योमाकारं सदाशिवम् ॥ ९९ ॥  
  
शुद्धस्फटिकसङ्काशं धृतबालेन्दुमौलिनम् ।  
पञ्चवक्त्रयुतं सौम्यं दशबाहुं त्रिलोचनम् ॥ १०० ॥  
  
सर्वायुधैर्धृताकारं सर्वभूषणभूषितम् ।  
उमार्धदेहं वरदं सर्वकारणकारणम् ॥ १०१ ॥  
  
आकाशधारणात् तस्य खेचरत्वं भवेद् ध्रुवम् ।  
यत्र कुत्र स्थितो वापि सुखमत्यन्तमश्नुते ॥ १०२ ॥  
  
प्। ३८०) एवं धारणाः पञ्च कुर्याद्योगी विचक्षणः ।  
ततो दृढशरीरः स्यान्मृत्युस्तस्य न विद्यते ॥ १०३ ॥  
  
ब्रह्मणः प्रलयेनापि न सीदति महामतिः ।  
  
	ततः स्वावयवप्रविभक्तपञ्चभूतमण्डले   
पञ्चब्रह्मधारणमाह- भूमिरिति । देवानां   
ब्रह्मादिसदाशिवान्तानाम् ॥ ८४ ॥ तत्रादौ पादादीति । पृथिवीशब्देन   
पार्थिवमण्डलमुच्यते ॥ ८५ ॥ ततः पार्थिवे ॥ ८६-८७ ॥ अस्मण्डले   
विष्णुध्यानं तत्फलं चाह- आ जानोरिति ॥ ८८-९० ॥ वह्निमण्डले   
रुद्रध्यानं तत्फलं चाह- आ पायोरिति ॥ ९१-९४ ॥ वायुमण्डले   
ईश्वरध्यानं तत्फलं चाह- आ हृदयादिति ॥ ९५-९७ ॥   
आकाशमण्डले सदाशिवध्यानं तत्फलं चाह- आ भ्रूमध्यादिति   
॥ ९८-१०३ ॥  
  
सगुणध्यानम्  
  
समभ्यसेत् तथा ध्यानं घटिकाषष्टिमेव च ॥ १०४ ॥  
  
वायुं निरुध्य चाकाशे देवतामिष्टदामिति ।  
सगुणध्यानमेतत् स्यादणिमादिगुणप्रदम् ।  
  
	सगुणनिर्गुणभेदेन द्विप्रकारं ध्यानमाह- समभ्यसेदिति   
॥ १०४ ॥  
  
निर्गुणध्यानतः समाधिसिद्धिः  
  
निर्गुणध्यानयुक्तस्य समाधिश्च ततो भवेत् ॥ १०५ ॥  
  
दिनद्वादशकेनैव समाधिं समवाप्नुयात् ।  
वायुं निरुध्य मेधावी जीवन्मुक्तो भवत्ययम् ॥ १०६ ॥  
  
समाधिः समतावस्था जीवात्मपरमात्मनोः ।  
  
प्। ३८१) ब्रह्मातिरिक्तं न किञ्चिदस्तीति तत्स्वरूपेणावस्थानं   
समाधिरित्यर्थः ॥ १०५ ॥ तथाविधं दिनद्वादकेनैव ॥ १०६ ॥   
समाधिशब्दं व्युत्पादयति- समाधिरिति । जीवात्मपरमात्मनोः   
वाच्यार्थवैषम्यत्यागपूर्वकं तयोः लक्ष्यरूपेण समतावस्थैव   
समाधिरित्यर्थः ॥  
  
सिद्धयोगस्य स्वेच्छया देहत्यागात्यागौ  
  
यदि स्वदेहमुत्स्रष्टुमिच्छा चेदुत्सृजेत् स्वयम् ॥ १०७ ॥  
  
परब्रह्मणि लीयेत न तस्योत्क्रान्तिरिष्यते ।  
अथ नो चेत् समुत्स्रष्टुं स्वशरीरं प्रियं यदि ॥ १०८ ॥  
  
सर्वलोकेषु विहरन्नणिमादिगुणान्वितः ।  
कदाचित् स्वेच्छया देवो भूत्वा स्वर्गे महीयते ॥ १०९ ॥  
  
मनुष्यो वापि यक्षो वा स्वेच्छयापि क्षणाद्भवेत् ।  
सिंहो व्याघ्रो गजो वाश्वः स्वेच्छया बहुतामियात् ॥ ११० ॥  
  
यथेष्टमेव वर्तेत योगी यद्वा महेश्वरः ।  
अभ्यासभेदतो भेदः फलं तु सममेव हि ॥ १११ ॥  
  
	यः स्वातिरेकेणाभासतोऽपि शरीरत्रयमस्तीति मन्यते सोऽयं योगी तत्   
त्यक्त्वा परब्रह्मणि लीयते । यद्येवं नहि त्यक्तुमिच्छति विचित्रशक्तिं   
प्रकटयन् आभूतसम्प्लवम् अस्मिन् लोके विहरेदित्याह- यदीति ॥ १०७-  
mukhyaphalaṃ kaivalyaṃ samamevetyarthaḥ || 111 ||  
  
p. 382) 			mahābandhalakṣaṇam  
  
pārṣṇi vāmasya pādasya yonisthāne niyojayet |  
prasārya dakṣiṇaṃ pādaṃ hastābhyāṃ dhārayed dṛḍham || 112 ||  
  
cubukaṃ hṛdi vinyasya pūrayedvāyunā punaḥ |  
kumbhakena yathāśaktyā dhārayitvā tu recayet || 113 ||  
  
vāmāṅgena samabhyasya dakṣāṅgena samabhyaset |  
prasāritastu yaḥ pādastamurūpari mānayet || 114 ||  
  
ayameva mahābandha ubhayatraivamabhyaset |  
  
mahāmudrālakṣaṇaṃ anyatrāmnāyate-  
  
vakṣonyastahanurnipīḍya suṣiraṃ yoneśca vāmāṅghriṇā  
hastābhyāmanudhārayan prasaritaṃ pādaṃ tathā dakṣiṇam |  
āpūrya śvasanena kukṣiyugalaṃ mūrdhni sthitaṃ dhāraye-  
deṣā pātakanāśanī nanu mahāmudrā nṛṇāṃ procyate ||  
  
iti | mahābandhalakṣaṇamāha- pārṣṇimiti || 112-113 || mānayet   
samarpayet āropayedityarthaḥ || 114 || abhyaset vāmāṅgavat   
dakṣāṅge'pītyarthaḥ |  
  
mahāvedhalakṣaṇam  
  
mahābandhasthito yogī kṛtvā pūrakamekadhīḥ || 115 ||  
  
vāyūnāṃ gatimāvṛtya nibhṛtaṃ kaṇṭhamudrayā |  
puṭadvayaṃ samākramya vāyuḥ sphurati satvaram || 116 ||  
  
ayameva mahāvedhaḥ siddhairabhyasyate'niśam |  
  
p. 383) vedhasvarūpamāha- mahābandheti || 115 ||   
ucchvāsaniśvāsarecakapūrakavāyūnāṃ gatim āvṛtya ācchādya   
kaṇṭhamudrayā jālaṃdharabandhena nirudhya tataḥ prāṇavāyuḥ   
iḍāpiṅgalāpuṭadvayaṃ samyagākramya atikramya satvaraṃ suṣumnāyāṃ   
sphuratīti yat ayameva || 116 ||  
  
khecarīsvarūpam  
  
antaḥ kapālakuhare jihvāṃ vyāvṛtya dhārayet || 117 ||  
  
bhrūmadhyadṛṣṭirapyeṣā mudrā bhavati khecarī |  
  
khecarīsvarūpamāha- antariti || 117 ||  
  
bandhatrayasvarūpaṃ tatphalaṃ ca  
  
kaṇṭhamākuñcya hṛdaye sthāpayed dṛḍhayā dhiyā || 118 ||  
  
bandho jālaṃdharākhyo'yaṃ mṛtyumātaṅgakesarī |  
bandho yena suṣumnāyāṃ prāṇastūḍḍīyate yataḥ || 119 ||  
  
uḍyāṇākhyo hi bandho'yaṃ yogibhiḥ samudāhṛtaḥ |  
pārṣṇibhāgena saṃpīḍya yonimākuñcayed dṛḍham || 120 ||  
  
apānamūrdhvamutthāpya yonibandho'yamucyate |  
prāṇāpānau nādabindū mūlabandhena caikatām || 121 ||  
  
gatvā yogasya saṃsiddhiṃ yacchato nātra saṃśayaḥ |  
  
	bandhatrayasvarūpaṃ tatphalaṃ cāha- kaṇṭhamiti || 118-121 ||  
  
p. 384) 		viparītakaraṇīlakṣaṇaṃ tatphalaṃ ca  
  
karaṇī viparītākhyā sarvādhivyādhināśinī || 122 ||  
  
nityamabhyāsayuktasya jāṭharāgnivivardhanī |  
āhārā bahavastasya saṃpādyāḥ sādhakasya ca || 123 ||  
  
alpāhārā yadi bhavedagnirdehaṃ haret kṣaṇāt |  
adhaḥśiraścordhvapādaḥ kṣaṇaṃ syāt prathame dine || 124 ||  
  
kṣaṇāttu kiṃcidadhikamabhyasettu dine dine |  
valī ca palitaṃ caiva ṣaṇmāsārdhānna dṛśyate || 125 ||  
  
yāmamātraṃ tu yo nityamabhyaset sa tu kālajit |  
  
	viparītakaraṇīṃ tatphalaṃ cāha- karaṇīti || 122-123 ||   
svasthitiviparītaṃ kriyata iti viparītakaraṇī | tadeva prapañcayati- adha iti ||   
124-125 ||  
  
vajrolīsvarūpam  
  
vajrolīmabhyasedyastu sa yogī siddhibhājanam || 126 ||  
  
labhyate yadi tasyaiva yogasiddhiḥ kare sthitā |  
atītānāgataṃ vetti khecarī ca bhaved dhruvam || 127 ||  
  
	vajrolyādisvarūpaṃ tatphalaṃ cāha- vajrolīmiti | kiṃ nāma vajrolī   
? kāṃsyapātre gokṣīraṃ nikṣipya vajrolītulyaliṅganālena grasitvā   
punarvirecya  
  
p. 385) punargrasanādikamabhyasyātha strīyonimaṇḍale reto visṛjya   
tacchoṇitena sākaṃ grasediti yat saiva vajrolītyucyate | yastāmabhyasyati sa tu   
siddho bhavatītyāha- labhyata iti | so'yaṃ yogī atītānāgataṃ vetti | tasyaiva   
khecarī || 126-127 ||  
  
amarolīsvarūpam  
  
amarīṃ yaḥ pibennityaṃ nasyaṃ kurvan dine dine |  
vajrolīmabhyasennityamamarolīti kathyate || 128 ||  
  
	amarolīsvarūpamāha- amarīmiti | amarīśabdena mūtramucyate |   
tatra prathamāntyadhāre vihāya madhyadhārāṃ haste pātre vā gṛhītvā   
yo'yaṃ yogī tattribhāgaṃ dine dine piban nāsāpuṭayoḥ nasyaṃ kurvan nityaṃ   
vajrolīmabhyaset iti yat saiva amarolīti kathyate | tathā ca haṭhayogatantre   
abhihitam-  
  
pittolbaṇātvāt prathamāṃ ca dhārāṃ  
vihāya niḥsāratayāntyadhārām |  
niṣevyate śītalamadhyadhārā  
vajrolisiddhairamarolisiddhyai ||  
  
iti | evamamarolīsiddhasyāmarīpānanasyaṃ vinā yā siddhirudeti saiva   
sahajolītyucyate || 128 ||  
  
rājayoganiṣpattiḥ  
  
tato bhavedrājayogo nāntarā bhavati dhruvam |  
yadā tu rājayogena niṣpannā yogibhiḥ kriyāḥ || 129 ||  
  
tadā vivekavairāgyaṃ jāyate yogino dhruvam |  
viṣṇurnāma mahāyogī mahābhūto mahātapāḥ || 130 ||  
  
tattvamārge yathā dīpo dṛśyate puruṣottamaḥ |  
  
p. 386) rājayogasvarūpamāha- tata iti | na hi   
viṃśatyavayavahaṭhābhyāsamantarā rājayogo bhavatītyarthaḥ || 129 ||   
haṭhayogasiddho'yaṃ rājayogaḥ yogarājatvāt | tatraiva hi bhagavān   
dṛśyate ityāha- viṣṇuriti | kṣarākṣarakalanāviralapuruṣottamatattvasya   
so'hamasmīti rājayogenaiva lakṣitatvāt || 130 ||  
  
vairāgyahetunirūpaṇam  
  
yaḥ stanaḥ pūrvapītastaṃ niṣpīḍya mudamaśnute || 131 ||  
  
yasmājjāto bhagāt pūrvaṃ tasminneva bhage raman |  
yā mātā sā punarbhāryā yā bhāryā mātareva hi || 132 ||  
  
yaḥ pitā sa punaḥ putro yaḥ putraḥ sa punaḥ pitā |  
evaṃ saṃsāracakreṇa kūpacakre dhaṭā iva || 133 ||  
  
bhramanto yonijanmāni śrutvā lokān samaśnute |  
  
	puruṣottamatvātiriktadārādibāhyavairāgyahetave idamāmnāyate-   
yaḥ stana iti | taṃ tādṛśamityarthaḥ || 131 || tasminneva tathāvidhe bhage   
raman ramamāṇo mudamaśnute | asmin janmani yā mātā sā punaḥ   
bhavāntare bhāryā bhavati, yā bhāryā sā bhavāntare mātaiva   
bhavatītyāha- yā māteti | mātareva mātaivetyarthaḥ || 132 || evaṃ   
puruṣottamatattvātiriktaṃ kiṃcidapyastīti paśyantaḥ kūpacakre dhaṭā iva-  
परिभ्रमन्तो नानायोनिषु जन्ममृती भजन्ते । यतः एवं अतः ब्रह्मैव   
सर्वम् ब्रह्मातिरिक्तं न किञ्चिदस्ति इति श्रुत्याचार्यमुखतः श्रुत्वा   
मुमुक्षुरुत्तमलोकान् ब्रह्माद्यावासभूतान् समश्नुते ।   
यावद्ब्रह्मोपाधि तावदुषित्वा तेन साकं कैवल्यं लभन्ते ॥  
  
प्। ३८७) 			हृत्पद्मे प्रणवोपासनम्  
  
त्रयो लोकास्त्रयो वेदास्तिस्रः सन्ध्यास्त्रयः स्वराः ॥ १३४ ॥  
  
त्रयोऽग्नयश्च त्रिगुणाः स्थिताः सर्वे त्रयाक्षरे ।  
त्रयाणामक्षराणां च योऽधीतेऽप्यर्धमक्षरम् ॥ १३५ ॥  
  
तेन सर्वमिदं प्रोतं तत् सत्यं तत् परं पदम् ।  
पुष्पमध्ये यथा गन्धः पयोमध्ये यथा घृतम् ॥ १३६ ॥  
  
तिलमध्ये यथा तैलं पाषाणेष्विव काञ्चनम् ।  
हृदि स्थाने स्थितं पद्मं तस्य वक्त्रमधोमुखम् ॥ १३७ ॥  
  
ऊर्ध्वनालमधोबिन्दुस्तस्य मध्ये स्थितं मनः ।  
अकारे रेचितं पद्ममुकारेणैव भिद्यते ॥ १३८ ॥  
  
मकारे लभते नादमर्धमात्रा तु निश्चला ।  
शुद्धस्फटिकसङ्काशं निष्कलं पापनाशनम् ॥ १३९ ॥  
  
लभते योगयुक्तात्मा पुरुषस्तत्परं पदम् ।  
  
	तदुपायत्वेन परापरब्रह्मगोचराकारादिमात्राचतुष्टय-  
praṇavāvayavākārāditryakṣare krameṇa bhūrādayaḥ trayo lokāḥ,   
ṛgādayaḥ trayo vedāḥ, prātaḥsaṃdhyādisaṃdhyāḥ tisraḥ,   
akārokāramakārabhedena trayaḥ svarāḥ || 134 || gārhapatyādibhedena   
agnayaḥ trayaḥ, sattvāditriguṇāśca sarve sthitāḥ pratiṣṭhitā ityarthaḥ |   
akārāditrayāṇāmakṣarāṇāṃ tadāropādhikaraṇaviśvavirāḍotrādi-  
श्रुत्याचार्यमुखतो जानाति ॥ १३५ ॥ तेन तुर्यभावमापन्नेन  
  
प्। ३८८) योगिना सर्वमिदं प्रपञ्चजातं प्रोतम् अहमेवेदं सर्वमिति   
व्याप्तम् । यद्व्याप्यसापेक्षव्यापकतापह्नवसिद्धं तत् सत्यम् । यत्   
सत्तामात्रं तदेव परं निरतिशयं स्वावशेषतया पद्यत इति पदं   
ब्रह्ममात्रमवशिष्यत इत्यर्थः । कथं पुनः तुर्यस्य   
सर्वप्रोतत्वमित्यत्र दृष्टान्तचतुष्टयमाचष्टे- पुष्पेति ॥ १३६ ॥   
यथा हेमनिमिल[बिड]शिलायां निर्विशेषतया काञ्चनं तत्   
सर्वं व्याप्य वर्तते तथा इत्यर्थः । यदेवं व्यापकचैतन्यं   
तदुपलब्धिस्थाननिर्देशपूर्वकं तत्स्वरूपं तज्ज्ञानफलं च   
विशदयति- हृदिस्थान इति । हृदिस्थाने उरोभागे   
कदलीपुष्पवदूर्ध्व-नालं अधोवक्त्रं हृत्पद्मं स्थितं भवति   
॥ १३७ ॥ तदधोभागे बिन्द्वव्याकृताकाशं विद्यते । तस्य मध्ये मन-  
tadvṛttisahasrabhāvābhāvaprakāśakatayā pratyakcaitanyaṃ sthita bhavati |   
tadūrdhvanayanārthaṃ vikasanārthaṃ tadgatacaitanyasākṣātkārārthaṃ   
copāyamāha- akāra iti | akāre viśvavirāḍotṛcaitanye sākṣātkṛte   
sati hṛtpadmamūrdhvamukhatayā recitam utthitaṃ bhavati |   
ukāratadadhyakṣataijasasūtrānujñātṛcaitanya-sākṣātkāreṇa tat   
padmaṃ bhidyate vikāsameti || 138 ||   
makāratadadhyakṣaprājñabījānujñaikarasacaitanye sākṣātkṛte sati   
nādamīśvaratattvaṃ tadātmakapraṇavanādo vijṛmbhate |   
akārādimātrātrayaprapañcaparyavasānārdhamātrā tu   
dvituryāvikalpādhiṣṭhitā niścalā bhavati | tatra yadupalabhyate   
yadanusaṃdhānataḥ puṇyapāpajālaṃ naśyati tat   
śuddhasphaṭikasaṃkāśaṃ pāpanāśanaṃ vastuto niṣpratiyogikaniṣkalaṃ   
yat svamātramavaśiṣyate || 139 || yathoktayogayuktātmā puruṣaḥ tat paraṃ   
padaṃ labhate kṛtakṛtyo bhavatītyarthaḥ ||  
  
sarvakaraṇavyāpāroparatiḥ ātmāvagatyupāyaḥ  
  
kūrmaḥ svapāṇipādādiśiraścātmani dhārayet || 140 ||  
  
evaṃ dvāreṣu sarveṣu vāyupūritarecitaḥ |  
niṣiddhe tu navadvāre ūrdhvaṃ prāṅ niḥśvāsastathā || 141 ||  
  
p. 389) ghaṭamadhye yathā dīpo nivātaṃ kumbhakaṃ viduḥ |  
niṣiddhairnavabhirdvārairnirjane nirupadrave || 142 ||  
  
niścitaṃ tvātmamātreṇāvaśiṣṭaṃ yogasevayā ||  
  
ityupaniṣat ||  
  
	tadavagatyupāyastu sarvakaraṇavyāpṛtyuparatirevetyāha- kūrma   
iti | yathā kūrmaḥ svāṅgānyupasaṃhṛtya śilāvat vartate || 140 || evaṃ   
yogī navadvāreṣu sarveṣu nāḍīdvāreṣu ca vāyupūritarecitaḥ   
pūrakarecakāvasthāyāṃ vāyunā pūritarecitanāḍīsuṣirāvacchinnanir-  
सुषुम्नामार्गेण ऊर्ध्वनिःश्वासो भवेदित्याह- निषिद्ध इति ।   
नवद्वारे निषिद्धे निरुद्धे सत्यथ सुषुम्नायाः प्राक् पूर्वद्वारं   
मूलाधारस्थं भित्त्वा अथोर्ध्वं निःश्वासः निर्गतश्वासव्यापारो   
भवेत्, केवलकुम्भकेन तिष्ठेदित्यर्थः ॥ १४१ ॥   
कुम्भकलक्षणमाह घटमध्य इति । एवं केवलकुम्भकयोगेन   
आत्मतत्त्वमवगम्य कृतार्थो भवेदित्युपसंहरति- निषिद्धैरिति ।   
स्वस्वव्यापृतिनिषिद्धैः निरुद्धैः नवद्वारैः विशिष्टदेहो योगी निर्जने   
निरुपद्रवे प्रदेशे सिद्धाद्यासनमास्थाय ॥ १४२ ॥ निर्विकल्पकयोगसेवया   
कैवल्यनाडीं भित्त्वा तत्र आत्ममात्रेणावशिष्टमिति तत्त्वज्ञानेन   
निश्चितं विकलेबरकैवल्यं भजेदिति शेषः । तुशब्दोऽवधारणार्थः ।   
इत्युपनिषच्छब्दौ योगतत्त्वोपनिषत्समाप्त्यर्थौ ॥  
  
श्रीवासुदेवेन्द्रशिष्योपनिषद्ब्रह्मयोगिना ।  
लिखितं स्याद्विवरणं योगतत्त्वस्य सुस्फुटम् ॥  
योगतत्त्वविवरणं षष्ट्युत्तरशतद्वयम् ॥  
  
इति श्रीमदीशाद्यष्टोत्तरशतोपनिषच्छास्त्रविवरणे   
एकचत्वारिंशत्सङ्ख्यापूरकं योगतत्त्वोपनिषद्विवरणं सम्पूर्णम्  
  
  
  
  
मुक्तबोद्ह इन्दोलोगिचल् रेसेअर्च्ह् इन्स्तितुते©२०११ मुक्तबोध इन्दोलोगिचल् रेसेअर्छ् इन्स्तितुते  अल्ल् रिघ्त्स् रेसेर्वेद्।ए-तेxत्स् मय् बे विएwएद् ओन्ल्य् ओन्लिने ओर् दोwन्लोअदेद् ड़ोर् प्रिवते स्तुद्य्।ए-तेxत्स् मय् नोत्, उन्देर् अन्य् चिर्चुम्स्तन्चेस्, बे चोपिएद्, रेपुब्लिस्हेद्,रेप्रोदुचेद्, दिस्त्रिबुतेद् ओर् सोल्द्, एइथेर् इन् ओरिगिनल् ओर् अल्तेरेद् ड़ोर्म्, wइथोउत्थे एxप्रेस्स् पेर्मिस्सिओन् ओड़् मुक्तबोध इन्दोलोगिचल् रेसेअर्छ् इन्स्तितुते इन् wरितिन्ग्।दत-एन्तेरेद् ब्य् थे स्तड़्ड़् ओड़् मुक्तबोध उन्देर् थे दिरेच्तिओन् ओड़् मर्क् स्। ग्। द्य्च्ज़्कोwस्कि।          