---
Catalog number: M00306
Commentator:
- harabhaṭṭa sastrī
Description: From volume 90 of the KSTS series
Publication city:
- Srinigar
Publication country: India
Publication year:
- '1963'
Publisher:
- Fine Art Press
Subjects:
- śākta
Uniform title: laghustava
title: लघुस्तव
title_iast: laghustava

---
  
  
  
  
पञ्चस्तवी माला : १  
  
लघुस्तवचर्चास्तवौ   
  
हरभट्टीव्याख्योपेतौ  
  
यक्षोपाह्वेण पण्डितदीनानाथशास्त्रिणा   
  
सम्पादितौ   
  
जम्मू-कश्मीर-राजकीय-  
  
शोध-प्रकाश-विभागेन   
  
प्रकाशितौ   
  
प्। इ)  
  
ॐ नमस्त्रिपुरसुन्दर्यै  
  
जगद्रत्नैः पूर्णे परशिवसुधाब्धौ सुगहने   
परानन्दोद्रेकोच्छलितवपुरत्यर्थममितेः ।  
परामर्शौन्मुख्याद्बहिरिव विहर्तुं समुदिता   
परा काचिद्रस्या स्फुरतु मम सौभाग्यलहरी ॥ १ ॥  
  
शिवः पूर्णः स्वात्मारमणरसशीलोऽपि न विना   
क्षणं यामप्यास्ते निरवधिनिजानन्दवपुषम् ।  
परा सौभाग्यश्रीः परशिवरहोनर्मसुखभूः  
शिवं सा नः पूर्णप्रथनमयमन्तर्वितनुताम् ॥ २ ॥  
  
भावौधान् या क्रमपरिगतान् दर्पणे स्वात्मसंवि-  
द्रूपे त्रेधा तिसृभिरपराख्यादिभिः स्फारयन्ती ।  
पञ्चस्तव्यां नवनवविधोल्लेखिनी प्रातिभाख्या   
वाच्यार्थान् सा प्रकटयतु मे शारदा व्याचिकीर्षोः ॥ ३ ॥  
  
धर्माचार्यचमत्कृतिर्जगति या विद्वन्मनोरञ्जिनी   
सद्वाच्यार्थरसोज्ज्वला परमहामन्त्रानुभूनिर्भरा ।  
बाले व्योम्नि घटेऽपि निर्विलसते सचारचातुर्यभाक्   
तस्या व्याकरणोद्यमोऽयमुदितः सच्चोदनातोऽपि मे ॥ ४ ॥  
  
प्। १)  
  
पञ्चस्तव्यां   
  
लघुस्तवटीका  
  
स्वस्वातन्त्र्यात् प्रथममुदिताप्राणनाद्यस्फुरत्ता-  
भूमिं श्रित्वा षडयनमहावाच्यशब्दौघगर्भाम् ।  
विस्फार्यानुत्तररसमहानादभूमिं क्रमेण  
या वाग्विश्वं रसयति परां तां श्रये मन्त्रभूमिम् ॥  
  
ॐ नमस्त्रिपुरसुन्दर्यै । इह खलु पारमेशषडर्धशासनेषु   
प्रष्टृप्रतिवक्तृत्वसम्बन्धोद्भावनक्रमेण   
परम्परयानुग्राह्यानुजिघृक्षारससरसहृदयेन   
श्रीसादाशिवभट्टारकेण स्वयं गुरुशिष्यभूमिकाग्रहणपूर्वं-  
  
गुरुशिष्यपदे स्थित्वा स्वयं देवः सदाशिवः ।  
पूर्वोत्तरपदैर्वाक्यैस्तन्त्रमाधारभेदतः ॥  
  
इत्युक्तनीत्या परादिसम्बन्धषट्कक्रमतोऽवतारितेषु   
प्रकाशानन्दैकघनमेकमेव परसंवित्तत्त्वमशेषसंविद्विश्रान्तिसतत्त्वं   
प्रकाशमानतान्यथानुपपत्त्या विश्वानुगतत्वेन परिस्फुरत्तया   
प्रकाशमानमाम्नायते । (तदेवानुत्तरप्रक्रियासु   
कुलादिशब्दव्यपदेश्यत्वेन गीयते।) यदुद्भविष्यत्   
शिवादिक्षित्यन्तषडध्वस्फारात्मविसृष्टौ   
प्रसरच्छिवशक्त्यादिनियतव्यपदेशासहिष्णुतयानाख्याद्यभिधैरुपचर्यते ।   
यदुक्तम्-  
  
प्। २)  
  
यत्रोदितमिदं चित्रं विश्वं यत्रास्तमेति च ।  
तत्कुलं विद्धि सर्वज्ञ ! शिवशक्तिविवर्जितम् ॥ इति ।  
  
तदेव स्वस्वातन्त्र्यात्सदा पञ्चविधकृत्यकारिस्वभावतया-   
  
स्वामिनश्चात्मसंस्थस्य भावजातस्य बासनम् ।  
अस्त्येव न विना तस्मादिच्छामर्शः प्रवर्तते ॥  
  
इत्युक्तस्थित्या मयूराण्डरसवत्स्वान्तस्तादात्म्येन संस्थितस्य   
विश्वस्यावविभासयिषया मुकुरप्रतिबिम्बवद्भेदाभेदाद्यात्मतया प्रस्फुरत्   
तथा तथा प्रकाशते । प्रकाशमानमपि विश्वं स्वस्मिन्नुपसंहरते चेति   
विश्वोदयविलयास्पदत्वात् सदेव सोम्येदमग्र आसीत् छां० उ० (६।२।१)   
एकमेवाद्वितीयं ब्रह्म (त्रि० म० ता० ३।३) यतो वा इमानि भूतानि जायन्ते   
इत्यादिश्रुतेः । एवम्भूतं च   
तत्पूर्णाहम्भावपरामर्शसारमहामन्त्रात्मकतया   
स्वात्मसात्कृताशेषवाच्यवाचकावमर्शसतत्त्वं स्वतन्त्रप्रकाशैकघनं   
परं ब्रह्मेति पराशक्तिर् इति प्रकाशविमर्शांशविभागकलनया   
दिव्यदम्पतीयुगलत्वेन प्रस्फुरति-  
  
स्वातन्त्र्यामुक्तमात्मानं स्वातन्त्र्यादद्वयात्मनः ।  
प्रभुरीशादिसङ्कल्पैर्निर्माय व्यवहारयेत् ॥ इति (ई० प्र० १।१।४७)  
  
प्रत्यभिज्ञोक्तनीत्यानुत्तरैकरूपमपि विभागेनाभासितम् । तथा च श्रुति-  
  
आत्मैवेदमग्र आसीत् पुरुषविधः सोऽनुवीक्ष्य नान्यदात्मनोऽपश्यत्   
सोऽहमस्मीत्यग्रे व्याहरत्ततोऽहन्नामाभवत् तस्मादप्येतर्हि   
आमन्त्रितोऽहमयमित्येवाग्रे उक्त्वाथान्यन्नाम ब्रूते इत्यादि । (बृह०   
१।४।१।१७)   
  
तथा-  
  
स वै न रेमे तस्मादेकाकी न रमते स द्वितीयमैच्छत्सहैतावानास यथा   
स्त्रीपुमांसौ सम्परिष्वक्तौ स इममेवात्मानं द्वेधापातयत्ततः पतिश्च  
  
प्। ३)  
  
पत्नी चाभवताम् इति । (बृह० १।४।३)  
  
वस्तुतस्त्वेकमेव यामलस्वरूपम् । यदुक्तम्-  
  
न शिवेन विना देवी न च देव्या विना शिवः ।  
नानयोरन्तरं किञ्चिच्चन्द्रचन्द्रिकयोरिव ॥ इति ।  
  
तथा- न शिवः शक्तिरहितो न शक्तिः शिववर्जिता ।  
यामलं प्रसरं सर्वम् इत्यादि ॥  
  
एतदभिप्रायेण सकलस्वरूपभावनायामपि स्त्रीरूपं वास्म रेद् देवि !   
पुंरूपं वा विचिन्तयेत् इत्युक्त्या यथेच्छयाविकल्पेन स्वाभिन्नपरदेवता   
भावना विधेयेत्युक्तम् । श्रुतिश्च-  
  
नैव स्त्री न पुमानेष न चैवायं नपुंसकः ।  
यद्यच्छरीरमादत्ते तेन तेन स रक्ष्यते ॥ इति (श्वेताश्व० ५-१०)  
  
श्रीभागवतेऽपि-   
  
स वै न देवासुरमर्त्यतिर्यङ् न स्त्री न षण्डो न पुमान्नजन्तुः इति एतेन   
निष्कलं परं तत्त्वम् ति द्योतितम् । एवं ब्रह्म वा इदमग्र आसीत् तदात्मानमेव   
वेदाहं ब्रह्मास्मीति अ इति ब्रह्म तत्रागतमहं इति (मैत्रा० ६-१७)   
श्रुतेरन्तःस्वीकृतानुत्तरानन्दादिस्पन्दमयाकृत्रिमविमर्शमयी सैव   
पराभट्टारिका आदिक्षान्तमातृकामयाशेषमन्त्रादिरूपतामवभासयन्ती   
तयैव मननत्राणात्मिकया   
मन्त्रशक्त्यानुग्राह्याननुगृह्यभोगमोक्षैकभाजनतया   
तत्तद्भुवनैश्वर्यादिभोगवितरणपूर्वं मुक्त्या   
परसंवित्तत्वलक्षणपरब्रह्मैकात्म्यत्मना संयोजयति । इति- तत्तदवसरे   
प्रदर्शयिष्यते । मन्त्रस्फुरत्ताक्रमश्च यथा- पराभगवती शक्तिर्हि   
स्वस्वातन्त्र्याद्विश्वमवबिभासयिषुः प्रथमं प्राक्संवित्प्राणे परिणता   
इत्युक्त्या प्राणाद्यस्फुरत्तामयीं प्राणनभूमिकामवलम्ब्य   
वाच्यवाचकात्मषडध्वात्मकशब्दार्थप्रपञ्चगर्भमहानादभट्टारकस्  
फारण-क्रमेण पश्यन्ती मध्यमा  
  
प्। ४)  
  
वैखरीवाग्रूपतया स्वात्मचमत्कारमयी विजृम्भते । तत्र   
पश्यन्त्यामस्फुटविभागत्वाद्वाच्यवाचकयोः क्रमानुल्लास एव तस्या   
द्रष्ट्रेकस्वभावत्वात् । मध्यमायां पुनस्तयोः स्फुटास्फुटत्वेन   
क्रमोदयः । वैखर्यां तु   
स्थानकरणप्रयत्नाश्रयव्यक्ततत्तद्वर्णक्रमोपग्रहः स्फुट इति सर्वत्रैव   
महामन्त्रपरामर्शचमत्कारकारित्वेन   
विश्वभेदावभासप्रपञ्चकवलनस्वभावा वैखरीभूमावपि   
त्र्यक्षर्यात्मकुलसुन्दरी प्रधानमन्त्रात्मना स्वाभिन्नकरणेन   
स्वेच्छासङ्कोचावभासितमितप्रमातृभावभावमपसार्याशेषविश्वभाव  
खचित-पूर्णविश्वाहम्भावधाराधिरूढिं   
स्वोपासकजनान्नयतीत्याशयतः स्तुतिकृत् स्वयं कृतकृत्यतया   
लब्धपरदेवतात्मभावतद्विभूतिमहाहर्षमहोल्लाससरसनिर्भरतया स्वयं   
कृतार्थतामाश्रयमाणः परोपकारप्रावण्येनैव   
श्रीपरदेवतास्तुतिमाशीर्वादात्मानुग्रहस्फारपुरःसरां   
मन्त्रतद्देवतास्वरूपोपक्षेपिणीमुपक्रमते । तत्र श्रीमहात्रिपुरसुन्दर्या   
विद्याधिष्ठातृदेवतास्तदुपासनस्थानफलानि च सामान्यतः   
स्तुत्यपदेशेनोपदिशति-  
  
ऐन्द्रस्येव शरासनस्य दधती मध्येललाटं प्रभां   
शौक्लीं कान्तिमनुष्णगोरिव शिरस्यातन्वती सर्वतः ।  
एषासौ त्रिपुरा हृदि द्युतिरिवोष्णांशोः सदाहःस्थिता   
छिन्धाद्वः सहसा पदैस्त्रिभिरघं ज्योतिर्मयी वाङ्मयी ॥ १ ॥  
  
एषासौ भातभासमानानुसन्धानैक्यैन प्रत्यभिज्ञायमाना त्रिपुरा तिस्र   
इच्छादयः परापरादिरूपाः शक्तयः पुरः शरीराणि यस्याः सा तद्रूपा ।   
तदुक्तं श्रीमालिनीविजये-  
  
या सा शक्तिर्जगद्धातुः कथिता समवायिनी ।  
इच्छात्वं तस्य सा देवी सिसृक्षोः प्रतिपद्यते ॥  
  
एवमेतदिति ज्ञेयं नान्यथेति सुनिश्चितम् ।  
ज्ञापयन्ती झगित्यन्तर्ज्ञानशक्तिर्निगद्यते [जगत्यत्र (का०)] ॥   
(३अ० ५।६।७)  
  
प्। ५)  
  
एवं भूतमिदं वस्तु भवत्विति यदा पुनः । (७।१४)  
जाता तदैव तद्वस्तु कुर्वत्यत्र क्रियोच्यते ॥ (८।१५) इति ।  
  
परास्य शक्तिर्विविधैव श्रूयते स्वाभाविकी ज्ञानबलक्रिया च- इति श्रुतेः   
(श्वेता० ६।८) । अत्र बलमिच्छेति ज्ञेयम् । यद्वा त्रिभ्यो   
वेदितृवित्तिवेद्यरूपेभ्यः पूर्यतेऽग्रे गम्यते ज्ञायते तदाधारस्वरूपत्वेनेति   
त्रिपुरा शान्तात्मिका । तदुक्तम्-  
  
त्रिपुटीमयं समस्तं तदपि ज्ञेये ज्ञातरि च समम् ।  
दृढग्रन्थिर्ज्ञानकला कलयति त्रैलोक्यमेककलम् ॥  
  
इत्येवमिच्छादिशक्तिसमष्टिशान्ताशक्तिरूपा ब्रह्माभिन्नाद्या शक्तिः   
श्रीत्रिपुराशब्दनिर्वचनीया सैव सिसृक्षादिस्वरूपोद्भावनोत्तरं   
तत्तच्छक्त्याविष्टशक्तिमद्रपावलम्बनेन विश्वसर्जनादिकृत्यसम्पादनं   
विदधती यावत्प्रत्यक्षग्राह्यसङ्कुचितप्रमातृभावपदमपि व्यश्नुवाना   
तथा तथा व्यपदेशभाक् समस्तैर्जनैरनुभूयते   
इत्याशयेनैषेत्यपरोक्षनिर्देशवाचिनैतदा परामृष्टा । सैव पुनः   
प्रोल्लासितत्रिपुटीरूपविविधविश्वप्रपञ्चोदयविश्रान्तिस्थानत्वेन   
समाधिसुषुप्त्यादौ सच्चिदानन्दघनस्वरूपपरिशेषवास्तवैकीभावा   
प्रत्यभिज्ञायमाना स्वेच्छाकल्पितदेशकालावभासव्यवहितेव   
तत्पदवाच्यभावानुगुण्येनादसा परामृष्टा इत्यनेन सामानाधिकरण्येन   
तत्त्वतोऽभेदान्वयपर्यवसायिनीयं स्तुतिरिति स्तोत्रकार आद्यश्लोक एक   
स्वसंविन्मयपरदेवतास्वरूपपरामर्शनस्य परमोत्कृष्टफलं   
भङ्ग्या सूचितवान् । एवं विश्वोदयस्थितिविलयदशासु काचित्तुरीया स्वसविद्रूपा   
विनष्टत्वभावा देवी समस्त्येव इत्येवविधाशयेनैव श्रीवामकेश्वरे-   
त्रिपुरा परमा शक्तिराद्या ज्ञानादितः [जातादितः (का०)] प्रिये   
इत्युपक्रम्य-  
  
एषा सा परमा शक्तिरेकैव परमेश्वरी ।  
  
प्। ६)  
  
त्रिपुरा त्रिविधा देवी ब्रह्मविष्ण्वीशरूपिणी ॥  
  
ज्ञानशक्तिः क्रियाशक्तिरिच्छाशक्त्यात्मिका प्रिये ।  
त्रैलोक्यं संसृजत्येषा त्रिपुरा परिकीर्त्यते ॥ इति ।  
  
मध्येऽभ्यस्य-  
  
रमते स्वयमव्यक्ता त्रिपुराख्यातिमागता (४ प ४-१६) इत्यन्तं   
त्रिपुरापदनिरुक्तिप्रकारमर्थतत्त्वं परमेश्वरो निरवोचत् ।  
  
वाराहीयेऽपि-   
  
ब्रह्मविष्णुमहेशाद्यैस्त्रिदशैरर्चिता पुरा ।  
त्रिपुरेति तदा नाम कथितं दैवतैस्तव ॥ इति ।  
  
यद्यपि त्रिपुराशब्दस्यागमेषु त्रिभ्यो गुणबीजपीठलोकादिभ्यः पुरा भूतत्वात्   
इत्यादिबहुधात्वेन व्याख्यातं तथापि तथा तथा व्याख्यानानामेकत्रैव   
प्रदर्शनेनादित एव ग्रन्थविस्तरः स्यात् । तस्माद्विनेय   
जनहृदयोद्वेगदायित्वात्ततो विरम्यते यथाप्रदेशमग्रे व्याख्यान्तराणि   
प्रदर्शयिष्यन्ते । त्रिपुरार्णवे तु-  
  
नाडित्रयं तु त्रिपुरा सुषुम्ना पिङ्गला इडा ।  
मनो बुद्धिस्तथा चित्तं पुरत्रयमुदाहृतम् ।  
तत्र तत्र वसत्येषा तस्मात्तु त्रिपुरा मता ॥ इति ।  
  
वः स्वविद्याजपादिपराणां भक्तानां युष्माकमघ   
पापमाणवमायीयकार्ममलस्वरूपं भवबन्धनिबन्धनत्वात्सदा सर्वदा   
सहसाविलम्बमतर्कितोपनततीव्रतमशक्तिपातवशादनुपसेव्यमानोपायजालनि  
यन्त्रण-तन्त्रबन्धनं यथा स्यात्तथा छिन्द्यादुपसंहरेत् ।   
दुष्कृतनिकरोच्छेदेनानुग्रहाभिमुखी भूयादित्याशंसायां लिङः ।   
एतेनानुपायाख्यक्रमसोपानपदबन्धात्मा   
परमार्थनीयकाष्टाशंसाविष्कृता भवति । तत्र ज्ञानं बन्धः ।   
(१।२) (३।२) योनिवर्गः कलाशरीरमिति (१।३) इति   
श्रीशिवसूत्रोक्तनीत्या   
परिपूर्णप्रकाशानन्दघनसतत्त्वसंवित्तत्त्वस्यान्यतमांशा-  
  
p. 7)  
  
tata eva vibhinnavedyajātāvabhāsanaṃ māyīyākhyaṃ   
śubhāśubhakarmavāsanātmakaṃ kārmamiti tridhāgameṣu lakṣitam |   
taduktamācāryotpaladevapādaiḥ-   
  
svātantryahānirbodhasya svātantryasyāpyabodhatā |  
dvidhāṇavaṃ malamidaṃ svasvarūpāpahānitaḥ ||  
  
bhinnavedyaprathātraiva māyākhyaṃ janmabhogadam |  
kartaryabodhe kārmaṃ na māyāśaktyaiva tat trayam || iti | (ī0 pra0 3. a0 20 ā0   
4.5)  
  
evaṃ malavidhūnanasvabhāvatvameva paramārthatatvasyāmnāyaprasiddhaṃ   
nirmalaṃ svaṃ cinmayasvabhāvaṃ dhvanayatīti bhāvārtho'trāvagamyaḥ | yathā   
iṣīkātūlamagnau protaṃ pradūyetaivamevāsya pāpmānaḥ pradūyante iti śruteḥ |   
tathā-   
  
vidyātapobhyāṃ saṃyuktaṃ brāhmaṇaṃ japanaityakam |  
sadāpi pāpakarmāṇameno na pratiyujyate ||  
  
jāpināṃ homināṃ caiva ghyāyināṃ tīrthavāsinām |  
na saṃvasanti pāpāni ye ca snātāḥ śirovrataiḥ ||  
  
iti vasiṣṭhasmṛteḥ | tathā pādme puṣkarakhaṇḍe-  
  
meruparvatamātro'pi rāśiḥ pāpasya karmaṇaḥ |  
kātyāyanīṃ samāsādya naśyati kṣaṇamātrataḥ ||  
  
durgārcanarato nityaṃ mahāpātakasambhavaiḥ |  
doṣairna lipyate vīraḥ padmapatramivāmbhasā || iti |  
  
devībhāgavate'pi-  
  
chittvā bhittvā ca bhūtāni hatvā sarvamidaṃ jagat |  
praṇamya śirasā devīṃ na sa pāpairvilipyate ||  
  
sarvāvasthāṃgato vāpi yukto vā sarvapātakaiḥ |  
durgāṃ dṛṣṭvā naraḥ pūtaḥ prayāti paramaṃ padam || ityādi  
  
p. 8)  
  
brahmāṇḍapurāṇe-  
  
varṇāśramavihīnānāṃ pāpiṣṭhānāṃ nṛṇāmapi |  
yadrūpadhyānamātreṇa duṣkṛtaṃ sukṛtāyate || iti |  
  
atra svātmaviṣayāśaṃsāṃ parihṛtya vaḥ ityuktibhaṅgyā   
parānugrahaikaviṣayakaprayojanapravaṇatāṃ (śeṣavṛttirūpāṃ)   
śrīmāṃstotrakāro dharmācāryaḥ svasminnāviṣkurvan   
samadhigatāśeṣakāmatayāpi   
kṛtakṛtyatvādvigalitasamastalaukikālaukikavikalpakalaṅkavibramatāṃ sūcayati   
| yaduktamabhinava guptapādaiḥ-   
  
samastayantraṇātantratroṭanāṭaṅkadharmiṇaḥ |  
nānugrahātparaṃ kiñciccheṣavṛttau prayojanam ||  
  
svaṃ kartavyaṃ kimapi kalayaṃlloka eṣa prayatnā-  
nno pārārthyaṃ prati ghaṭayate kāṃcana svātmavṛttim |  
yastu dhvastākhilabhavamalo bhairavībhāvapūrṇaḥ   
kṛtyaṃ tasya sphuṭamidamiyallokakartavyamātram || iti |  
  
smṛtaṃ ca-  
  
yastvātmaratireva syādātmatṛptaśca mānavaḥ |  
ātmanyeva ca santuṣṭastasya kāryaṃ na vidyate || (bha0 gī0 3.17)  
  
iti | na me pārthāsti kartavyaṃ triṣu lokeṣu kiṃcana |  
nānavāptamavāptavyaṃ varta eva ca karmaṇi || (bha0 gī0 3.22)  
  
iti ca   
  
aghaṃ chindyāt ityanena pāpābhāva eva   
dharmābhivṛddhirityaghacchedopalakṣitānāṃ dharmādicaturvargāṇāmapi   
sādhanatvaṃ śrītripurāvidyāyāḥ sūcyate | taduktaṃ prapañcasāre-  
  
vāgaiśvaryātiśayadatayā vāgbhavaṃ bījamuktaṃ   
trailokyakṣobhaṇādipunarapivaśatākṛṣṭidaṃ   
[kṣobhaṇasavaśatākṛṣṭidam (ārtharaevelānasampādite)]   
kāmarājam |  
  
p. 9)  
  
śāktaṃ kṣveḍāpaharaṇakavitākārakaṃ [kṣvelā (tatraiva)]   
bījametat-  
proktaṃ dharmadraviṇasukhamokṣapradaṃ sādhakānām || (9 pa0 4)  
  
iti |  
  
kīdṛśī tribhiḥ padaiḥ   
samanantaroktapādatrayaparāmṛśyamānairlalāṭādisthānairupalakṣyamāṇā teṣu   
teṣu sthāneṣu sadupāsakajanairupalakṣaṇabhūteṣu vibhāvyamānetyarthaḥ |   
itthaṃbhūtalakṣaṇā tṛtīyā | atastrīṇi purāṇi hṛdādīni   
svaprakāśasaṃviddhanasvarūpopalakṣaṇāni yasyā sā ityapi   
tripurāpadaniruktiprakāramabhyadhāt | etena-  
  
hṛdyākāśe nilīnākṣaḥ padmasaṃpuṭamadhyagaḥ |  
ananyacetāḥ subhage ! paraṃ saubhāgyamāpnuyāt || iti   
hṛdaye cittasaṃghaṭṭād dṛśyasvāpapradarśanam |  
  
ityādyuktopāyavargamapyanujagrāheti bodhyam | atha ca   
tribhiḥpadairuktanibandhasandarbhopakṣipyamāṇavidyākūtākṣarātmakairvopalakṣit  
ā śrīrvidyārūpetyarthaḥ | tena tribhyo   
brahmādyadhiṣṭhitajñānādiśaktyātmakavākkāmaśaktibījebhyaḥ purābhūtatvāt   
tripurā tatsamaṣṭisvarūpetyapi nirvacanāntaraṃ svābhimatacitramupakṣipati |  
  
nanu evaṃvidhāyāḥ śrītripurābhidhāyāḥ paradevatāyāḥ kiṃ   
svarūpamityāśaṃkāyāṃ tasyā asādhāraṇasvarūpalakṣaṇamāha jyotirmayī ityādi   
parimitārkādiprakāśādivailakṣaṇyena tajjīvitāyamānatvādaśeṣāvabhāsanā   
stamitaparatejorūpā   
  
tameva bhāntamanubhāti sarvaṃ  
tasya bāsā sarvamidaṃvibhāti |  
  
etasmin khalu re gārgi ! sūryācandramasau vidhṛtau tiṣṭhataḥ | iti ca śruteḥ  
  
p. 10)  
  
na tadbhāsayate sūryo na śaśāṃko na pāvakaḥ |  
  
ityādismṛteśca | etadarthaṃ cācāryābhinavaguptapādā vyavṛṇvan   
  
yathā-  
  
yatra sūryo na vā somo nāgnirbhāsayate'pica   
na cārkasomavahnīnāṃ tatprakāśādvinā mahaḥ |  
kimapyasti nija kintu saṃviditthaṃ prakāśate |  
  
iti | etena svaprakāśatvena tatra pratyakṣādipramāṇānāṃ vyāpārābhāve   
jñāpakādisiddhyanupayoga iti prādarśi | na ca mayaṭo   
vikārāvayavārthayorvidhīyamānatvādatra ca pariṇāmādyāpattiḥ syāditi vācyam |   
nityaṃ vṛddhaśarāvādibhyaḥ ityatra nitya iti yogavibhāgāttādrūpye mayaṭo   
vihitatvāditi samādheyam | tasya paratejaso   
viśvanirbharatvenāpekṣaṇīyapūrṇāhamparāmaśaireva   
svabhāvatvamakṛtrimamastyeva | anyathā vimarśavaidhurye   
sphaṭikākāraprakāśamātravāgbhavabījenopāsyeti | taduktaṃ   
saubhāgyahṛdaye-  
  
yonau kanakapuñjābhaṃ hṛdi vidyacchaṭopamam |  
ājñāyāṃ candrasaṃkāśaṃ mahastava maheśvari ||  
  
evamekaikamagnisūryacandrakuṇḍalinyākhyayā śrītripurā jñeyā tattejaḥ   
samaṣṭirūpatvāt | evamuktakrameṇa vidyābījasthānānyavagamyāni | na tu   
proktapādairupakṣipyamāṇabījānāṃ prātisvikapratipadoktasthānasādṛśyeneti |   
agre'pi dvitīyastave vakṣyate mūrdhni sphurattuhinadīdhitirityatra | evaṃ   
sandarbharacanāsūcitānāmeṣāṃ vāgbhavakāmarājaśaktibījānāṃ   
dharmakāmamokṣaphalapradatvaṃ śrītripurayā sahābhedatvaṃ cāgamaprasiddham |  
  
taduktaṃ śrīvāmakeśvarīmate-  
  
vāgīśvarī jñānaśaktirvāgbhave mokṣarūpiṇī |  
kāmarāje kāmakalā kāmarūpākriyātmikā ||  
  
p. 11)  
  
śaktibīje parāśaktiricchaiva śivarūpiṇī |  
evaṃ devī tryakṣarī tu mahātripurasundarī || (4 pa 17.18) iti |  
  
tatrādyaṃbījaṃ trayyādyākṣaraniṣpannatvāt trayīmayatāṃ nojjhati | yathā   
sāmaṛgvedādyabhūtayorviśliṣyasthāpitayorvarṇayoḥ parataḥsthāpitena   
yajurādyavarṇena krameṇa guṇavṛddhisandhau vidhīyamāne   
kulasundarīvidyādyabījaṃniṣpadyate |  
  
taduktaṃ kādimate-  
  
trayīmayatvaṃ vidyāyāstathā vyañjanasaṅgamāt |  
vācyavācakarūpasya prapañcasyāmitātmanaḥ ||  
  
kāraṇatvaṃ parātmatvamameyatvañca vai kramāt |  
kathayāmi śṛṇu prājñe ! vicitrā mantravaibhavāḥ ||  
  
ityupakramya ityutpannaṃ śucervapuḥ ityantam | etat tṛtīye stave spaṣṭaṃ   
nirūpayiṣyate | dvitīyantu- viśiṣtasandarbharūpeṇa   
trayīmayatāmatyajadaśeṣaśabdārtharūpaprapañcavyāptimāvedayati yathā   
vidyāyā dvitīyabījagatakakāralakārayormadhye kakārasya   
vyañjanātmamātṛkādibhūtatvāt lakārasya ca   
pañcabhūtādibhūtapṛthivyakṣarātmakatvāt   
vācyavācakātmaprapañcopalakṣaṇatvena   
tayorbinduvisarjanīyaikyarūpaśivaśaktisāmarasyātmakaturīyasvaraviśrāntyā   
viśvābhedavyāptirnirūpyate |  
  
taduktaṃ tatraiva-  
  
madhyamārṇagataprāṇā vyañjanādestumātṛkā |  
prāgvat kāraṇakāryatvayogādvācakarūpakam ||  
  
tadarṇakarasāyogā bhūtāditvenavācyatā |  
iti vācakavācyatvarūpā viśvātmatoditā ||  
  
iti | tṛtīyabīje tu vyañjanasya jñeyarūpatvādaco jñānarūpatvād visarjanīyasya   
jñātṛsvarūpatvācca   
jñātṛjñānajñeyarūpatrikātmakaviśvamayatvavyāptiḥsuvyaktaṃ pratipāditaḥ |   
taduktaṃ tatraiva-  
  
p. 12)  
  
parārūpaṃ tṛtīyena triṃśikoktaṃ tridhātmakam |  
  
evameṣā viśvamayī |  
  
iti | asya tṛtīyasya hṛdayabījasyatrikāgamoktaprakriyayā'rtho'greyathāvasaraṃ   
vyākhyāsyate |  
  
evamasyāvidyāyāstribhirvāgbhavādikhaṇḍaistridhāśeṣaviśvātmakatvāt   
sādhakasya nāsādhyaṃ kiñcidastīti iti nyarūpi |  
   
mantroddhārajñānaprakārastu   
śrīmahātripurasundaryupāsanāśeṣabhūtatvādasmādādyapadyād granthakṛtā   
naipuṇyena samunmīlyamānaḥ pradarśyate- tatra prathamapāde ādyārṇatayā   
dvitīyapāde dvitīyārṇatayā tṛtīyapāde tṛtīyārṇatayeti- anukramaśaḥ   
śrībālāsundarīvidyābījāni samuddhṛtāni | sarvataḥ ityatra samuddhṛtasya   
visargasyānukarṣaṇāt tṛtīyaṃ bījaṃ sampūryam itīmaṃ   
mantroddhārasūcanākramaṃ svayameva granthakṛt spaṣṭaṃ parasampratipattyai   
upasaṃhāraśloke sandarbhiṣyati yatrādyavṛtte sphuṭam | ekadvitripadakrameṇa   
ityādinā | taduktaṃ jñānārṇave-  
  
tripurā trividhā devi ! bālāṃ tu prathamāṃ śṛṇu |  
yayā vijñātayā devi ! sākṣāt suraguruprabhaḥ [gururbhavet (mu0   
saṃ0)] |  
  
sūrya svaraṃsamuccārya bindunādakalātmakam |  
svarāntaṃ pṛthivīsthaṃtu [pṛthivīyuktaṃ (mu0 saṃ0)] ||   
turyasvarasamanvitam ||  
  
bindunādakalākrāntaṃ sargavān bhṛguravyayaḥ |  
śakrasvarasamopeto vidyeyaṃ tryakṣarīmatā ||  
  
gaṅgātaraṅgakallolavāg [vākpaṭutvapra0 (mu0 saṃ0)]   
gumphapadadāyinī |  
mahāsaubhāgyajananī mahāsārasvatapradā || (pa0 2 3 4 5 6)  
  
iti | viśeṣasahita iti vakṣyamāṇatayā tadviśeṣācca tadantarbhāvenoddhatāḥsantīti   
bodhyam |  
  
p. 13)  
  
tathāhi- samastatraipuravidyārāśikandabhūtāyāḥ   
paramarahasyasaṃketabūtāyāḥ binduvisargasāhityāsāhityābhyāṃ viśeṣāśca   
sūcyante | ai ī au | aiṃ ī au | aiṃ īṃ au | aiṃ īṃ auḥ | iti | taduktaṃ kādimate-  
  
śucirādyā vāksvarūpā dvitīyā vahnirīritā |  
bindusargātmanoraikyarūpā sātvāvayorvapuḥ ||  
  
tena bījena viśvātmarūpā sā samyagīritā |  
vanaṃ tṛtīyamākhyātaṃ māyayā svena vā yutam ||  
  
eṣā tripurakandā [traipura (mu0 saṃ0)] syāt saṃketeti nigadyate |  
jñātṛjñānajñeyadoṣaguṇatejastrayātmikā || (pa0 15. 42-44)  
  
iti | sarvato'hasthitā ityanena sarveṣu bījeṣu hakāre sthitā iti   
tripuravāsinīvidyoddhāraḥ sūcyate haiṃ haklīṃ ha sauḥ iti taduktaṃ   
jñānārṇave-  
  
tripureśī maheśāni ! tribījāhasthitā yadā |  
cakrāsanagatā [devi ! viddhi tripuravāsinīm (mu0 saṃ0)] viddhi   
devi! tripuravāsinī || (10. pa0 20)  
  
iti |  
  
tathā sahasā ityanena hakārasakārābhyāṃ saha vartamānā iti tripurā   
śrīvidyoddhāropakṣepaḥ- hasaiṃ hasaklīṃ hasauḥ |  
  
taduktaṃ tatraiva-  
  
tripureśyā [tripureśī (mu0 saṃ0)] maheśāni ! vāgbhave   
kāmarājake |  
śivacandrasamāyuktā tārtīye śivarūpiṇī ||  
sarvamantrāsanagatā tripurā śrīriyaṃ priye | (10. pa0 21.22)  
  
iti |  
  
atraiva madhyabīje   
hakāramantrayojanāyāmuttarasiṃhāsanagataḍāmarabhairavīvidyoddhāraḥ hasaiṃ   
haklīṃ hasauḥ | taduktaṃ śrīvidyārṇave-  
  
p. 14)  
  
uttarāsyena deveśi ! mayādyāpi prajapyate |  
mahāsiṃhāsanagatā bhairavī ḍāmarīśvarī ||  
  
pūrvoktabhairavīdevyāḥ kāmarūpe parāṃ śivām |  
hitvoccarettadā vidyām * * * * * * * * ? ||  
  
iti | tathā sahasā sadāhasthitā ityanena sadāho dāhaśaktimānagnīrephastatra sthiteti   
tripurāvidyoddhāraḥ | hasaraiṃ hasakalarīṃ hasarauṃ | taduktaṃ tatraiva-  
  
yathā śrītripurābālā tathā tripurabhairavī |  
sampatpradā nāma tasyāḥ śṛṇu nirmalamānase ||  
  
śivacandrau vahnisaṃsthau vāgbhavaṃ tadanantaram |  
kāmarājaṃ tathā devi ! śivacandrānvitaṃ tathā ||  
  
pṛthvībījāntavahnyāḍhyaṃ tārtīyaṃ śṛṇu sundari [vallabhe (mu0   
saṃ0)] ! |  
kumāryāstripureśānyā [maheśāni ! (mu0 saṃ0)] hitvā   
[bhittvā (mu0 saṃ0)] sargaṃ tu baindavam ||  
tripurā bhairavī devī mahāsampatpradā priye | (6 pa0 2 3 4 5)  
  
iti | tathā sahayoḥ syati paryavasyati- iti kṛtvā sahasā- ityanena   
proktavidyābījeṣṭādyākṣarayorviparyāsanyāsātkauleśabhairavīvidyoddhāraḥ   
saṃpadyate hsraiṃ hsakalarīṃ hasarauṃ- iti |  
  
taduktaṃ jñānārṇave-  
  
sampatpradā bhairavīvat [saṃpatpradā bhairavī ca viddhi kauleśa bhairavī |  
hasarādyā bhairavī sā triṣu bījeṣu pārvati ! ||  
iyaṃ tu saharādyā syātpūjādhyānādikaṃ tathā | (mu0 saṃ0)] viddhi   
kauleśa ! bhairavīm |  
hasādyā saiva deveśi ! triṣu bījeṣu pārvati ! ||  
  
p. 15)  
  
iyaṃ tu saharādyā syāt dhyānapūjādikaṃ tathā | (9 pa0 54 55)  
  
iti | tathā sahasā ityanena saha sakāreṇa dvayoḥ kūṭayorvartamānā sadāhasthitā   
ityaṃśasya mathyamānatvoditikṛtvā dakṣiṇasiṃhāsanādhidevatāraktanetrā   
bhairavīvidyoddhriyate saiṃ sakalarīṃ sauḥ | taduktaṃ tatraiva-  
  
candravāgbhava saṃyuktaṃ bījaṃ prathamamīritam |  
sakalā vahnimāyābhyāṃ dvitīyaṃ bījamīritam ||  
bālāyāścaiva tārtīyaṃ tṛtīyaṃ bījamīritam |  
  
iti | tathā sarvataḥ sahasā sadāhasthitā klīṃ kāntimātanvatī ityanena   
hasasamudāyarephayormadhye kakāralakārarūpiṇīṃ kāntiṃ śobhāṃ sarvatra   
kroḍīkurvāṇāyāṃ pūrvapradarśitasaṃketavidyāyāṃ vidyāntaropakṣepaḥ   
hasakalaraiṃ hasakalarīṃ hasakalarauḥ iti | atraiva anuṣṇagoriva śirasi ityanena   
anuṣṇagorindoṣṭhakārasya śirasyuparisthe ḍakāre tannimitatvāt sarvataḥ kāntiṃ   
dīptimātanvānā ceti kṛtvā dakṣiṇasiṃhāsanasthaṣaṭkūṭābhairavīvidyoddhāraḥ   
sūcitaḥ hasakalaraḍaiṃ hasakalaraḍīṃ hasakalaraḍauḥ iti |  
  
taduktaṃ tatraiva-  
  
śivacandrau mādanañca bhūmirvahnistu ḍāmaram |  
vākśāntimanubhiryuktaṃ bījatrayamudāhṛtam || iti |  
  
tatraiva-   
  
ḍākinī rākiṇībīje lākinī kākinīyugam [bīje āhṛtya deveśi !   
yojayeccandrasūryayoḥ | (mu0 saṃ0] |  
sākinī hākinībīje ākṛṣya surasundari ! ||  
  
p. 16)  
  
ādyamaikārasaṃyuktamanyadīkārasaṃyutam |  
śakrasvarānvitaṃ [śakrasvara samāyuktaṃ (mu0 saṃ0] devi !   
tārtīyaṃ bījamālikhet |  
bindunādakalākrāntaṃ dvitīyaṃ [tṛtīyaṃ (mu0 saṃ0)]   
śailasambhave |  
  
iti | tṛtīyaṃ tu savisargamiti tantrāntaroktam |  
  
tadyathā-   
  
ḍarau kṣmāmādanaṃ vāntaṃ śivamatra tridhā likhet |  
arkeṇa māyāsakrābhyāṃ kramāttanmaṇḍitaṃ kuru ||  
bindunādānvitaṃ cādyayugmamantyaṃ visargavat |  
  
iti | iyaṃ ṣaṭkūṭā-  
  
etasyā eva vidyāyāḥ ṣaḍ varṇān kramataḥ sthitān |  
viparītān vadet prauḍhe ! vidyeyaṃ bhogamokṣadā ||  
nityākhyā bhairavī devī * * * * * * * * ? |  
  
iti | tathā sahasā ityanenaiva sahasena sakāreṇa vartamāneti kṛtvā sādayaśca   
vidyāḥkāścinniṣpadyante sahaiṃ sahaklīṃ sahauḥ iti | sahraiṃ sahakalarīṃ sahrauḥ   
iti | sahakalaraiṃ sahakalarīṃ sahakalarauḥ iti | sahakalaraḍaiṃ ityādica |  
  
tathā sadā ahasthitā śirasyanuṣṇagoḥ sarvataḥ kāntiṃ dadhatī ityanena   
ākārahakārayorupari bindumātranimittatayā sarvatra   
anuttaravimarśamayaśivaśaktibhyāṃ tābhyāṃ pratyāhāranyāyena   
samupasaṃhṛtasyāśeṣa vācyavācakātmakaṣaḍadhvasphāramayasya   
akulasvarūpād vyomakalāparyantasya   
viśvasyāvibhāgavedanātmakabinduviśrāntyā   
akṛtakavimarśamayāhantāsārānikhilamantrodayavilayasthānaṃ   
mahāmantravīryabhūmirupakṣiptā bhavati | yayā sarve mantrā vidyāśca   
gṛhītavīryāḥ sādhakajanairyathākāmaṃ prayojyamānāḥ arthakriyāṃ   
niṣpādayituṃ prabhaveyuḥ | taduktaṃ śrīśivasūtreṣu-  
  
p. 17)  
  
mahāhradānusandhānānmantravīryānubhavaḥ iti | (pra0 1 u0 22)  
  
śrīspande'pi  
  
tadākramya balaṃ mantrāḥ sarvajñabalaśālinaḥ   
pravatarnte'dhikārāya karaṇānīva dehinaḥ |  
  
ityādi | tathā-  
  
mūlavidyāntyabīje ṣaṭtriṃśatāṃ tatvānāṃ vyāptisambhavāttadantarbhāvo'pi   
yathā syāditi pratīteranugatatvena   
pṛthivyādimāyāparyantānāmekatriṃśattattvānāmanuttaratrikāgamoktaprakriyay  
ā sakāreṇa śuddhavidyādiśaktyantānāṃ śūlārṇena tadatītasya visargeṇa   
vyāptirnirūpitā |  
  
śivādiśuddhavidyāntatattvapañcakasya cidānandecchājñānakriyāśaktisāratvāt   
pañcaśaktirūpatvañceti etatsarvaṃ tatraiva parasyāṃ bhūmau vilīyate tata eva   
codeti iti pradarśitaṃ bhavati |  
  
taduktaṃ śrīparātrīśikāyām-   
  
sārṇenāṇḍatrayaṃ [mudrita parātrīśikāyāṃ padyamidaṃ nopalabhyate;   
mālinīvijayottaratantrasya caturthādhikāre tu 25 ślokasyāyaṃ pāṭhabhedaḥ-  
sārṇena tritayaṃ vyāptaṃ triśūlena caturthakam |  
sarvātītaṃ visargeṇa parā vyāptirudāhṛtā ||] vyāptaṃ triśūlena caturthakam   
|  
sarvātītaṃ visargeṇa parāyā vyāptiriṣyate ||  
  
tathā- yathā nyagrodhabījasthaḥ śaktirūpo mahādrumaḥ |  
tathā hṛdayabījasthaṃ viśvametaccarācaram [jagadetaccarācaram-   
ityapi] || (24) iti |  
  
na vidyā mātṛkāparā ityuktermātṛkāyā apyasyāṃ vidyāyāmantarbhāvaḥ |   
tathāhi prathamāntyabījayoḥ sarve'co gṛhyante tatrākārekārokārāṇāṃ  
  
p. 18)  
  
krameṇa guṇavṛddhisandhau daśasvarāḥ sabinduvisargā antarbhavanti | catvāraḥ   
ṣaṇṭhasvarā lakārasyaiva rūpabhedāḥ | vilomoccārakrame visargo hakāro   
madhyabīje lakāraśca tābhyāṃ pratyāhāranyāyena saṃgṛhītāḥ   
pāṇinīyaparibhāṣitā halo'ntarbhavanti | sakārakakārābhyāṃ kṣakāraśceti   
mātṛkoddhāraḥ | tadāśrayā   
laukikālaukikāśeṣavāṅmayabhāṣāgītistutibhadāśca tadantarbhūtāḥ sūcyante |   
kecidantyabīje saptavibhaktayo'pyantarbhavantītyāhuḥ | tathā ca tatra su au jas iti   
prathamāvibhaktirūpamupalabhyate sā ca prātipadikamātraniṣṭheti dvitīyādīnāṃ   
vibhaktīnāṃ tadantarbhāvāt karmādikārakaviśeṣatayāpi tasyā evāvasthitatvāt |   
evamuktakulasundarībhedāḥ śrītantrarāje pañcadaśe paṭale   
saṃjñāntarairnirūpitāḥ-   
  
vidyāyāḥ kulasundaryā haṃsayogāt triṣu kramāt |  
vijayākhyā mahāvidyā viśvasaṃtrāṇatatparā ||  
  
hṛtsamāyogatasteṣu jīvākhyā viśvacinmayī |  
dvayorniyojanātteṣu jāyate āvayorvapuḥ ||  
  
hṛdādistvanmayī vidyā haṃsādirmanmayo manuḥ |  
teṣu dāhasamāyogādviśvākhyā viśvavigrahā ||  
pratyekaṃ śaktipuṭitā vidyā viśvavimohinī | (50.51.52.53)  
  
ityādi   
  
tathā sūcitasaṃketavidyāyāstriṣu khaṇḍeṣu dvitīyatṛtīyavidhuraṃ prathame vā   
prathamatṛtīyavikalaṃ dvitīye vā prathamadvitīyahīnaṃ tṛtīye vā   
teṣvanyatamavidhuramitarayorvā samasteṣu kādikṣāntavarṇānāṃ   
pañcatriṃśatsaṃkhyākānāṃ vyañjanānāṃ kramavyutkramāpakrame   
ekadvyādikrameṇa samāyogānniṣpadyamānānāṃ vidyānāmasaṃkhyātarūpatvaṃ   
saṃjāyate taduktaṃ tatra-  
  
ekadvyādisamāyogādvyañjanānāṃ tathā triṣu |  
jñātuṃ na śakyate saṃkhyā vidyānāṃ parameśvari ||  
evaṃ sānantavibhavā tāṃ niḥśeṣaṃ vadetkatham [tānyaśeṣaṃ bruve   
kathamiti mudrita saṃskaraṇam] | (15. pa0 47. 48)  
  
p. 19)  
  
ityalaṃ prasaktānuprasaṅgena || 1 ||  
  
atha viśeṣopāsanopadidikṣayā nādabindumayānackakalātmanā   
samupāsyamānasyādyabījāṃśasya mokṣaphalatvamāha-  
  
yā mātrā trapusīlatātanulasattantūtthitispardhinī   
vāgbīje prathame sthitā tava sadā tāṃ manmahe te vayam |  
śaktiḥ kuṇḍalinīti viśvajananavyāpārabaddhodyamā   
jñātvethaṃ na punaḥ spṛśanti jananīgarbhe'rbhakatvaṃ narāḥ || 2 ||   
  
varade ! ityuttaraślokādiha pratyanuvartanīyamanyathā   
tavetyābhimukhyanirdeśavācinā vyāhāraprakārasyāghaṭanāt |  
  
tapobhiriṣyate yastu devebhyaḥ sa varo mataḥ ityuktyā   
yamaniyamādyanuṣṭhānapūrvaṃ vriyante iti varāstān svopāsakebhyo   
viṣṇuviriñcyādibhyo datte iti varadā | tadāha padme nāradaḥ-   
  
yaccāhamuktavānasyā uttānakaratāṃ sadā |  
uttāno varadaḥ pāṇireṣa devyāḥ sadaiva hi ||  
surāsuramunivrātavaradeyaṃ bhaviṣyati ||  
  
ityetenātra dānakriyāyāḥ prāyeṇa hastakaraṇakatvādvarada pāṇirityartho jñeyaḥ |   
vastuto'tra surāsurādyabhīpsitakāmanāsaṃpūraṇamātre tātparyāt |   
varamudrādhāraṇārthaparatvasya tu suyogyatvānupapatteḥ |   
bhagavadācāryāṇām-  
  
tvadanyaḥ pāṇibhyāmabhayavarado daivatagaṇaḥ |  
tvamekā naivāsi prakaṭitavarābhītyabhinayā || ityukteḥ |  
  
varaṃ varaṇīyaṃ paramaśivadhāma svopāsanayā mumukṣubhyo datte iti vā   
śakteḥ śivābhedātmatayā tadupāsanayaiva śaktimatsvarūpādhigamaḥ |   
tadaktum-  
  
na vahnerdāhikāśaktirvyatiriktā vibhāvyate |  
  
p. 20)  
  
kevalaṃ jñānasattāyāṃ prārambho'yaṃ praveśane ||  
  
yathā lokena dīpasya kiraṇairbhāskarasya vā |  
jñāyate digvibhāgādi tadvacchaktyā śivapriye || (vi0 bhai0 21)  
  
iti | tathā-  
  
śaktyavasthāpraviṣṭasya nirvibhāgena bhāvanā |  
tadasau śivarūpī syācchaivīmukhamihocyate || (vi0 bhai0 51)  
  
ityetadagre yathāvasaraṃ nirṇeṣyate | tava vāṅmayatvena tvatsambandhini prathame   
vāgbīje śrīkulasundarīvidyādyākṣarasvarūpe vāgbhavākhye kūṭe mūlādhāre   
vāgbhavākhyaṃ kūṭaṃ saṃcintayedbudhaḥ |  
  
ityuktanītyā-  
  
ādhārapaṃkajaṃ pītaṃ catuṣpatraṃ sukesaram |  
adhomukhaṃ ca tanmadhye kuṇḍalīparameśvarī ||  
  
iti svacchandasaṃgrahoktyā ca catuṣpatrādhārapadmakarṇikopāsyasthānakatvāt   
tadabjayonyātmaśṛṅgāṭākṛtimiti sthitā yā mātrā nādabindvātmānackakalā   
kuṇḍalinīśaktiriti jīvaśaktirūpā   
garbhīkṛtāśeṣavācyavācakātmaviśvarūpatvena   
prasuptabhujagavatkuṇḍalākārā nādāmarśatāṃ nimajjya prāṇātmakaṃ   
rūpamāviśyāsthitā | tathā ca pārameśī bodhākhyā śaktirviśvaṃ garbhīkṛtya   
parākuṇḍalikā satī vimarśarūpatayā nādātmavarṇakuṇḍalikātmanā   
sphuritvāntarnimajjitaitatsvarūpā prāṇakuṇḍalikātmatayābhātītyāmnāyaḥ |  
  
taduktaṃ kādimate'pi-  
  
mūlādhārasthavahnyātmatejomadhye vyavasthitā |  
jīvaśaktiḥ kuṇḍalākhyā prāṇākārātha [prāṇākāreṇa tena sā (mu0   
saṃ0)] taijasī |  
  
prasuptabhujagākārā trirāvartā mahādyutiḥ |  
māyāśīrṣā nadantīṃ tāmuccaratyaniśaṃ khage ||  
  
p. 21)  
  
suṣumnāmadhyadeśekarṇa yā dasādvayasya tu |  
pidhāya na śṛṇotyenaṃ [śṛṇotyasyā (mu0 saṃ0)] dhvaniṃ   
tasya tadā mṛtiḥ ||  
  
ityādi-   
  
kīdṛśī kuṇḍalinī trapusīlatā karkaṭīvallī tasyāstanuḥ sūkṣmaścāsau   
lasannadhirohannaṅkuratayodgacchan yastanturguṇastasyotthitimudayaṃ spardhate   
anukarotīti spardhinī tadvattanīyasītyarthaḥ | taduktaṃ brahmāṇḍe-  
  
mahāśaktiḥ kuṇḍalinī bisatantutanīyasī |  
  
iti | śrutirapi-   
  
nīvāraśūkavattanvī pītā bhāsvatyaṇūpamā |  
  
iti | vijñānabhairave-  
  
āmūlātkiraṇābhāsāṃ sūkṣmātsūkṣmatarātmikām |  
cintayettāṃ dviṣaṭkānte śāmyantīṃ bhairavodayaḥ || (ślo0 28)  
  
iti tanurityanena tasyā yogimano'vadhānamātraviṣayatvena na   
bahirmukhavṛttigocaratvamityupakṣipyate | taduktaṃ jñānagarbhe-   
  
tavāmba ! paramākṣarī bhavati rūpametad bahirviśatpraṇavarūpatāṃ samupayāti   
hṛtkoṭare |  
avedyamakṛtātmabhirjanani ! bindutādātma yatvidanti tadahelayā   
tvadanusmṛteryoginaḥ ||  
  
iti | saiva mūlādhārābje'dhyuṣṭavalayākāratayā prasuptā yogakalayā prabodhya   
ṣaḍabjāni tadgranthiṃśca bhindānopariyātvā   
sahasrārakamalakarṇikācandrabimbādamṛtaṃ srāvayati | taduktaṃ   
vāmakeśvare-   
  
bhujaṅgākārarūpeṇa [mu0 pu0 imeślokā nopalabhyante] mūlādhāraṃ   
samāśritā |  
śaktiḥ kuṇḍalinī nāma bisatantunibhā śubhā ||  
  
p. 22)  
  
mūlakandaṃ phaṇāgreṇa daṃṣṭrākamalakandavat |  
mukhena pucchaṃ saṃgṛhya brahmarandhraṃ samanvitā ||  
  
padmāsanagatā svacchā gudamākuñcya sādhakaḥ |  
vāyumūrdhvagataṃ kurvan kumbhakāviṣṭamānasaḥ ||  
  
vāyvādhāravaśādagniḥ svādhiṣṭhānagato jvalan |  
jvalanāghātapavanāghatairunnidrito'hirāṭ ||  
  
brahmagranthiṃ tato bhittvā viṣṇugranthiṃ bhinattyataḥ |  
rudragranthiṃ vibhidyaiva kamalāni bhinatti ṣaṭ ||  
  
sahasrakamale śaktiḥ śivena saha modate |  
sā cāvasthā parā jñeyā saiva nirvṛttikāraṇam ||  
  
iti |  
  
evaṃvidhāṃ tāṃ pratijantu aprāṇādyasphurattārūpiṇīṃ sadā   
sarvadetyanenāsyāḥ svātmanyakālakalitatvamityāsūtryate | viśvasya   
pramāṇaprameyādirūpasya eṣaṇīyabhāvajātasya vācyavācakātmanaḥ   
ṣaḍadhvasphārasya vā jananavyāpāre   
paśantyādisphāraṇakrameṇotpādakriyāyāṃ baddha udyamo yayā tāṃ   
baddhodyamāṃ svārasyena gṛhītasaṃrambhām | saṃvido hi   
kṣobhakatvātsvātmocchalanenāśeṣajñeyakāryavastuno   
bahīrūpatvāvabhāsanasāmarthyaṃ svabhāvasiddhamevetyanenābhidhīyate |   
taduktaṃ śrīmadabhinavaguptapādaiḥ-   
  
kṣobhakaṃ saṃvido rūpaṃ kṣubhyati kṣobhayatyapi |  
kṣobhaḥ syājñeyadharmatvaṃ kṣobhaṇā tadbahiṣkṛtiḥ ||  
  
antaḥstha viśvābhinnaikabījāṃśavisisṛkṣutā |  
kṣobho'tadicche tattvecchābhāsanaṃ kṣobhaṇāṃ viduḥ ||  
  
yadaikyāpattimāsādya tadicchā kṛtinī bhavet |  
kṣobhādhāramimaṃ prāhuḥ śrīsomānandaputrakāḥ || (taṃ0 3 | 82-  
  
इति । षडध्वात्मनां विवरणमग्रे वितनिष्यते । येयं   
चानुत्तरानन्दघनस्वभावकामेश्वरस्वभावाविभिन्ना परावागात्मा   
विश्वप्रस्फारणाहेतुः सैव बहिरुल्लिलयिषाभ्युपगमरूपत्वादिच्छाशक्तिरूपा   
पश्यन्ती सञ्ज्ञा ।  
  
प्। २३)  
  
ज्ञानशक्तिप्राधान्याद्धीवृत्तिमात्रे प्रसार्यमाणत्वेन   
मध्यमेत्यध्यवसीयते । क्रियाशक्तिप्राधान्यात्   
पुनस्ताल्वादिकरणव्यापारजन्यस्फुरत्वे लौकिकालौकिकविचित्रशब्दात्मा   
वैखरीवाक् इत्यसौ वाग्विलासः सामस्त्येनेच्छादिशक्तिविकासात्मैव । तदुक्तं   
श्रीमदभिनवगुप्तपादैः-   
  
प्राक् पश्यन्त्यथ मध्यान्या वैखरी चेति ता इमाः ।  
परा परापरादेवी चरमा त्वपरात्मिका ॥  
  
इच्छादिशक्तित्रितयमिदमेव निगद्यते ।  
एतत्प्राणित एवायं व्यवहारः प्रतायते ॥ (तं० १ । २७१-२७२)  
  
इति । तथोत्तरचतुः शत्याम्-   
  
इच्छाशक्तिस्तथा सेयं पश्यन्ती वपुषा स्थिता ।  
ज्ञानशक्तिस्तथा प्रोक्ता मध्यमा वागुदीरिता ॥  
क्रियाशक्तिस्तु रौद्रीयं वैखरी विश्वविग्रहा ।  
  
इति । इत्थमुक्तप्रकारेणाशेषजीवनशक्तिरूपत्वात्   
विश्वाहम्भावस्फुरत्तासारां परमाकाशब्रह्मचिच्छक्तिं तां ज्ञात्वा   
स्वाभेदेन प्रत्यभिज्ञाय नरा ये केचन पारमेश्वरशक्तिपातपवित्रिता जनाः   
पुनर्भूयो जननीगर्भे मातृकुक्षिमध्येऽर्भकत्वं शिशुत्वं न स्पृशन्ति   
न जायन्ते इत्यर्थः ।  
  
नातः परं वेदितव्यं हि किञ्चित् इति । (श्वेता० १।१२)  
तमेव [त& विदित्वा मृत्युमत्येति (मु० सं०)]   
विदित्वातिमृत्युमेति इति श्रुतेः । (हंसो० ४)  
ज्ञात्वा देवं सर्वपाशापहानिः इति च । (श्वेता० १।११)  
  
तेषां   
तादृगुत्तमाधिकारिप्राप्यतथाविधोत्कृष्टपूर्णसपर्यारहस्याभिज्ञत्वात्#  
जन्मेति भावः । श्रुतिश्च-  
  
तस्य तावदेव चिरं यावद्विमोक्ष्येऽथ सम्पत्स्यै इति । (छा० उ० ६।१।४।२)  
  
प्। २४)  
  
न स पुनरावर्तते इति । (निरा० ३३)  
  
स्मृतिश्च-  
  
यद्गत्वा न निवर्तन्ते तद्धाम परमं मम इति । (भ० गी० १५-६)  
अपुनरावृत्तिमुपबृंहयतः इति ।  
  
एवमुक्तसनादबिन्दूपास्तेर्मुख्यं मुक्तिरूपं फलमुक्तम् । ते वयं   
तथाविधविमर्शानुसन्धानविश्वस्तहृदया मन्महेऽवबुध्यामहे   
प्रतिजानीमहे इत्यर्थः । स्पृशन्तीत्यनेन   
जननीगर्भस्पर्शमात्रनिषेधात्तद्वासो नितरां दूरापास्त इत्युक्तम्भवति । त   
इत्यनेन भातभासमानानुसन्धानानुप्राणितेन प्रत्यभिज्ञाव्यापारेण ये   
पूर्वं समभ्यस्तसपर्याविभवजन्यत्वत्समावेशानन्द-  
prasādapātratāmāvirbhāvayatīti || 2 ||  
  
evamādyabījaikadeśopāstiphalamuktvāvaśeṣabījāṃśākṣaraphalaṃ   
vākprasarasiddhirūpaṃ kīrtayan kaimutikanyāyena   
sampūrṇabījajapopāsanāmāhātmyamupakṣipati-  
  
dṛṣṭvā sambhramakāri vastu sahasā ai ai iti vyāhṛtaṃ   
yenākūtavaśādapīha varade ! binduṃ vināpyakṣaram |  
tasyāpi dhruvameva devi ! tarasā jāte tavānugrahe   
vācaḥ sūktisudhārasadravamuco niryānti vaktrāmbujāt || 3 ||  
  
he varade ! iti samanantaraśloke vyākhyātam | yena puṃsā sāmānyena   
kenacidityuktyādhikāravibhāganiyamābhāvaḥ śrīvidyopāsanāyāmabhihitaḥ |   
tarasātarkitamevaṃ trāsādyāviṣṭeneha loke   
ākasmikopanatahiṃsraprāyavyāghrādijanturūpaṃ sambhramakāri   
bhītyādyāvegajanakaṃ vastu kimapi dravyaṃ dṛṣṭvākūtavaśādapi   
bhayādinivṛttyabhiprāyahetorapi ai ai iti binduṃ vināpyakṣaraṃ prasaṃgena   
skhalitoccaritatvādanusvāravihīnaṃ vidyādyavarṇabījātmakamasaṃpūrṇabhāvena   
vyāhṛtaṃ bhāśitaṃ syāt |  
  
p. 25)  
  
he devi ! dīvyati krīḍatīti devī iyameva krīḍā   
yaddheyopādeyaprayojananirapekṣamevānandaghanatotkarṣeṇa   
svātantryātsvātmākāśe śivādimahīparyantāśeṣajagadātmanollasanamiti | tathā   
dīvyati vijigīṣate iti devī | iyameva vijigīṣā   
yatsvecchāvabhāsitādviśvasmādutkarṣeṇa vartanecchā tathā dīvyati vyavaharatīti   
devī vyavahāraścāpāramārthikabhedaprathāsvabhāvaṃ prameyādikaṃ   
visphāryāhamidaṃ jānāmītyevaṃrūpatvenābhinne svātmani sañjalpanam | tathā   
devanaṃ dyotanaṃ tacca pramātṛprameyātmano viśvasyāvabhāsanam tathā   
mantramaheśvarādipramātṛvargasya tatprameyajātasyāpi   
svarūpalābhavitaraṇātprabhṛti tatparatantravṛttibhistaiḥ prahvatvād dīvyate   
stūyate iti devī | tathā pūrṇajñānakriyāśaktisatattvatayā nirviśeṣaṃ sarvatra   
jñānātprasaraṇācca gatistena devyati jānāti prasarati ceti devī | ityanekadhāgameṣu   
devīśabdaniruktiḥ | etaccāgre prataniṣyate | he niḥśeṣaviśvarakṣaṇādilīlāśīle   
tasyāpi anicchayāpi saṃspṛṣṭo dahatyeva hi pāvakaḥ iti nyāyena tavānugrahe   
paraśaktipātaprasādalakṣaṇe jāte samutpanne āpatite sati   
tatpavitritahṛdayatvāttarasā jhagiti śaktipātasamanantarameva nāntarā   
kālavilambapratyavāyaḥ | suktayo madhuramanoharasubhāṣitoktaya eva   
sudhārasadrava amṛtarasāsvādadhārāstān muñcanti syandantītyevaṃvidhā vāco   
giro vakttrāmbujānmukhakamalānniryānti niḥsarantīti dhruvameva niścitamevaitat |   
yadvā dhruvamityutprekṣārthakaṃ tenotprekṣāmahe ityarthaḥ |  
  
manye śaṃke dhruvaṃ prāyo nūnamityevamādibhiḥ |  
utprekṣāḥ vyajyate śabdairivaśabdo'pi tādṛśaḥ ||  
  
ityabhiyuktokteḥ yenetyanena vidvadaviduṣorviṣaye śaktipātalakṣaṇānugrahasya   
nirviśeṣatvamiti dhvanyate | tarasetyanena vidyāsiddhisādhanasya phalaprāsau   
nirapekṣatvamityabhihitam | apiśabdena niyatakālajapādyanapekṣaṇādvismayo   
dyotyate |  
  
P. 26)  
  
yadyetadbinduhīnatāyāmasampūrṇoccāre'pi sārasvataphalalābhāyālaṃ kimuta   
sabindukamiti | sambhramakāritvenātra vīpsā | taduktaṃ catuḥśatyām |  
  
e o madhyagataṃ bījaṃ vāgvidhānāya kevalam |  
rudrayāmalatantre tu nirdiṣṭaṃ paramākṣaram ||  
  
iti | tathā devībhāgavate tṛtīyaskandhe navame'dhyāye janamejayaṃ prati   
dvaipāyanena-   
  
aspaṣṭamapi yannāma prasaṃgenāpi bhāṣitam |  
dadāti vāñchitānarthān durlabhānapi sarvathā ||  
  
ai ai iti bhayārtena dṛṣṭvā vyāghrādikaṃ vane |  
binduhīnamapi proktaṃ vāñchitaṃ pradadāti vai ||  
  
tatra satyavratasyaiva dṛṣṭānto nṛpasattama |  
pratyakṣa eva cāsmākaṃ munīnāṃ bhāvitātmanām ||  
  
brāhmaṇānāṃ samājeṣu tasyodāharaṇaṃ budhaiḥ |  
kathyamānaṃ mayā rājan śrutaṃ sarva savistaram ||  
  
anakṣaro mahāmūrkho nāmnā satyavrato dvijaḥ |  
śrutvākṣaraṃ kolamukhātsamuccārya svayaṃ tataḥ ||  
  
binduhīnaṃ prasaṅgena jāto'sau vibudhottamaḥ |  
aikāroccāraṇādeva tuṣṭā bhagavatī tadā ||  
  
cakāra kavirājaṃ taṃ dayārdrā parameśvarī |  
trailokye viśrutaścāsītkaviḥ satyavrato dvijaḥ ||  
  
ityādi | itthaṃ vidyādyabījīyamāhātmyaṃ dvidhā muktisūktiprasaraphalābhyāṃ   
pradarśitaṃ bhavati | ayamatra bhāvaḥ- devatāntarāṇāṃ   
vidhivadārādhanāsiddhau phalasiddhirjāyate | asyāstvaspaṣṭāśuddhanāmoccāraṇe   
prasaṅgato'pi kṛte dharmādipuruṣārthacatuṣṭayī siddhyatīti | kathaṃ neyaṃ   
sarvairārādhyā iti vakṣyamāṇena satyatapasa ākhyānodāharaṇena saṃvādayiṣyate   
|| 3 ||  
  
P. 27)  
  
evaṃ dvitīyasya kāmarājabījasyopāsanāphalaṃ na kevalaṃ rājādivaśyatvameva   
kintu tadekadeśasya   
proktavāgbhavabījavatsarasvatīprasādakāritvamapītyākhyānodāhṛti-  
  
यन्नित्ये ! तव कामराजमपरं मन्त्राक्षरं निष्कलं   
तत्सारस्वतमित्यवैति विरलः कश्चिद् बुधश्चेद्भुवि ।  
आख्यानं प्रतिपर्व सत्यतपसो यत्कीर्तयन्तो द्विजाः   
प्रारम्भे प्रणवास्पदप्रणयिनीं [प्रणयितामिति पाठान्तरम्]   
नीत्वोच्चरन्ति स्फुटम् ॥ ४ ॥  
  
नित्यं नाम कालक्रमरहितं तथा च परा संविद्धि मातृमेयादिरूपेण   
प्रस्फुरन्त्यपि सकृद्विभातोऽयमात्मा   
इत्युक्तस्थित्यावभासनक्रियाविच्छेदाभावात्   
कालानवच्छेदादनस्तमितस्वभावत्वमाश्रयते । न चास्याः क्रियान्तरवत्   
सक्रमत्वात्कालावच्छेदः सम्भाव्योऽलौकिकत्वात् । तदाहुः-   
  
सक्रमत्वं च लौकिक्याः क्रियायाः कालशक्तितः ।  
घटते न तु शाश्वत्याः प्राभव्याः स्यात्प्रभोरिव ॥  
  
इति । अन्यत्रापि-   
  
उच्छलन्त्यपि संवित्तिः कालक्रमविवर्जनात् ।  
उदितैव सती पूर्णा मातृमेयादिरूपिणी ॥  
  
इति । तेन हे नित्ये ! अकालकलितत्वादनस्तमितपरसंवित्स्वरूपे ! वस्तुतस्तु   
नित्यानित्यविकल्पाविषयैव चिदित्याशयेन श्रीमदुत्पलदेवपादा अपि   
मुक्तकेष्वाहुः-   
  
न तदा न सदा न चैकदेत्यपि सा यत्र न कालधीर्भवेत् ।  
तदिदं भवदीयदर्शनं न च नित्यं न च कथ्यतेऽन्यथा ॥ (उ० स्तो० १२-  
  
yadvā kāmeśvaryādicitrāntāsu pañcadaśasu   
tithinityāsūpacaritanityatvadharmāsu  
  
P. 28)  
  
madhye tadvilayodayadhāmatvādanastamitānupacaritanityatvadharmā ṣoḍaśī   
śrīmahātripurasundarīsaṃjñā nityā | yaduktam-   
  
eka eva prakāśākhyaḥ paraḥ ko'pi maheśvaraḥ |  
yasya śaktirvimarśākhyā sā nityā gīyate budhaiḥ ||  
  
iti | he nitye ! akālakalitaparasaṃvitsvarūpe ! tava tvadīyaśrīividyāsthaṃ   
yatkāmarājaṃ kāmeṣu kāmyamāneṣvartheṣu sārvabhaumo rājeva dātuṃ   
svatantramananyāpekṣitvāt kāmarājābhidhamaparaṃ dvitīyaṃ mantrākṣaraṃ   
śrīvidyāparārṇarūpaṃ tanniṣkalaṃ niṣkrāntau kakāralakārau yasmāttanniṣkalaṃ   
turyasvaramātraṃ sārasvataṃ sarasvatīprasādajanyakavitvādisiddhijanakamiti   
cedyadi viralo na sarvo manuṣyāṇāṃ sahasreṣu   
kaścidāyātatīvraśaktipātaślādhyo bhūmāvavaiti vijānīyāt | prāyaḥ sarveṣāṃ   
sāmānyena rājyapradatvavaśīkāratvādijñānavattvāt | sa   
budhaścaturdaśavidyāsu vaiduṣyaprabhāvaprakhyātakīrtiḥ kaviḥ syāt | virala   
ityukteretajjñānitvasya durlabhatvam | yadvā yo jānāti sa budhastadeva tasya   
jñānitvamiti | anyathā tadatiriktajñānasya lābhe'pi asāraprāyatvamiti sūcyate |   
etena kāmarājaikadeśasyāpi vāgbhavabījasamānārthakatvamityuktam | evaṃ   
pūrvārdhena kāmakalāyā api sārasvatatvaṃ pradarśya   
satyatapomunerākhyānopanyāsapūrvakaṃ tasyā vākprasādajananopavṛṃhaṇāya   
hetudvāreṇāparārdhamāha ākhyānamiti | yadyasmātkāraṇātpratiparva pratiparvasu   
viṣuvadādyutsavāheṣu darśādisandhikāleṣu vā satyatapasaḥ   
satyavrataparyāyasyarṣerākhyānamākhyāyikā vyupalabdhasatyārthabhūtakathā   
tāmākhyāyikāṃ kīrtayantaḥ saṃśrāvayanto dvijā ityanena   
śuddhavidyāpadodbhavātmakadvitīyajanmayogitvād   
garbhādhānādibhiścatvāriṃśatāsaṃskāraiḥ saṃskṛtā rudrāṃśarūpā   
brāhmaṇā ityadhikārayogyatā sūcitā | praṇavāspadapraṇayini praṇava oṃkāra   
evāspadaṃ pratiṣṭhādhiṣṭhānaṃ tasmin praṇayaḥ paricayo'syāstīti praṇayini   
prārabhyamāṇasya praṇavoccārapūrvakatayā tatsāpekṣattvamataḥ prārambhe   
tadākhyānakīrtanopakrame īmityetāvanmātrasatattvaṃ   
prāguktāparabījaikadeśasvarūpaṃ sārasvatabodhaphalakaṃ praṇavena saha   
  
P. 29)  
  
samānārthaprayojanakatvāt tatsthānīyaṃ sphuṭaṃ yathā bhavati tathā nītvā   
prāpayyoccarantyuccairgāyanti | upakrame uccāryatvena praṇavasya   
vidhānāttatsthānīyaṃ tadbījaṃ kṛtvā saṃbhūya paṭhantītyarthaḥ | taduktaṃ   
kālikāpurāṇe-   
  
sravatyanoṃkṛtaṃ pūrvaṃ parastācca viśīryate |  
  
iti | dālabhyapariśiṣṭe'pi-  
  
brahmayajño japo homo devarṣipitṛkarma ca |  
anoṃkṛtya kṛtaṃ sarvaṃ na bhavetsiddhikārakam ||  
  
śāṭyāyanaḥ-   
  
dānayajñatapaḥ svādhyāyajapadhyānasandhyopāsanāprāṇāyāma homa daiva   
pitṛmantroccāraṇabrahmārambhādīni praṇavamuccārya pravartayediti |  
  
śrutirapi-  
  
oṃkāreṇa sarvā vāk saṃtṛṇṇā | (chāndo0 2.23.3)  
  
iti | saṃtṛṇṇā sampuṭitetyarthaḥ |  
  
ākhyānaṃ yathā-  
  
kosaleṣu dvijaḥ kaściddevadatteti viśrutaḥ |  
anapatyaścakāreṣṭiṃ putrāya vidhipūrvakam ||  
  
tasya codgātṛśāpānugrahayoḥ samabhāvinoḥ |  
mūrkho bhūtvā sutaḥ paścādvipaścitkālato'bhavat ||  
bālye pitṛbhyāṃ ca janairmugdhaḥ sa nindito bhṛśaṃ ||  
  
nirvedātkānane vanyavṛttyāhānyativāhayan |  
satyaṃ brūte sthitastatra nānṛtaṃ varade punaḥ ||  
  
janaiḥ satyatapā nāma kṛtamasya dvijasya vai |  
daivenāhaṃ kṛto mūrkho nānyo'tra kāraṇaṃ mama ||  
  
prāpya caivottamaṃ janma vṛthā jātaṃ mamādhunā |  
ityādi cintayaṃstatra viraktaḥ kālayāpanaḥ ||   
  
P. 30)  
  
nārādhanādi vivide na dhyānaṃ na ca sajjapam |  
kevalaṃ satyavādīti viśrutaḥ sakale jane ||  
  
tatraikadā kirātena viddhe kole muneḥ puraḥ |  
vidrute kṛpayākrānto bījaṃ sārasvataṃ tadā ||  
  
ajñātaśrutapūrvaṃ coccārya śoke mamajja saḥ |  
prasasāda tato brahmavidyāṃ tasmai dadau śivā ||  
  
bījoccāraṇato devyā vidyā prasphuritākhilā |  
vālmīkeśca yathā pūrvaṃ tathā sa hyabhavatkaviḥ ||  
  
kva gataḥ kola iti taṃ pṛcchantaṃ mṛgayuṃ dvijaḥ |  
dhārmikaḥ satyakāmastu ślokamimamuvāca saḥ ||  
  
yā paśyati na sā brūte yā brūte sā na paśyati |  
aho byādha svakāryārthin ! kiṃ pṛcchasi punaḥ punaḥ ||  
  
ityuktastena sa vyādho nirāśaḥ sūkare tadā |  
pūjyo'yaṃ nātipraśnārha iti matvā yayau gṛham ||  
  
sārasvataṃ satyavrato japtvā loke'bhavacchrutaḥ |  
pitrā saṃmānito nītaḥ svālayaṃ vākpatiriva ||  
  
munayaḥ kila gāyanti cākhyānaṃ pratiparvasu |  
yadīyamativistīrṇaṃ yaśo'pi tadupakrame ||  
  
iti | evaṃ sa munirniṣkalamapyaparaṃ sārasvataṃ jajāpeti   
granthakṛtsandarbharacanopanyāsarītyā samupakṣiptam yattu kecit   
ṛksāmayoryajuṣi sandhivaśādudīrṇaṃ bījaṃ sarasvati sakṛttava ye japanti | te   
satyavākyamunivadviditatrayīkā ātharvaṇādikamavāpya sukhībhavanti |   
ityuktapurāvṛttamādyavāgbhavabījamātraparamevetyācakṣate te   
tasyāgādhahṛdayasindhorgūḍhāśayānavagāhinaḥ | yā   
paśyatītyasyāyamarthaḥ-   
  
yaduktaṃ tvayā- varāhaḥ kena pathāgāt | ityayaṃ praśno   
darśanavadanayorekakartṛkatve satyevopapadyate | na ca tathā   
tayorbhinnakartṛkatvāt | tathāhi-   
  
P. 31)  
  
anaśnannanyo abhicākaśīti (muṇḍa0 3 1 1) iti śrutipratipādyā yā   
sarvasākṣiṇī citsā paśyati | tameva bhāntamanubhāti sarvaṃ tasya bhāsā   
sarvamidaṃ vibhāti (kaṭho0 5 15) iti śrutyā sarvaprakāśakatvasya   
cicchaktereva pratipādanāditi na sā brūte | vadanakartṛtvaṃ tu buddhereva na   
citiśakteriti sāṃkhyādimaryādayā buddhiryā vadati sā na jaḍatvādviṣayaṃ   
paśyati prakāśayet |  
  
nanu tayościtijaḍaśaktyostādātmyādhyāsavaśādya eva paśyati sa eva brūte iti   
laukikaprasiddhavyavahāradarśanādbhavato'pi kuto naivaṃ vyavahāraḥ iti cenna |   
adhyāsahetvavidyāyāmapi prakṣīṇatvāt satītthaṃbhāve aho vyādha ! svakāryārthin   
! paunaḥpunyena kiṃ pṛcchasi ? naitatpraṣṭuṃ yujyate | iti | satyavacasi   
varāhavadhapātakādanyathāsatyavadanapāpācca bhītiḥ sa   
sarasvatīprasādajanyavāk kauśalena vyādhamuparamayāṃcakre | atra   
niṣkalamityanena raktaśuklamiśrabindumayadivyākṣarātmikā śrīmahākāmakalā   
svāntaḥ kroḍīkṛtānantavarṇarāśimahāmantravīryasphārā   
mahātripurasundarītyatirahasyamupakṣiptam | yaduktaṃ kāmakalāvilāse-   
  
sitaśoṇabinduyugalaṃ viviktaśivaśaktisaṃkucatprasaram |  
vāgarthasṛṣṭihetuḥ parasparānupraviṣṭavispaṣṭam ||  
  
bindurahaṃkārātmā raviretanmithunasamarasākāaraḥ |  
kāmaḥ kamanīyatayā kalā ca dahanenduvigrahau bindū ||  
  
iti kāmakalāvidyā devīcakrakramātmikā seyam |  
viditā yena sa mukto bhavati mahātripurasundarīrūpaḥ || (6 7 8)  
  
iti | śrutāvapi-  
  
yastityāśa sacividaṃ sakhāyaṃ na tasya vācyapi bhāgo'sti | (tai0 ā0 1 3 1)   
yadīṃ śṛṇotyalakaṃ śṛṇoti nahi praveda sukṛtasya panthām |  
  
ityetadagre prakaṭībhaviṣyati | praṇavāspadapraṇayitāmiti pāṭhe tu yadityuktabījaṃ   
satyatapomunerupākhyānārambhe praṇavasthānapratiṣṭhatvaṃ nītvetyarthaḥ |  
  
P. 32)  
  
etenāsya praṇavasamānaikaprayojanatvānmokṣaikaphalatvaṃ mukhyamavadhāryam |   
śrutiśca-  
  
omityeva dhyāyathātmānamanyā vāco vimuñcathāmṛtasyaiṣa seturiti   
(muṇḍako0 2 2 6) || 4 ||  
  
evaṃ prathamadvitīyabījaikadeśopāsanāphalaṃ pradarśya vidyātṛtīyabīja   
tadekadeśayorapi sārasvataphalakatvaṃ darśayati-   
  
yatsadyo vacasāṃ pravṛttikaraṇe dṛṣṭaprabhāvaṃ budhai-  
stārtīyīkamahaṃ [tārtīyaṃ tadahaṃ iti pāṭhāntaram] namāmi manasā   
tvadbījaminduprabham |  
astvaurvo'pi sarasvatīmanugato jāḍyāmbuvicchittaye   
gauḥ śabdo giri vartate sa niyataṃ yogaṃ vinā siddhidaḥ || 5 ||  
  
he nitye iti sambodhanaṃ pūrvasmādanuvartanīyam | yadbījaṃ sadyaḥ sapadi   
acirāyetyarthaḥ | vacasāṃ sālaṅkāraguṇopetasarasasūktipadagumphānāṃ   
pravṛttikaraṇe   
nirargalaprasaradgadyapadyamayamanoharavākyaprabandhanirmāṇakriyāyāṃ   
budhairvidvadbhirdṛṣṭo'nubhūtaḥ prabhāvo vāgjananasāmarthyaṃ yasya tat etena   
mahākāvyakṛtāṃ budhānāṃ vaiduṣyametatprasādamātrodbhavameva | atastatra   
vikalpādiśaṅkātaṅkābhāva ityabhihitam | budhairiti   
saṃpannavākprasaravilāsatvāt sasaṃvādamityuktam | tṛtīyameva tārtīyīkaṃ   
tīyādīkak tvadbījaṃ tava vidyāgataṃ sauriti śaktibījaminduprabhaṃ   
candramarīcigauraṃ tadahaṃ manasā namāmi dhyāyāmi iti mānasārcāyā api   
avakāśo darśitaḥ evamagre'pi jñeyamatra nikhilasya prātītikena cidātmatvena   
brahmārpaṇadṛṣṭerjhaṭityunmajjanāt ityavaśyakartavyatvaṃ dyotitam |   
yattadornityasambandhatvāttado'dhyāhāraḥ tārtīyaṃ taditi pāṭhe tu   
nādhyāhārāpekṣitvam | induprabhamiti śuklavarṇadhyānaṃ   
vāgutpattiphalānuguṇam | yaduktaṃ śrīdurvāsasā-   
  
P. 33)  
  
cintayatāṃ sitavarṇāṃ vāco niryāntyayatnato vadanāt ||  
  
iti śaktibījasyāpi sārasvataphalakatvamiti pradarśitam-   
  
bījamadhodvijasthaṃ ca vācayāpi samanvitam |  
etat sarasvatībījaṃ sadyo vacanakārakam ||  
  
iti | tathā-   
  
mūrdhno'tha dvādaśāntoditaśaśidharabimba(stha)yonau sphurantaṃ   
saṃvītaṃ vyāpakārṇaudhavalarucimakārasthitaṃ bījamantyam |  
dhyātvā sārasvatācchāmṛtajalalulitaṃ divyakāvyādikartā   
nityaṃ kṣvelāpamṛtyugrahaduritavikārānnihantyāśu mantrī ||  
  
iti | ahamavidyamānahakāramiti kecit | tat h sauḥ iti bījābhiprāyāpekṣam |   
nāpyevaṃphalakatvaṃ sampūrṇabījasyaivāpitu tadekadeśasyāpītyuttarārdhenāha   
astu iti | va iti yuṣmacchabdena devyā grahaṇaṃ sarasvatī śabdena vidyāyāḥ vo   
yuṣmatsambandhinīṃ sarasvatīmanugato vidyātṛtīyabījagato vāgdevatārthavācako   
vā saurityatra sthitaḥ sa auritiśabdo'pi jāḍyāmbuno jāḍyaṃ matimāndyaṃ   
tadevāmbu jalaṃ tasya vicchittaye vyupasaṃharaṇāyāstu | na iti śeṣaḥ | kīdṛśa   
ityāvṛttyā viśliṣya viśeṣaṇatayā s itipadaṃ vyākhyeyam | asavidyamānaḥ   
sakāro yasya sa bījaikadeśamātrasatattva ityarthaḥ | sa evāgniḥ salile saṃniviṣṭa iti   
śrutyukteḥ (śvetāśva0 6-15) | aurvo vāḍavāgnirapi   
sarasvatīmanugataḥ sarasvatyākhyāyā nadyāḥ samudrāntaḥpraviṣṭāyāḥ samīpe   
samudra eva kṣipto'mbu śoṣayati ityupamāśleṣadhvaniḥ |   
evamuktabījākṣarasādṛśyena sarasvatyarthaviṣayaketarapadavarṇavṛttiko'pyasau   
sārasvataphalakatvaṃ nātikrāmatītyata āha- gauriti | tathā gauriti śabdo giri   
sarasvatyāṃ niyataṃ vartate sarasvatīdevatārthavṛttiviṣayakatvānniścayena   
tadvācakaḥ | so'pi yogaṃ dhyānādyupāyavidhiṃ vinā siddhidaḥ   
sarasvatīprasādātmakasiddhijanako bhavati | yo'gaṃ gakāraṃ vineti vā sa iti   
prasiddhaḥ | yadvā auriti śabdaḥ sarasvatyarthavācakaḥ  
  
P. 34)  
  
kīdṛśaḥ sa iti viśeṣaṇabhāvenāgiti padaṃ viśliṣyāvṛttyā yojyam | ag   
avidyamāno gakāro yasya so'saṃyuktatvātsvarūpamātra ityarthaḥ | na cāsya   
proktaitāvanmātraphalajanakatvaṃ pṛthak   
prātisvikārthakriyāsāmarthyasyāpyāmnātatvāt tatra kecinmantrā   
niyatārthavitaraṇapravaṇāḥ kecitsāmānyena sarvārthadāḥ | taduktamācāryaiḥ-  
  
सन्ध्यक्षराः स्युश्चत्वारो मन्त्राः सर्वार्थसाधकाः ।  
  
इति । सकारवियुक्तत्वेऽपि नैयत्येनास्य वाग्विलासप्रभवत्वं तत्संयुक्तत्वे तु किमु   
पुनरित्यपिशब्देन द्योत्यते । इत्थं ऐं ईं औरिति शुद्धा च पृथगुपदिष्टेति ॥ ५   
॥  
  
एवं श्रीविद्यास्थबीजानां न   
केवलमुक्तसारस्वततत्त्वबोधफलोत्पादनसामर्थ्यमेव   
यावत्फलान्तराण्यपीति सामान्येन फलोत्पादशक्तित्वं प्रतिपादयति-   
  
एकैकं तव देवि ! बीजमनघं सव्यञ्जनाव्यञ्जनं   
कूटस्थं यदि वा पृथक्क्रमगतं यद्वा स्थितं व्युत्क्रमात् ।  
यं यं काममपेक्ष्य येन विधिना केनापि वा चिन्तितं   
जप्तं वा सफलीकरोति तरसा तं तं समस्तं नृणाम् ॥ ६ ॥  
  
हे देवीति प्राग् व्याख्यातम् । तव सम्बन्धि एकैकं प्रत्येकं बीजमनघं   
व्यञ्जनाक्षरासंयुक्तत्वेन शुद्धप्रायं बीजमजात्मकं चेत्यावृत्त्या   
व्याख्येयम् । तदेव स्पष्टयति- सव्यञ्जनाव्यञ्जनमिति । व्यञ्जनानि   
स्पर्शान्तः स्थोष्मसञ्ज्ञकानि तदन्यतमयुक्तं सव्यञ्जनं ।   
यथाहस्थितेत्युक्तरीत्या हैं हीं हौरित्यादि । तद्भिन्नमव्यञ्जनमज्मात्रतया   
सकेतविद्यास्वरूपमित्यर्थः । यदि वा सव्यञ्जनत्वेऽपि   
द्व्यादिहल्संसर्गानुपूर्व्या कूटस्थमक्षरपिण्डात्मकं सहसेत्युक्तरीत्या   
ह्सैं ह्स् क्लीं ह्सौरित्यादि । षड्व्यञ्जनाधिष्ठितं वा यथा- ह् स् क् ल् र् डैं   
हसकलरडीं हसकलरडौरित्याद्यात्मकम् । तथा प्रथगकूटस्थितस्वरूपेण   
विश्लिष्टवर्णक्रमतया संयुक्ताक्षरात्मतां  
  
प्। ३५)  
  
विहाय पङ्क्तिशः कृतसन्निवेशकं तत्र पृथक्त्वेऽपि क्रमगतं   
वाग्भवादिक्रमस्थं एतद्विवृतपूर्वम् । यद्वा   
व्युत्क्रमात्क्रमवैपरीत्याच्छक्त्यादिक्रमेण कामराजादिक्रमेण वा स्थितं   
इत्यनेन शृष्टिस्थितिसंहारक्रमोऽपि ब्रह्मचर्याद्याश्रमिकोपासनापेक्षक इति   
सूचितवान् । तथा च सृष्टौ क्रमजपः स्थितिसंहारयोरक्रमजपः । तत्र   
त्रयाणां युगपत्प्रयोगारम्भे क्रमव्युत्क्रमविचारः   
पृथक्पृथक्साधनप्रयोगादौ तु क्रमादिविचाराभावस्तत्र कामनाभेदेन   
तेषां परस्परमनपेक्षणात् तदुक्तं रुद्रायामले-   
  
वाग्भवं प्रथमं देवि ! कामराजं द्वितीयकम् ।  
तृतीयं शक्तिबीजं तु शिवयुक्तं सदा भवेत् ॥  
  
एषा बाला समाख्याता सर्वदोषविवर्जिता ।  
आद्यबीजं भवेन्मध्ये मध्यं चादौ नियोजयेत् ॥  
  
एवं यो जपते मन्त्रं त्रैलोक्यैश्वर्यभाग्भवेत् ।  
आद्यमन्तेऽन्तिमं मध्ये मध्यं चादौ नियोजयेत् ॥  
एवं कृत्वा जपेन्मन्त्रं सर्वसिद्धिमवाप्नुयात् ।  
  
इति । यं यमिति सुलभं दुर्लभं वा कामं काम्यमानं धर्मादिचतुर्वर्गं   
तदन्यतमं वापेक्ष्य समुद्दिश्य येन केनापि वा विधिना विधानेन   
सर्ष्याद्यङ्गन्यासक्रमेण वा श्रीगुरुपादुकामात्रस्मरणक्रमेण वा यद्वा   
येन केनापीत्यागमाद्युक्तप्रकारेण यदृच्छागतेन वा चिन्तितं स्ववाच्य   
देवता तादात्म्येन भावितं । यदुक्तम्-  
  
देवता गुरुमन्त्राणां भावयन्नैक्यमात्मना   
  
इति । सकलत्वेन निष्कलत्वेन तदुभयात्मकत्वेन वा देवतातादात्म्येन भावितम् ।   
यदुक्तम्- देवतागुरुमन्त्राणां भावयन्नैक्यमात्मना इति सकलत्वेन   
निष्कलत्वेन तदुभयात्मकत्वेन वा ध्यातं तथागमोक्तनियतलक्षसङ्ख्यया   
पूर्वसेवात्मिकयोपांश्वादिभेदेन च जप्तं वेति विकल्पेन ध्यानजपयोः   
समुच्चयाभावेऽप्यभीष्टार्थसिद्धिरिति द्योतितम् ।  
  
प्। ३६)  
  
नृणां मनुष्याणामिति सामान्योक्तेरधिकारिनियमाभावात्   
स्त्रीशूद्रादयोऽप्येतदाराधनादावधिकृता इति बोध्यते ।   
ब्राह्मणपरिव्राजकादयो ह्यधिकृता एव   
तदुद्देशेनैवाशेषागमप्रवृत्तिदर्शनात् । अत्रापि विप्राः क्षोणिभुजो   
विशस्तदितरे इत्याद्यग्रे वक्ष्यते । तं तं काममभीप्सितमर्थं समस्तं   
निखिलं तरसाचिरायेहैव जन्मनि न तु ज्योतिष्टोमादिवदपूर्वात्मना स्थित्वा   
लोकान्तरे सफलीकरोति फलं जनयतीत्यर्थः ।  
  
तदुक्तं ब्रह्माण्डे-  
  
तस्मादशेषलोकानां त्रिपुराराधनं विना ।  
न स्तो भोगापवर्गौ तु यौगपद्येन कुत्रचित् ॥  
  
तन्मनास्तद्गतप्राणस्तद्याजी तद्गतेहकः ।  
तदात्मैक्येन कर्माणि कुर्वन्मुक्तिमवाप्स्यति ।  
एतद्रहस्यमाख्यातं सर्वेषां हितकाम्यया ॥  
  
इति । मूलभेदाः   
शुद्धास्तावच्चत्वारस्तेषामेकद्व्यादिप्रोक्तव्यञ्जनसाचिव्येनानेकधा भेदाः   
भवन्ति । विधयस्तु पद्धतिष्वाचार्यप्रदर्शितास्तत्तन्मतानुसारिणः प्रसिद्धाः   
इति तत्प्रदर्शनप्रयासेनालम् । जपादिलक्षणं कुलार्णवे-  
  
उच्चैर्जपोऽधमः प्रोक्त उपांशुर्मध्यमः स्मृतः ।  
उत्तमो मानसो देवि ! त्रिविधः कथितो जपः ॥  
  
अतिह्रस्वो [अतिह्रस्वो व्यादिहेतुरतिदीर्घस्तपः क्षयः ।  
अक्षराक्षरसंयुक्तो यो मन्त्रः स न सिध्यति ॥  
ख) अक्षराक्षरसंयुक्तं जपेन्मौक्तिकहारवत् ।  
ग) अक्षराक्षरसंयुक्त्या जपेन्मौक्तिकपङ्क्तिवत् । (मु० सं०)]   
व्याधिहेतुरतिशीघ्रे तपःक्षयः ।  
अक्षराक्षरसंयुक्त्या जपेन्मौक्तिकपङ्क्तिवत् ॥  
  
मनसा यः स्मरेत्स्तोत्रं वचसा वा मनुं जपेत् ।  
उभयं निष्फलं देवि ! भिन्नभाण्डोदकं यथा ॥  
  
प्। ३७)  
  
जातसूतकमादौ स्यात्तदन्ते मृतसूतकम् ।  
सूतकद्वयसंयुक्तो यो मन्त्रः [यो यन्त्रः (मु० सं०)] स न   
सिद्ध्यति ॥  
  
मन्त्रार्थं मन्त्रचैतन्यं योनिमुद्रां न वेत्ति यः ।  
शतकोटिजपेनापि तस्य सिद्धिर्न जायते ॥  
  
गुप्तबीर्याश्च [सुप्तबीजाश्च (मु० सं०)] ये मन्त्रा न दास्यन्ति   
फलं प्रिये ।  
मन्त्राश्चैतन्यसहिताः सर्वसिद्धिकराः स्मृताः ॥  
  
चैतन्यरहिता मन्त्राः प्रोक्ता वर्णास्तु केवलम् ।  
फलं नैव प्रयच्छन्ति लक्षकोटिजपादपि ॥ (१५ उ० ५४-६१ श्लो०)  
  
इति । एकैकबीजजपक्रमश्च यथा-   
  
अच्छाभः स्वच्छभूषो धरणिमयगृहे वाग्भवं लक्षमेकं   
यो जप्यात्तद्दशांशं विहितहुतविधिर्मन्त्रजप्ताञ्जनाभिः ।  
काव्यैर्नानार्थवृत्तैर्भुवनमखिलमापूरयेच्च स्वकीयै-  
र्मारार्त्या विह्वलाभिः पुनरयमनिशं सेव्यते सुन्दरीभिः ॥  
  
रक्ताकल्पोरुणतरदुकूलार्तवालेपहृद्यो   
मौनी भूसद्मनि सुखनिविष्टो जपेल्लक्षमेकम् ।  
बीजं मन्त्री रतिपतिमयं प्रोक्तहोमावसानम्   
योऽसौ लोके ससुरमनुजैः सेव्यते पूज्यते च ॥  
  
धरापवरके तथा जपतु लक्षमन्त्यं मनुं   
सुशुक्लकुसुमांशुकाभरणलेपनाद्यो वशी ।  
अमुष्य वदनादनारततयोच्चरेद् भारती   
विचित्रपदपद्धतिर्भवति चास्य लोको वशे इति ॥ ६ ॥  
  
यच्च श्रीपरदेवतायाः स्वरूपमागमेषु निष्कलादिभेदेन त्रिधोक्तं तत्र   
निष्कलस्वरूपं ज्योतिर्मयी वाङ्मयी इत्यनेन ग्रन्थकृदुपदिष्टवान्   
सकलनिष्कलोभयात्मकस्यैन्द्रस्येवेत्यनेन निर्देशः   
कृतोऽधुनावशिष्यमाणं  
  
प्। ३८)  
  
सकलध्यानस्वरूपं पञ्चभिः श्लोकैः   
प्रोक्तशुद्धबीजत्रयसाधारणध्येयतयोपदिशति-   
  
वामे पुस्तकधारिणीमभयदां साक्षस्रजं दक्षिणे   
भक्तेभ्यो वरदानपेशलकरां कर्पूरकुन्दोज्ज्वलाम् ।  
उज्जृम्भाम्बुजपत्रकान्तनयनस्निग्धप्रभालोकिनीं  
ये त्वामम्ब ! न शीलयन्ति मनसा तेषां कवित्वं कुतः ॥ ७ ॥  
  
अम्ब ते पारिपूर्ण्येन स्वात्मस्फुरत्तया विश्वं परामृशतीत्यम्बा   
यदुक्तम्-  
  
आत्मनः स्फुरणं पश्येद्यदा सा परमाकला ।  
अम्बिका रूपमापन्ना परा वाक् समुद्रीरिता ॥   
  
इति । हे अम्ब ! विश्वजननि ! त्वां ये जनाः कवित्वाभीप्सवो   
मनसान्तर्मुखाविकल्पकवृत्तिना चेतसा न शीलयन्ति न समादधते   
अनन्यमनस्कतया न ध्यायन्तीत्यर्थः । एतज्जपस्याप्युपलक्षणं । चिन्तितं   
जप्तं वेति पूर्वमुत्क्रान्तत्वात् तेन ध्यानपुरःसरं त्वद्विद्यामपि न जपन्ति   
तेषां कवित्वं काव्यसन्दर्भनिर्माणप्रतिभाशालित्वं कुतो न   
व्यतिरिक्तात्कुतश्चित्कारणात्तत्सम्भवः स्यात् अथ च कवित्वं क्रान्तदर्शित्वं   
त्रिकालज्ञत्वम् । यद्वा नेति कुत इत्यनेन सम्बध्यायमर्थः ये त्वां शीलयन्ति   
तेषां कवित्वं कुतो न अनुत्पत्तिहेत्वभावात्स्यादेवेत्यर्थः । वस्तुतो   
ध्यानपूर्वक नियतजपादिप्राधान्यादेव प्रोक्तफलसम्पत्तेर्दर्शनात्   
इत्यन्वयव्यतिरेकाभ्यां वाक्ययोजना कार्या । कीदृशीं वामे वामकरद्वये   
उर्ध्वाधः क्रमेण   
पुस्तकधारिणीमभयदाञ्चाशेषलौकिकालौकिकवाङ्मयाधारभूतत्वेन   
पञ्चाशद्वर्णमयमातृकालिप्यात्मकं पुस्तकमभयमुद्रां च   
धारयन्तीं तथा दक्षिणे दक्षिणकरद्वये उर्ध्वाधोभावेन   
साक्षस्रजमक्षमालाधारिणीं सा चागमेषु कल्पिताकल्पितत्वेन द्विधोक्ता ।   
तदुक्तं कुलार्णवे-  
  
अक्षमाला द्विधा प्रोक्ता कल्पिताकल्पितेति च ।  
  
प्। ३९)  
  
कल्पिता मणिभिः कॢप्ता मातृका स्यादकल्पिता ॥  
आदिक्षान्ताक्षरात्मत्वादक्षमालेति कीर्तिता ॥ (१५ उ० ४८-४९)  
  
इति । तथा सम्प्रदानीयेभ्यो भक्तेभ्य आराधकेभ्यो वरदानेऽभिमतार्थवितरणे   
पेशलो दक्ष उद्युक्तत्वात्करः पाणिर्यस्यास्तां वरमुद्राधारिणीमिति   
चतुर्भुजत्वादायुधध्यानमुक्तम् अत्र   
सिद्धिदानाशेषभयोन्मूलनज्ञानक्रियात्मकस्य   
परदेवतास्वरूपस्योन्मेषकत्वाभिव्यक्तये वराभयदत्ववहत्वम् । तथा   
कर्पूरो घनसारः कुन्दं माध्यं पुष्पविशेषश्च तद्वदुज्ज्वलां   
शोभमानां शुक्लवर्णामित्यर्थः । अनेन   
श्वैत्यसौरभ्यसौकुमार्यादिगुणवत्त्वमभिहितम् । शुक्लविलेपमाल्याम्बरां   
शीतांशुखण्डमौलिं चेत्यपि द्रष्टव्यम् । तथा उद्गता जृम्भा   
विजृम्भणं विकासो यस्य तदुज्जृम्भमुन्निद्रं यदम्बुजं पद्मं तस्य   
यानि सरसान्तर्दलानि तद्वत्कान्तानि मनोहराणि नयनानि नेत्राणि तेषां या   
स्निग्धप्रभा मसृणकान्तिस्तया युक्त आलोक   
आलोकनमस्त्यस्यास्तामुज्जृम्बाम्बुजपत्रकान्तनयनस्निग्धप्रभालोकिनीम् ।   
तदुक्तं वाग्भवबीजसाधनमुपक्रम्य ज्ञानार्णवे-  
  
वाग्भवाख्यां जपेद्विद्यां वागीशीं संस्मरन् बुधः ।  
कर्पूरधवलां शुभ्रपुष्पाभरणभूषिताम् ॥  
  
अत्यन्तशुभ्रवसनां वज्रमौक्तिकभूषणाम् ।  
मुक्ताफलामलमणिजपमालालसत्कराम् ॥  
  
पुस्तकं वरदानं च दधतीमभयप्रदाम् ।  
एवं ध्यायेन्महेशानि सर्वविद्याधिपो भवेत् ॥  
  
इति । अस्य ध्यानस्य चिन्तनं साधकमूलाधाराधिकरणकम् । तदुक्तं   
पञ्चदशीमधिकृत्य श्रीविद्यार्णवे-   
  
मूलाधारे वाग्भवाख्यं कूटं सञ्चिन्तयेद्बुधः ।  
वाग्भवाख्यस्य कूटस्य ऋषिर्ब्रह्मा समीरितः ॥  
  
छन्दो गायत्रमाख्यातं देवता वागधीश्वरी ।  
आद्यवर्णं तु बीजं स्यादन्त्यं शक्तिः समीरिता ॥  
मध्यत्रयं कीलकं स्याद् वाक्सिद्ध्यै विनियोगकम् ॥  
  
प्। ४०)  
  
इति । ध्यानमपि-   
  
शुक्लां स्वच्छ विलेपमाल्यवसनां शीतांशुखण्डोज्ज्वलां ।  
व्याख्यामक्षगुणं सुधाढ्यकलशमित्यादि ॥  
  
अथ चात्रायुधमात्रवर्णनसाम्यात्सम्पत्प्रदा भैरव्या अपि ग्रहणं   
बोध्यं बालावदेवास्याः पूजादिकं ध्यानं तु यथा ज्ञानार्णवे-   
  
आताम्रार्कसहस्राभां स्फुरच्चन्द्रकलाजटाम्  
किरीटरत्नविलसच्चित्रचित्रितमौक्तिकाम् ।  
स्रवद्रुधिरपङ्काढ्यमुण्डमालाविराजिताम्  
नयनत्रयशोभाढ्यां पूर्णेन्दुवदनान्विताम् ॥  
  
मुक्ताहारलताराजपत्नीनोन्नतघटस्तनीम्  
रक्ताम्बरपरीधानां यौवनोन्मत्तरूपिणीम् ।  
पुस्तकं चाभयं वामे दक्षिणे चाक्षमालिकाम्   
वरदानरतां नित्यां महासम्पत्प्रदां स्मरेत् ॥  
  
इत्येतस्या मन्त्रोद्धारस्तु प्राक् प्रपञ्चितः ॥ ७ ॥  
  
इदानीं समनन्तरोक्तध्येयस्वरूपस्य स्थानविशेषोपासनाप्रदर्शनपूर्वकं   
वाग्विभूतिविलासफलमनुवदति-   
  
ये त्वां पाण्डुरपुण्डरीकपटलस्पष्टाभिरामप्रभां   
सिञ्चन्तीममृतद्रवैरिव शिरोध्यायन्ति मूर्ध्नि स्थिताम् ।  
अश्रान्तं विकटस्फुटाक्षरपदा [विकच इति पाठान्तरम् । (गणपति   
शास्त्री त्रिवेन्द्रम्)] निर्याति वक्त्राम्बुजात्तेषां भारति ! भारती   
सुरसरित्कल्लोललोलोर्मिवत् ॥ ८ ॥  
  
हे भारति ! वचोऽधिष्ठातृदेवते सरस्वति ! ये   
धार्मिकत्वाद्वाक्सिद्धिकामास्त्वां मूर्ध्नि स्थितां द्वादशान्तस्थाने   
ध्येयत्वेन कृतावस्थानां ध्यायन्ति सञ्चिन्तयन्ति । कीदृशीं   
पाण्डुराणाममलिनानां पुण्डरीकाणां  
  
प्। ४१)  
  
सिताम्भोजानां पटलं समूहस्तद्वत्स्पष्टात्युज्ज्वलत्वाद्व्यक्ताभिरामा   
द्रष्टृमनोहारित्वात् मनोज्ञा च प्रभा देहकान्तिर्यस्यास्ताम् अत्र   
पुण्डरीकाणां पाण्डुगुणवत्त्वेऽपि विशेषणेन शुक्लत्वाधिक्याभिधानान्न   
विशेषणानर्थक्यम् । तथा शिरो मस्तकं ध्यातृसम्बन्धि   
मूर्धस्थितत्वादेवामृतद्रवैः स्वाङ्गगलितपीयूषरसवृष्टिभिः   
सिञ्चन्तीं प्रवर्षन्तीं । इव शब्दो वाक्यालङ्कारे । यदुक्तम्-   
  
मूर्ध्नि पुस्ताक्षमालाभीवरदोज्ज्वलविग्रहाम् ।  
शिवशक्त्यात्मिकां ध्यायेत्कुन्देन्दुधवलप्रभाम् ॥  
  
इति । तेषां ध्यानसमापन्नतद्भावनापरिपाकलब्धसारस्वतप्रसादानां   
वक्त्रोदरान्मुखकमलान्तरालाद् विकटस्फुटाक्षरपदा विकटानि   
समासबहुलत्वादोजोगुणोपेतानि विस्तीर्णानि । विकचेति पाठे   
शब्दार्थालङ्कारान्वितप्रसादगाम्भीर्यादिगुणोज्ज्वलानि स्फुटाक्षराणि   
तत्तदर्थाभिव्यञ्जनक्षमाणि श्रुतिकटुत्वादिदोषविहीनानि च पदानि   
सुप्तिङन्तानि यस्यां सा तथाविधा भारती गद्यपद्यादिमयी वाणी अश्रान्तं   
श्रमरहितमविरतं निर्याति निःसरति । कथं सुरसरित्कल्लोललोलोर्मिवत् सुरसरितो   
भागीरथ्या ये कल्लोला महान्तो वीचयस्तेषां ये लोलाश्चञ्चला ऊर्मयो   
विच्छित्तयस्तद्वन्निःसरदविच्छन्नसूक्तिप्रवाहेत्यर्थः ।  
  
ऊर्मिः पीडाजवोत्कण्ठाभङ्गप्राकाश्यवीचिषु ।  
वस्त्रसङ्कोचलेखायामिति हैमः ॥  
  
एतच्च वाग्भवसाधनमुद्दिश्य वर्णितं वामकेश्वरे-   
  
सत्तर्कपदवाक्यार्थशब्दालङ्कारसारवित् [षट्तर्क (का०)] ।  
वाताहतसमुद्रोर्मिमालातुल्यैरुपन्यसेत् [वातोद्धूत] ॥  
  
प्। ४२)  
  
सुकुमारतरस्फारवृत्तालङ्कारपूर्वकम् [पूर्वकैः (का०)]   
।  
पदगुम्फैर्महाकाव्यकर्ता देवेशि ! जायते ॥ ८ ॥ (४ प० २७-२८)  
  
एवं तावद्वाक्स्फुरत्तादिधर्मार्थिनामुपास्यं ध्येयस्वरूपं निरूप्य   
द्वितीयबीजस्य ध्यानप्रदर्शनपूर्वकं कामिनीवश्यात्मफलमाह-   
  
ये सिन्दूरपरागपुञ्जपिहितां त्वत्तेजसा द्यामिमामुर्वीं चापि   
विलीनयावकरसप्रस्तारमग्नामिव ।  
पश्यन्ति   
क्षणमप्यनन्यमनसस्तेषामनङ्गज्वरक्लान्तास्त्रस्तकुरङ्गशावकदृशो   
वश्याः भवन्ति स्फुटम् ॥ ९ ॥   
  
अत्र भारतीति सम्बोधनमनुषज्ज्यते । हे भारति ! वागधिदेवते ! ये कामार्थित्वात्   
कामिन्यादिवशीकारेच्छवः साधकास्त्वत्तेजसा तव   
कामानुगुणविभाव्यमानारुणवर्णायास्तेजसाश्रीमूर्त्युक्तलाक्षारुण-  
sindūradhūlirāśibhiruparaṃjitāmivorvīmapi bhuvaṃ ca   
vilīnayāvakarasaprastāramagnāmiva vilīno vidrutaścāsau yāvakaraso'laktakarasaḥ   
vilīnasya nirmalīkṛtatvenātyāraktavarṇatvam tasya prastāre pravāhe magnāṃ   
bruḍitāmiva | raktavarṇe nimagnasya raktimopajanadarśanāt | tena bhavatyāstejaḥ   
puñjasādbhāvyena dyāvāpṛthivyau tvadraśmicayā bhedasvarūpā iti gamyate |   
evamagre'pi bodhyam | taduktaṃ brahmāṇḍe-  
  
nijāruṇaprabhāpūramajjadbrahmāṇḍamaṇḍalā | iti |  
  
svaśaktipracayo'sya viśvam (śi0 sū0 3-30) iti | śaktayo'sya jagat   
kṛtsnamiti ca | ivaśabdastantreṇobhayatra saṃyojyaḥ | kṣaṇamapyananyamanasa   
avidyamānamanyatra viṣaye manaśceto yeṣāṃ te'nanyamanasaḥ ekatānavṛttayo   
bhūtveti pratyāhāro darśitaḥ |  
  
p. 43)  
  
tena prāṇāyāmādipūrvakadoṣānupasaṃhṛtyendriyāṇi   
śabdādisvasvaviṣayebhyo manasā saha pratyāhṛtavantaḥ ityarthaḥ |   
kṣaṇamapītyukterayamabhiprāyaḥ- ya eva mantrasiddhāsteṣāmeva   
kṣaṇamātradhyānavyāpāreṇoddiṣṭaphalalābho bhavet | anyeṣāṃ tu   
puraścaryātmaka pūrvasevāyattatvāttatsiddherityevamagre'pi boddhavyam |  
  
nanu atha yo'nyāṃ devatāmupāste'nyo'sāvanyo'hamasmīti na sa veda yathā paśuḥ iti   
śrutyā (bṛha0 1 4 10)  
  
ujjhitvātmasamādhānaṃ ye dhyāyantyanyadevatāḥ |  
bhikṣante bhūrivittāste bhikṣitvāpi bubhukṣitāḥ ||  
  
ityādismṛtyā ca jugupsāśravaṇāt kathaṃ vā svasmādbhinnadhyeyagatatadīya   
vibhavādiparāmarśanena dhyāturapi tadvibhavāmodacamatkāraprāptiryenātra   
prākaraṇikaṃ vaśyatvādi syāt na hyanyabhojanādinā'nyasya tuṣṭipuṣṭī   
syātāmityanupapattyā ca bhedadarśināmupāsanā niṣphalā   
syādityāśaṃkāyāmanyathā vyākhyeyam ananyamanasa iti   
svābhinnavimarśavantaḥ svātmānameva tathāvidhatvadrūpatādātmyena   
parāmṛśantaḥ svātmatādātmyenoktavidhasvarūpāṃ tvāmupāsīnā ityarthaḥ |   
paduktaṃ- devī bhūtvā yajeddevīm iti | evaṃ rodhasī paśyanti   
dhyeyaikyabhāvena samāptiparyantaṃ bhāvayantīti bhāvaḥ | nanu kiṃ phalaṃ   
punastaiḥ prāpyamityata āha teṣāmiti | teṣāmuktaprakāreṇa dhyānaparāmarśaṃ   
nibhālayamānānāmanaṅgajvareṇa dṛṣṭyādisamutpannamadanajanyasantāpena   
klāntā vivaśībhūtatanulatāstathā trasto bhīto yaḥ kuraṅgaśāvako   
hariṇabālakastasya dṛg dṛṣṭiriva yāsāṃ tāḥ   
sarvāṅgasaundaryavibhramavatyaḥ kāminyo'pi dhruvaṃ niścitaṃ vaśyā āyattā   
bhavanti | apirbhinnakramo'pi | tena na kevalaṃ strīṇāmeva vaśagatvaṃ rājāno'pi   
vaśyāḥ syuriti | taduktaṃ jñānārṇave-  
  
tadīya kāntisindūrabharitaṃ bhuvanatrayam |  
cintayetparameśāni ! trailokyaṃ mohayetkṣaṇāt ||  
  
p. 44)  
  
rājāno vaśamāyānti pannagāḥ rākṣasāḥ surāḥ |  
kandarpa iva deveśi ! yoṣitāṃ mānahārakaḥ ||  
manasā cintayed yoṣiddāsīva vaśagā bhavet |  
  
iti | atrāpyāgamoktaniyatajapādisaṃkhyayā prāgvatphalasaṃpattirbodhyā | atra   
samanantaraśloke sthānaviśeṣasyoktatvāt ye tvāṃ cetasi ityuttarasminnapi   
vakṣyamāṇatvādiha sthānaviśeṣo noddiṣṭaḥ   
taccācāryoktiprāmāṇyādādhārākhyamuktadhyānaviṣayakamiti gamyate |   
taduktam-  
  
ādhārābje dhanurbāṇavaradābhayalakṣitām |  
dhyāyedbandhūkapuṣpābhāṃ kāmarājasvarūpiṇīm ||  
  
tathā-  
  
guhyasthitaṃ vā madanasya bījaṃ japāruṇaṃ raktasudhāsravantam |  
vicintya tasminviniveśya sādhyāṃ vaśīkarotyeva vidagdhalokaḥ ||  
  
iti | durvāsasāpi-   
  
abhinavasindūrabhāmamba ! tvāṃ cintayanti ye hṛdaye |  
upari nipatanti teṣāmutpalanayanākaṭākṣakallolāḥ || 9 ||  
  
iti | evaṃ kāmārthināṃ kāmāvāptisādhanadvitīyabījasya dhyānaṃ tatphalaṃ   
copadiśyādhunārthārthināṃ dhyeyasvarūpopadeśapūrvaṃ   
tatsaṃpatsiddhiphalamāha-   
  
cañcatkāñcanakuṇḍalāṅgadadharāmābaddhakāñcīsrajam  
ye tvāṃ cetasi tadgate kṣaṇamapi dhyāyanti kṛtvā sthitim |  
teṣāṃ veśmasu vibhramādaharahaḥ sphārībhavantyaściraṃ  
mādyatkuñjarakarṇatālataralāḥ sthairyaṃ bhajante śriyaḥ || 10 ||  
  
atrāpi bhāratītyanuṣajjanīyam | he bhārati ! vāgadhīśvari !   
ye'rthārthitvādgavāśvādipaśuhiraṇyaratnavasudhādisampadeṣiṇaḥ   
sādhakāstadgate cetasi tacchabdena dhyānaṃ grāhyaṃ tena dhyānagate   
dhyānaikatāne manasi  
  
p. 45)  
  
sthitiṃ kṛtvā deśabandharūpāṃ dhāraṇāmāsthāya sthirāmiti pāṭhe   
hṛdayakamale sthirāṃ kṛtvā niścalīkṛtya kṣaṇamapi kṣaṇamātrakālamiti   
siddhamantropāsakaviṣayakamiti prāgvadeva | tvāṃ dhyāyanti   
svātmaikyabhāvanayopāsate na tvanyathā   
mantrimantradevatayorārādhyārādhakabhāvena bhedabhāvanāyāṃ hi   
phalasiddhivilambasyoktatvāt | taduktaṃ śrīśrīkaṇṭhasaṃhitāyām-  
  
pṛthaṅmantraḥ pṛthaṅmantrī na sidhyati kadācana |  
jñānamūlamidaṃ sarvamanyathā naiva sidhyati ||  
  
iti | śrīspande'pi-  
  
ayamevodayastasya dhyeyasya dhyāyicetasi |  
tadātmatāsamāpattiricchataḥ sādhakasya yā || (ni0 2 ślo0 6)  
  
iti | tvāṃ kīdṛśīṃ cañcatkāñcanakuṇḍalāṅgadadharāṃ kuṇḍale   
cāṅgadāni ca kuṇḍalāṅgadāni cañcanti dedīpyamānāni kāñcanāni   
suvarṇamayāni ca tāni kuṇḍalāṅgadāni karṇadorbhūṣāḥ | dharatīti dharāṃ |   
dhṛñ dhāraṇe pacādyac karṇayorhemakuṇḍale dorlatāsu haimāṅgadāni   
bibhratīmityarthaḥ | tathā ābaddhakāñcīsrajam ābaddhā saṃdhṛtā kāñcī srag   
raśanā dāma yayā tāṃ strīkaṭibhūṣaṇaviśeṣo vastrabaṃdhanaḥ kāñcītyucyate |   
etadratnamaulihāra mañjīrādyupalakṣaṇam | taduktam-   
  
tāṭaṅkayugalībhūtatapanoḍupamaṇḍalā |  
kanakāṅgadakeyūrakamanīyabhujānvitā |  
ratnakiṃkiṇikāramyaraśanādāmabhūṣitā |  
  
ityādi | teṣāṃ veśmasu prāsādeṣu mādyatkuñjarakarṇatālataralā   
mādyatāmudbhinnakaṭabhittikatvena kṣaranmadasalilānāṃ mattakuñjarāṇāṃ   
gandhagajānāṃ karṇatālavatkarṇāsphālavattaralāścañcalā asthirasvabhāvā api   
śriyaḥ saṃpado gajaturagavāhanadravyaratnādisamṛddhirūpāściraṃ sthairyaṃ   
sthiratāṃ bhajante sevante nirantaratayā tiṣṭhantītyarthaḥ | anena nisargato'sthirasya   
  
p.46)  
  
sthairyāpādanena   
svabhāvavaiparītyakaraṇātmakātidurghaṭakāryakāritvalakṣaṇa-  
वा लीलया गजाश्वाद्यनेकरूपाविर्भावनं वाश्रित्य अहरहरनुदिनं   
स्फारीभवन्त्य उपचयमुपगच्छन्त्यो वर्धमाना न त्वपचीयमाना इति भावः   
। तदुक्तम्-  
  
हृत्पद्मस्थितभानुबिम्बविलसद्योन्यन्तरालोदितं   
मध्याह्नार्कसमप्रभं परिवृतं वर्णैः कफाद्यन्तकैः ।  
ध्यायेन्मन्मथराजबीजमखिलं ब्रह्माण्डविक्षोभकं   
राज्यैश्वर्यविवर्धिनीमपि रमां दत्त्वा जगद्रञ्जयेत् ॥  
  
श्रीदुर्वाससापि-   
  
कनकशलाकागौरीं कर्णव्यालोलकुण्डलद्वितयाम् ।  
प्रहसितमुखीं च भवतीं ध्यायन्तो ये त एव भूधनदाः ॥ १० ॥  
  
इति । इदानीं द्वितीयबीजगतनिष्कलाक्षरस्य   
सारस्वततत्त्वसाक्षात्करणेऽन्तरङ्गसाधनभूतत्वेन तदधिदेवताध्यानं   
मोक्षार्थिसेव्यं सफलमुपदिशति-   
  
आर्भट्या शशिखण्डमण्डितजटाजूटां नृमुण्डस्रजं  
बन्धूकप्रसवारुणाम्बरधरां प्रेतासनाध्यासिनीम् ।  
त्वां ध्यायन्ति चतुर्भुजां त्रिनयनामापीनतुङ्गस्तनीं  
मध्ये निम्नवलित्रयाङ्किततनुं त्वद्रूपसंवित्तये ॥ ११ ॥  
  
इहापि पूर्ववत्सम्बोधनपदानुषङ्गः । केचिदिति चाध्याहार्यम् । हे भारति !   
केचित्त्वत्सारूप्यलक्षणमुक्त्यभीप्सवस्त्वां त्वद्रूपसंवित्तये तव रूपस्य   
परामृश्यमानध्यानविशेषस्य संवित्तये सम्यग् लाभाय त्वद्रूपं   
सम्प्राप्तुमित्यर्थः । तुमर्थाच्च भाववचनादिति सम्प्रदानत्वम् ।   
ध्यायन्त्यभेदबुद्ध्या चिन्तयन्ति । कीदृशीं आर्भट्येति   
आर्भट्यात्यादरेणेत्यर्थः यद्वा आर्भटीनामासनविशेषः । तदुक्तम्-  
  
प्। ४७)  
  
उरुद्वयं निधायोर्वोः स्थितिरार्भटिकासनमिति ।  
  
एवमुक्तलक्षणार्भट्यासनेन प्रेतासनाध्यासिनीं प्रकर्षेणेतः सम्मिलितः   
स्फुटेदन्तां निमज्ज्याहन्ताप्रधानां स्थितिमुन्मग्नामनुप्रविष्टः   
प्रकर्षेण चेतं गतं सम्बद्धं विश्वमीश्वरादिभूम्यन्तं यस्येति   
व्युत्पत्या प्रेत इहापरया व्याप्त्या सदाशिवः स्थूलः परयानाश्रितशिवरूपः   
परापरया तु नादरूप इति बोध्यम् ।   
तत्पर्यन्तमधस्तनतत्त्वजालस्यासनपक्षीकृतत्वात् एषा भगवती   
सर्वतत्त्वान्याश्रित्य तिष्ठति इति देवीभागवतात् तल्लक्षणमासनमध्यास्ते   
ताच्छील्येनेति तदध्यारूढामित्यर्थः । अथ च प्रेता ब्रह्मविष्ण्वाद्याः पञ्च   
तेषां वामादिस्वस्वशक्तिवियोगे सति धर्म्यंशेन सर्गादिकार्याक्षमत्वात्तैः   
कल्पित आसनेऽध्यासिनीमुपर्यासीनाम् । तदुक्तं ज्ञानार्णवे-  
  
पञ्च प्रेतान्महेशान ! ब्रूहि तेषां तु कारणम् ।  
निर्जीवा अविनाशास्ते नित्यरुपाः कथं वद ॥  
  
इत्यादिना देव्याः पृष्टे ईश्वरोक्तिः-   
  
साधु पृष्टं त्वया भद्रे ! पञ्चप्रेतासनं कथम्  
ब्रह्मा विष्णुश्च रुद्रश्च ईश्वरश्च सदाशिवः ।  
पञ्चप्रेताः वरारोहे ! निश्चला एव ते सदा   
ब्रह्मणः परमेशानि ! कर्तृत्वं सृष्टिरूपकम् ।  
वामा शक्तिस्तु सा ज्ञेया ब्रह्मा प्रेतो न संशयः   
शिवस्य करणं नास्ति शक्तेस्तु करणं यतः ।  
  
इत्यारभ्य   
  
सदाशिवो महाप्रेतः केवलो निश्चलः प्रिये ! ।  
शक्त्या विनाकृतो देवि ! कथञ्चिदपि न क्षमः ॥  
  
इत्यन्तम् । तथा शशिखण्डेन चन्द्रकलया मण्डितो भूषितो जटाजूटः   
केशकलापो यस्यास्ताम् । यद्वा जटाजूटशब्देन मुकुटमुपलक्ष्यते ।  
  
प्।४८)   
  
तेन शशिखण्डैश्चन्द्रकान्तमणिभिर्मण्डितं खचितं मुकुटं यस्यास्ताम्   
। नृमुण्डस्रजं नृमुण्डवदतिस्थूलशुभ्रमुक्ताफलोपेता स्रग्   
मुक्तादाम यस्यास्तां । केचित्तु मल्लिकामालावतीं चम्पकस्रग्विणीं वेत्याहुः ।   
बन्धूकप्रसवारुणाम्बरधरां   
बन्धूकप्रसववद्बन्धुजीवकपुष्पवदरुणानि रक्तानि अम्बराणि वस्त्राणि   
धारयतीति तां मसृणरक्तकौशेयवस्त्रवतीम् । तथा चतुर्भुजां   
चतुर्भाहुं शान्त्यतीता भिन्नायाः देव्याः शान्तादिशक्तिस्फारणातिशयात्   
चतुर्भुजत्वम् त्रिनयनां त्रीणि नयनानि नेत्राणि यस्यास्तां   
स्वमहिमावभासितेच्छादिशक्तित्रययोगात् तथा पीनौ पीवरौ तुङ्गावुन्नतौ च   
स्तनौ पयोधरौ यस्यास्तामापीनतुङ्गस्तनीम् । अतस्तद्भाराक्रान्तत्वादिव   
मध्येऽवलग्नप्रदेशे समुद्भूतेन निम्नेनावगाढेन च वलित्रयेण वलिस्त्वक्   
सङ्कोचस्तत् त्रयेणाङ्किता लाञ्छिता तनुस्तनूर्यस्यास्ताम् यद्वा निम्नावनता   
त्रिभङ्ग्यङ्किता च तनुर्यस्यास्तां सर्वाङ्गसुन्दरीमित्यर्थः । तदुक्तं   
ब्रह्माण्डपुराणे-  
  
स्तनभारदलन्मध्यपट्टबन्धवलित्रया । इति ॥ ११ ॥  
  
अधुना समनन्तरोक्तध्यानैकतमप्रकारेण देवीमुपासीनानां   
सर्वैश्वर्यसर्वज्ञतादयः सिद्धयः सुलभा   
इतीतिहासनिदर्शनपूर्वमुपक्षिपति-   
  
जातोप्यल्पपरिच्छदे क्षितिभुजां सामान्यमात्रे कुले   
निःशेषावनिचक्रवर्तिपदवीं लब्ध्वा प्रतापोन्नतः ।  
यद्विद्याधरवृन्दवन्दितपदः श्रीवत्सराजोऽभवद्   
देवि ! त्वच्चरणाम्बुजप्रणतिजः सोऽयं प्रसादोदयः ॥ १२ ॥  
  
हे देवि ! जगत्सर्जनादिक्रीडाशीले श्रीवत्सराजो नामोदयनापराभिधः किल   
कौशाम्बीनगरे राजा क्षितिभुजां भूपालानां सामान्यमात्रे   
मात्रशब्दोऽवधारणे सामान्य एवानत्युच्चे कुले वंशे न तु   
मूर्धाभिषिक्तानां क्षत्रियाणां तस्य माण्डलिकत्वात् । कीदृशे   
कुलेऽल्पपरिच्छदे अल्पे स्तोकाः परिच्छदा गजाश्वपशुधनधान्यक्षेत्रादयो   
यस्मिंस्तादृशे जातो  
  
प्। ४९)  
  
लब्धजन्मापि निःशेषायाश्चतुःसागरपर्यन्ताया अवनेः पृथिव्याश्चक्रवर्ती   
चक्रे भूमण्डले राजमण्डले वा वर्तितुं शीलमस्य यद्वा चक्रं सैन्यं   
वर्तयितुं सर्वभूमौ चालयितुं शीलमस्येति चक्रवर्ती सर्वपृथिवीपतित्वात्   
सार्वभौमो राजा तस्य पदवीमुच्चपदं लब्ध्वा प्राप्य प्रतापोन्नतः   
प्रतापः कोषदण्डादिजन्यं तेजस्तेनोन्नतः प्रांशुः प्रवृद्ध इत्यर्थः ।   
यदभवत् तथा विद्याधरवृन्दवन्दितपदो विद्याश्चतुःषष्टिकलात्मिकाः   
षडङ्गवेदमीमांसादयोऽष्टादश वा ता धारयन्ति   
अध्ययनाध्यापनतदर्थानुष्ठानादिनाभ्यस्यन्ति ते विद्याधरा विपश्चितः ।   
यदुक्तम्-   
  
अङ्गानि वेदाश्चत्वारो मीमांसान्यायविस्तरः  
पुराणं धर्मशास्त्रं च विद्या ह्येताश्चतुर्दश । (ना० पू० ५ ९)  
  
आयुर्वेदो धनुर्वेदो गान्धर्वश्चेति तत्त्-त्रयम् ।  
अर्थशास्त्रं चतुर्थं च विद्या ह्यष्टादश स्मृताः ॥  
  
इति । तेषां विद्याधराणां वृन्देन व्यूहेन वन्दितौ पूजितौ पादौ चरणौ   
यस्येति यच्चाभवद् एवं तासु तासु विद्यास्वभिज्ञत्वेन विद्वत्समूहपूज्यतया   
राज्ञामाज्ञया शासकत्वाच्च सर्वज्ञः सम्राट् चेति यत्सोऽयं   
त्वच्चरणाम्बुजप्रणतिजस्तव चरणावम्बुजे इव   
सौकुमार्यारुणिमादिगुणवत्त्वात्तयोश्चरणाम्बुजयोः पादकमलयोः प्रणतेः   
पूजाराधनादिभक्तिलक्षणात्प्रणामान्निमित्ताज्जायते इति तज्जस्तत्प्रकृतिकः   
प्रसादोदयोऽनुग्रहाविर्भावः एतत्तस्य तवैव सेवाफलमिति यावत् । अत्र   
केचिद्विद्याधरेति शब्दे श्रीत्रिपुराविद्याभिज्ञा इत्याचक्षते तन्नोपपद्यते ।   
तथात्वे हि तद्वन्द्यत्वेन स्वयं तस्य परदेवतायां भक्तिराहित्यं व्यज्येत ।   
अपरे तु देवयोनिषु केचन गीतनृत्तादिकुशला वैमानिकाः इत्येवं तेषां दिव्ये   
विद्याधरपदे दीव्यतां भूमिस्थराजसेवकत्वासम्भवान्न न्याय्यम् ।   
तस्येयं पृथिवी सर्वा वित्तस्य पूर्णा स्यात् स एको   
मनुष्यगन्धर्वाणामानन्दः इति श्रुतेः ॥ १२ ॥  
  
अथ देवीचरणाराधनादिहीनानामुक्तसाम्राज्यादिफलं दुर्लभमिति   
व्यतिरेकोक्तिरीत्या विवृणोति-  
  
प्।५०)  
  
चण्डि ! त्वच्चरणाम्बुजार्चनविधौ बिल्वीदलोल्लुण्ठनत्रुट्यत्कण्टककोटिभिः   
परिचयं येषां न जग्मुः कराः ।  
ते दण्डाङ्कुशचक्रचापकुलिशश्रीवत्समत्स्याङ्कितैर्जायन्ते पृथिवीभुजः   
कथमिवाम्भोजप्रभैः पाणिभिः ॥ १३ ॥  
  
हे चण्डि ! निजाराधनपराङ्मुखेषु कोपनशीले ! तेषां विप्रियकरणात्  
  
बीषास्माद्वातः पवते भीषोदेति सूर्यः ।  
बीषादग्निश्च वायुश्च मृत्युर्धावति पञ्चमः ॥ इति श्रुतेः (नृ० पू०   
२-१०)  
  
भयप्रदत्वलिङ्गादेव हि कम्पनाधिकरणे महद्भयं वज्रमुद्यतमिति   
श्रुतौ वज्रपदं ब्रह्मपरमित्युक्तम् । येषां प्राणिनां कराः   
पाणयस्त्वच्चरणाम्बुजार्चनविधौ तव चरणावम्बुजे इव   
लौहित्यसौकुमार्यादिगुणवत्त्वात्तयोश्चरणाम्बुजयोः   
पादकमलयोरर्चनविधौ पञ्चोपचारादिपूजाविधाननिमित्तं   
निमित्तार्थलक्षणे सप्तमी । अर्चनकृते इति पाठे तु अर्चनार्थमित्यर्थः ।   
बिल्वीदलोल्लुण्ठनत्रुट्यत्कण्टककोटिभिः अल्पो बिल्ववृक्षो बिल्वी तद् दलानां   
बिल्वपत्राणामुल्लुण्ठने प्रत्यहमुच्छेदने त्रुट्यतां छेदङ्कुर्वाणानां इति   
अन्तर्भावितण्यर्थतया त्रुटेः सकर्मकत्वव्यवस्थायां बोध्यम् नान्यथा ।   
तेन पत्रोच्चयकारिकरान् विदारयतां कण्टकानां तीक्ष्णाग्रद्रुमाङ्गानां   
कोटिभिरग्रैः परिचयं संसर्गाभ्यासं न जग्मुः प्रापुः । निसर्गतो हि   
बिल्वतरवः कण्टकाक्रान्ताः अतो बिल्वपत्राण्युच्चिन्वन्तस्तच्छूकविलिखितकरा ये   
नाभूवन्नित्यर्थः । अत्र केचित् त्रुट्यतां छिद्यमानानामिति   
व्याचक्षुस्तन्नोपपन्नम् । कण्टकानामुच्छेदने तात्पर्याभावात् ।   
अतिकाठिन्यस्वभावत्वेन स्वयमपि छिदेरसम्भवात् । यद्वा बिल्वोदलोल्लुण्टनेन   
सह त्रुट्यतां छिद्यमानानां तत्संसर्गित्वात् कण्टकानामिति विग्रहीतव्यम् ।   
तथा त्रुट्यन्तीभिः कण्टककोटिभिरिति वा बिल्वपत्राणामागमेषु पुष्पगणनया   
विधानात् । तदुक्तम्-  
  
प्। ५१)  
  
पत्रेषु बिल्वपत्रं स्यान्नान्यत्पत्रं विशिष्यते   
हयमारसरोजानामीषद्विकसितं भवेत् ।  
  
इति । ते दण्डाङ्कुशचक्रचापकुलिशश्रीवत्समत्स्याङ्कितैर्दण्डो गदा अङ्कुशः   
सृणिश्चक्रं वलयाकारादि वा त्रिकोणादि चापो धनुः कुलिशो वज्रं   
श्रीवत्सश्चिह्नविशेषो मत्स्यो   
मकरस्तत्तद्रेखाकृतिभिरङ्कितैश्चिह्नितैरम्भोजप्रभैर्लौहित्यादिगुणेन   
पद्मकान्तिभिः पाणिभिः करैरुपलक्षिताः पृथिवीभुजो भूपालाः कथमिव   
जायन्ते न कथञ्चिदित्यर्थः । इव शब्दो वाक्यालङ्कारे । य एव   
कण्टकादिक्षतकरास्त एव क्षतस्थानीयचक्राकुंशादिलाञ्छिता नृपतिकुलेषु   
महीं भोक्तुं जन्म लभन्ते इति भावः । तदुक्तं सामुद्रिके-  
  
शक्तिस्तोमरबाणाश्च करमध्ये सुदृश्यते ।  
रथचक्रध्वजाकारः स राज्यं लभते नरः ॥  
  
अङ्कुशं कुण्डलं चक्रं यस्य पाणितले भवेत् ।  
तस्य राज्यं महाश्रेष्ठं सामुद्रवचनं यथा ॥  
  
इत्यादि । पाणीत्युपलक्षणं पादतलेऽपि प्रोक्तचिह्नानां विद्यमानत्वेन   
राजत्वलक्षणस्योक्तत्वादिति ॥ १३ ॥  
  
इदानीं देवीपादार्चनविधौ प्रस्तुतायां यथाधिकारं   
विहितद्रव्यसाधनैश्चक्रराजतर्पणे भक्तानां निष्प्रत्यूहं   
फलसिद्धिरित्याह-  
  
विप्राः क्षोणिभुजो विशस्तदितरे क्षीराज्यमध्वासवैस्त्वां देवि ! त्रिपुरे !    
परापरमयीं सन्तर्प्य पूजाविधौ ।  
यां यां प्रार्थयते मनः स्थिरधियां तेषां त एव ध्रुवं  
तां तां सिद्धिमवाप्नुवन्ति तरसा विघ्नैरविग्नी [निघ्नीकृताः   
पाठान्तरम्] कृताः ॥ १४ ॥  
  
श्रुतिस्मृत्यादिविद्यासम्पन्नाः ब्राह्मणा विप्राः । तदुक्तं ब्रह्मवैवर्ते-  
  
p.52)  
  
janmanā brāhmaṇo jñeyaḥ saṃskārairdvija ucyate |  
vidyayā yāti vipratvaṃ tribhiḥ śrotriya ucyate ||  
  
iti | vedādivittvādevāśeṣadevatāśrayatayā prādhānyena viprāṇāmeva   
devyarcanādāvadhikāraḥ | yāvatīrvai devatāstāḥ sarvā vedavidi brāhmaṇe vasantīti   
śruteḥ | (sahavai0 19) saṃmānādinā brāhmaṇāḥ   
kṣīyamāṇabrahmavarcasā bhavanti teṣāṃ ca paradevatāyā vidyājapādinā   
punarāpyāyanaṃ bhavatīti   
abhiprāyātsarvānandamayabinducakrasantarpaṇasyāvaśyakartavyatvāt |   
taduktamāpastambasmṛtau-  
  
apamānāttapovṛddhiḥ saṃmānāttapasaḥkṣayaḥ |  
arcitaḥ pūjito vipro dugdhā gauriva sīdati ||  
  
āpyāyate yathāhaḥsu tṛṇairamṛtasambhavaiḥ |  
evaṃ japaiśca homaiśca punarāpyāyate dvijaḥ ||  
  
iti | kṣoṇibhujaḥ pṛthivīpālāḥ viśo vaiśyāstebhya itare taditare strīśūdrādayaḥ   
etena vedānāṃ traivarṇikopāsyatvamāgamānāṃ tu   
cāturvarṇyopāsyatvamityadhikāriviśeṣo dhvanyate | tathā ca rudrayāmale-   
  
yadvedairgamyate sthānaṃ tattantrairapi gamyate |  
brahmakṣatriyaviṭśūdrāstena sarve'dhikāriṇaḥ ||  
  
iti | evam ye catvāro varṇāḥ santi he devi tripure ! iti ca prāgvat |   
krīḍāvijigīṣāvyavahāradyutistutimodamadakāntigatayo'trāśeṣā dīvyaterarthāḥ |   
vinā svapnaṃ devatānāmasvapnatvāt tena dīvyati krīḍate vijigīṣate vyavaharati   
dyotate stūyate ityādi sthityā devīti nāmanirvacanaṃ prāk nirṇītaṃ nirṇeṣyate ca |   
tvāṃ parāparamayīṃ sakalaniṣkalobhayaprakṛtasvarūpāṃ   
śivaśaktisāmarasyamayīṃ bindutarpaṇasantoṣaṇīyāṃ yadvā tvāṃ kīdṛśīṃ   
parāparamayīṃ para ādyo'nuttarātmāparo'ntyo visargātmā tadubhayasvabhāvatvāt   
parāhaṃparāmarśātmakamantravīryasvarūpāṃ yadvaśānmantrāṇāṃ  
  
p.53)  
  
śaktyādhāne prāptasāmarthyānāṃ pratiniyatasvasvakāryasaṃpādanacāturyaṃ   
saṃjāyate | anyathā nirjīvatayā naiṣphalyam yaduktaṃ tantrasadbhāve-   
  
mantrāṇāṃ jīvabhūtā tu yā smṛtā śaktiravyayā |  
tayā hīnā varārohe ! niṣphalā śaradabhravat ||  
  
iti | spande'pi-  
  
tadākramya balaṃ mantrāḥ sarvajñabalaśālinaḥ |  
pravartante'dhikārāya karaṇānīva dehināma || (2 ni0 10 kā0)  
  
ityādi | śrītantrāloke'pi-   
  
etadrūpaparāmarśamakṛtrimamanāvilam |  
ahamityāhureṣaiva prakāśasya prakāśatā ||  
  
etadvīryaṃ hi sarveṣāṃ mantrāṇāṃ hṛdayātmakam |  
vinānena jaḍāste syurjīvā iva vinā hṛdā ||  
  
iti | atha ca  
  
parāpare icchā kriyāśaktī tadubhayamelanāt   
evametadidaṃ [evametaditijñeyaṃ mu0 pustake'yaṃpāṭhaḥ |   
(kā0)] vastu nānyatheti suniścitam |  
jñāpayantī jagatyatra jñāna śaktirnigadyate || (ślo0 6 7)  
  
iti | mālinī vijayoktanītyāntarāsūtritecchākriyātmakatayā   
parāparāśabdavyapadeśyāṃ jñānaśaktisvabhāvāmityarthaḥ |   
yatparāmṛṣṭamabhinavaguptapādaiḥ-   
  
dīptajyotiśchaṭāpluṣṭabhedabandhatrayaṃ sphurat |  
stājjñānaśūlaṃ satpakṣavipakṣotkartanakṣamam ||  
  
iti | paramaparaṃ ceti dvidhā sāmānyaṃ tadubhayātmakaṃ tṛtīyaṃ   
parāparākhyaṃ | brahmāpi dvividhaṃ kevalaśabalabhedātparamaparamityucyate |   
etadvai satyakāma paramaparaṃ ceti śruteḥ |  
  
p.54)   
  
(maitrā0 6-5) dve brahmaṇī veditavye paraṃ cāparameva ceti smṛteḥ   
| vidyā ca dvividhā parā caivāparā ceti muṇḍakopaniṣat | liṅgapurāṇe'pi-   
  
dve brahmaṇī veditavye parā caivāparā tathā |  
aparā tatra ṛgvedo yajurvedo dvijottamāḥ ||  
  
sāmavedastathātharvavedaḥ sarvārthasādhakaḥ |  
śikṣā kalpo vyāraṇaṃ niruktaṃ chanda eva ca ||  
  
jyotiṣaṃ cāparāvidyā parākṣaramiti sthitam |  
tadadṛśyaṃ tadagrāhyamagotraṃ tadavarṇakam ||  
  
ityādi | paro'paraśca dvidhā praṇavaḥ | yaduktaṃ skānde-   
  
parāparavibhāgena praṇavo dvividho mataḥ |  
paraḥ parataraṃ brahma prajñānandādilakṣaṇam ||  
  
prakarṣeṇa navaṃ yasmātparaṃ brahma svabhāvataḥ |  
aparaḥ praṇavaḥ sākṣācchabdarūpaḥ sunirmalaḥ ||  
  
prakarṣeṇa navatvasya hetutvātpraṇavaḥ smṛtaḥ |  
paramapraṇavaprāpti hetutvātpraṇavo'thavā ||  
  
iti | vedārtho'pi dvidhā paro'paraśceti | taduktaṃ tatraiva-   
  
parāparavibhāgena vedārtho'pi dvidhā smṛtaḥ |   
vedārthastu paraḥ sākṣātparātparataraṃ param ||  
aparo dharmasaṃjñaḥ syāttatparaprāptisādhanam |  
  
iti | paramaparaṃ parāparaṃ ceti trithā jñānam taduktaṃ yogaśāstre-  
  
jñānaṃ tat trividhaṃ jñeyaṃ parāparavibhedataḥ |  
tatrādyaṃ paramaṃ jñānaṃ paśupāśātmadarśanam ||  
  
dvitīyamaparajñānaṃ kevalaṃ pāśadarśanam |  
yathā dṛṣṭyantaraṃ rātrau naramārjāranetrayoḥ ||  
  
p.55)  
  
tathā vilakṣaṇaṃ jñānaṃ parāparamudīritam ||  
  
iti | mantrapārāyaṇāntargato mantraviśeṣo'pi parāparākhya ityagre nirūpayiṣyate |   
devyapi parāparākhyā | taduktaṃ varāhapurāṇe-   
  
tatra sṛṣṭiḥ parā proktā śvetavarṇasvarūpiṇī |  
yā vaiṣṇavī viśālākṣī raktavarṇasvarūpiṇī ||  
aparā sā samākhyātā raudrī caiva parāparā |  
  
iti evaṃ parāparādilakṣaṇā pūjā tathā vāgavasthāhomādayo'nyepyarthāḥ   
yathālābhaṃ yojyāḥ | evamuktalakṣaṇā pūjāvidhau parāparamayārcaneti   
kartavyatātmakrame kṣīrājyamadhvāsavairvarṇānukramavihitairdugdhādibhiḥ   
santarpya tatsaṃskṛtagandhākṣatapuṣpopetaviśeṣārdhyabindusamarpaṇena   
saṃprīya (tatra kramo brāhmaṇaḥ kṣīreṇa kṣatriya ājyena vaiśyo madhunā   
śūdra āsavena santarpayediti) | teṣāṃ viprādīnāṃ sthirā tvadbhajane niścalā   
dhīrbuddhiryeṣāmananyamanaskānāṃ manaśceto yāṃ yāṃ   
bhogamokṣatadubhayātmikāmaihikīmāmuṣmikīṃ vā siddhi phalaniṣpattimiti yāvat   
prārthayate samupayācate tāṃ tāṃ siddhiṃ tarasā javenācirāya   
dhruvamevāpnuvanti āsādayanti | evo bhinnakramaḥ taduktaṃ pādme-  
  
caṇḍikāṃ snapayedyastu aikṣaveṇa rasena ca |  
sauparṇena sayānena viṣṇunā saha modate ||  
  
ityukteḥ lokāntaraviharaṇādikamapyetatpūjādinā siddhyati | anyatrāpi-  
  
yatrāsti bhogo na ca tatra mokṣo yatrāsti mokṣo na ca tatra bhogaḥ  
śrīśaṅkarītarpaṇatatparāṇāṃ bhogaśca mokṣaśca karastha eva ||  
  
iti | caturvargaprāptaye'pi devyarcanasya vihitatvāttatpūjā caturvargaphalapradāyinī |  
  
p. 56)  
  
yaduktaṃ pādme puṣkarakhaṇḍe āhnikaprakaraṇe-  
  
ataḥ paraṃ ca devānāmarcanaṃ kārayedbudhaḥ |  
gaṇeśaṃ pūjayedyastu vighnastasya na bādhate ||  
  
ārogyārthe'rcayetsūryaṃ dharmamokṣāya mādhavam |  
śivaṃ dharmārthamokṣāya caturvargāya caṇḍikām ||  
  
iti | yadvā siddhiṃ cakreśvaratvādirūpāmiti | taduktaṃ śivasūtreṣu-   
  
śuddhavidyodayāccakreśatvasiddhiriti | (1-21)  
  
vārtike'pi-  
  
yadā parimitāṃ siddhimanicchanpunaricchati |  
viśvātmavatprathārūpāṃ parāṃ siddhiṃ tadā'sya tu ||  
  
śuddhavidyodayāccakrarājatvaṃ siddhimṛcchati |  
vaiśvātmyaprathanākāṃkṣī sandhatte śaktimātmanaḥ ||  
  
yadā yogī tadā tasya sadāśivapadaspṛśaḥ |  
īśvaro bahirunmeṣo nimeṣo'ntaḥ sadāśivaḥ ||  
  
sāmānādhikaraṇyaṃ ca sadvidyāhamidaṃdhiyoḥ |  
iti nītyā jagatsarvamahameveti yā matiḥ ||  
  
sā śuddhā nirmalā vidyā tadīyādudayāt sphuṭāt |  
unmajjanātmavicchaktimātmano nityamāmṛśet ||  
  
yadā yogī tadā tasya cakreśatvamanuttaram |  
māheśvaryāḥ sāmaveśotkarṣāt siddhyati yoginaḥ ||  
  
iti te kīdṛśā vighnairavignīkṛtāḥ vighnanti kāryasiddhiṃ vilumpantīti vighnā   
ādhyātmikādayastrividhopayātāstadadhiṣṭhātṛdevatāviśeṣāśca   
tairavignīkṛtā anudvejitāḥ | atha ca   
saptakoṭisaṃkhyaherambasenādhīśvarairāmodapramodādibhiḥ ṣaḍbhirvighna-  
एतदाशयेनैव जायन्तीयनिमि संवादेप्युक्तम्-   
  
प्। ५७)  
  
त्वां सेवतां सुरकृता बहवोऽन्तरायाः   
स्वौको विलङ्घ्य परमं व्रजतां पदे ते ।  
नान्यस्य बर्हिषि बलीन्ददतः स्वभागान्  
धत्ते पदं त्वमविता यदि विघ्नमूर्ध्नि ॥ (११-४-१०) [कुत   
उद्धृतमिति नोपलभ्यते ।]  
  
तथान्यत्र-   
  
तथा न ते माधव ! तावकाः क्वचिद्   
भ्रश्यन्ति मार्गात् त्वयि बद्धसौहृदः ।  
त्वयाभिगुप्ता विचरन्ति निर्भया   
विनायकानीकपमूर्धसु प्रभो ! ॥ (१० पू० २-३३) [कुत   
उद्धृतमिति नोपलभ्यते ।]  
  
अत्र श्रीपरदेवतार्चनायामुक्तद्रव्याणां क्षीरादीनां वर्णानुक्रमेणोक्तिं   
कृतयुगक्रमोचितामेवाचार्यो निर्दिष्टवान् । युगान्तरेष्वनुकल्पविधीनां   
सर्ववर्णसाधारणतया रुद्रयामलादिशास्त्रेऽभिहितत्वादिति बोध्यम् । तदुक्तं   
तत्र-  
  
सत्यक्रमे चतुर्वर्णैः क्षीराज्यमधुपिष्टकैः ।  
त्रेतायां पूजयेद्देवीं घृतेन सर्वजातिभिः ॥  
  
मधुभिः सर्ववर्णैश्च पूजयेद् द्वापरे युगे ।  
पूजनीया कलौ देवी केवलैरासवैश्च तैः ॥  
  
इत्येतेन कलावासवस्य सत्यक्रमोक्तचतुर्थवर्णविहितप्रधानकल्पत्वेऽपि   
सर्ववर्णैरनुकल्पविध्यन्तर्भाव एवाश्रयणीयः । तत्रापि ब्राह्मणविषये   
निषिद्धत्वात्तद्यथा-  
  
गुडार्द्रकरसेनैव सुरा न ब्राह्मणस्य च ।  
गौडी तु या क्षत्रियेण माध्वी वैश्येन तत्र वै ॥  
  
कदलीमधुसम्मिश्रशालित्वक् केवलैः सुरा ।  
सर्वा शूद्रस्य सम्प्रोक्ता यत्र वा तद्धविर्भवेत् ॥  
  
प्। ५८)  
  
अत्र गौडी माध्वीति विशेषोक्तिः कामनापरत्वेन । तथा-  
  
नारिकेलोदकं कांस्ये ताम्रे दद्यात्तथा मधु ।  
दधिदुग्धं तथा ताम्रे गुडमिश्रं तथा दधि ॥  
गुडार्द्रकमथो वापि पूजनार्थं प्रकल्पयेत् ॥  
  
इत्याद्यनुकल्पवचनानि । तथा द्रव्याणमपि तत्तत्पात्रादिसंयोगेन   
तादवस्थ्यसद्भावे प्रधानतुल्यत्वेन विप्रेषु निषेधदर्शनाद्-   
  
ब्राह्मणो न सुरां पिबेन्न मांसमश्नीयादिति । नित्यं मद्यं   
ब्राह्मणोवर्जयेदित्यादि श्रुतेः । नित्यपदं कामतोऽकामतोऽपि प्राप्तौ निषेधं   
बोधयति । स्मृतिश्च-  
  
ब्राह्मणस्य रुजः कृत्या घ्रातिरघ्रेयमद्ययोः ।  
जैह्म्यं च मैथुनं पुंसि जातिभ्रंशकरं स्मृतम् ॥  
  
इति । भैरवीतन्त्रे-   
  
ब्रह्मणो मदिरां दत्त्वा ब्राह्मण्यादेव हीयते ।  
स्वगात्ररुधिरं दत्त्वा स्वात्महत्यामवाप्नुयात् ॥  
  
क्रमसंहितायामपि-  
  
आवाभ्यां पिशितं रक्तं सुरां वापि सुरेश्वरि ।  
वर्णाश्रमोचितं धर्ममविचार्यार्पयन्ति ये ॥  
भूतप्रेतपिशाचास्ते भवन्ति ब्रह्मराक्षसाः ।  
  
इति अपि च -   
  
द्रव्येण सात्त्विकेनैव ब्राह्मणः पूजयेच्छिवाम् । इति ।  
सात्त्विकेनैव भावेन ब्राह्मणस्तर्पयेच्छिवाम् ॥  
  
इति च ।  
  
एवं दद्यात्क्षत्रियोऽपि पैष्टिकीं न कदाचन ।  
नारिकेलोदकं कांस्ये ताम्रे दद्यात्तथा मधु ॥  
  
प्। ५९)  
  
राजन्यवैश्ययोर्दानं न द्विजस्य कदाचन ।  
एवं प्रदानमात्रेण हीनायुर्ब्राह्मणो भवेत् ॥  
  
इति । आवश्यके काम्यादौ कर्मण्यपि ब्राह्मणेनानुकल्पविधिरेव ग्राह्यः ।   
यथोक्तं भैरवीतन्त्रे-  
  
यत्रावश्यं विनिर्दिष्टं मदिरादानपूजनम् ।  
ब्राह्मणस्ताम्रपात्रे तु मधुमद्यं प्रकल्पयेत् ॥  
  
इति । कौलागमोक्तवस्तुविचारस्तु यथा- कुलागमक्रमेणैव   
पूजयेत्परमेश्वरीमिति सर्वतन्त्रस्वारस्येन कुलद्रव्यैरेव विधीयमानायां   
कुलदेवीपूजायां सौत्रामण्यादिक्रतुष्विव संस्कृतकुलद्रव्योपयोगस्य   
विहितत्वान्नाधर्मसाधनत्वं प्रतीयते   
वक्ष्यमाणागमस्मृत्यनुमितवेदमूलकत्वाच्च । उक्तश्रुतिवाक्यानां   
त्वदीक्षितविषयपरतया समाधेयं न ब्राह्मणमात्रं तद्विषयः । अत एव   
सौत्रामणीप्रकरणश्रुतिः- ब्राह्मणं परिक्रीणीयादुच्छेषणस्य   
पातारमिति । तस्मात्तदुपयोगोऽप्यधिकार्यनधिकारिभेदेनागमेषु विधीयमानो   
निषिध्यमानश्च क्वचित्प्रतिप्रसवास्पदतां च भजते । तदुक्तं कुलार्णवेः-  
  
śaive ca [vā] vaiṣṇave śākte saure sugatadarśane |  
bauddhe pāśupate sāṃkhye māntre [vrate] kālāmukhe   
[kulamukhe] tathā ||  
  
dakṣiṇe [sadakṣa] vāmasiddhānte vaidikādiṣu pārvati |  
vinālipiśitābhyāṃ ca [bhyāntu kūla] pūjanaṃ niṣphalaṃ bhavet ||  
  
kuladravyairvinā kuryājjapaṃ [japayajñatapovratam] pūjāṃ vrataṃ tapaḥ   
|  
niṣphalaṃ tadbhaveddevi ! bhasmanyeva [bhasmanīva] yathā hutam ||  
  
yathā kratuṣu viprāṇāṃ somapānamadūṣitam [vidhīyate] |  
alipānaṃ [madyapānaṃ tathā kāryyaṃ samaye bhogamokṣadam (ārthara   
evalān)] tathā devi ! somavadbhogamokṣadam || (u0 5 ślo0 67-  
  
प्। ६०)  
  
इति तथा-  
  
निशङ्को निर्भयो वीरो निर्लज्जो निष्कुतूहलः ।  
निर्णीतवेदशास्त्रार्थो वरदां वारुणीं पिबेत् ॥  
  
तत्कर्म कुर्वतां पुंसां कर्मलोपो भवेद्यदि ।  
तत्कथं तत्प्रकुर्वन्ति सप्तकोटिमुनीश्वराः ॥  
  
इत्यादिशास्त्रवचनैर्दीक्षादिसंस्कारसंस्कृतेष्वधिकारिषु   
द्रव्योपयोगविधानात् । तथाचर्ग्वेदीयसाङ्ख्यायनशखायां   
श्रीसुन्दरीवरिवस्याद्वारा बिन्दुतर्पणेन साम्राज्यप्राप्तिः श्रूयते ।  
  
इमां [इमां विज्ञाय सुधिया मदन्ती परिस्त्रुता तर्पयतः स्वपीठम् । इति   
(उ० वा० को०)] विज्ञाय सुरया मदन्ति परिस्रुता तर्पयन्तः   
स्वपीठम् ।  
नाकस्य पृष्टे महतो वसन्ति परं धाम त्रैपुरं चाविशन्ति ॥ (त्रिपुरा०   
७)  
  
इति । दीक्षा संस्कारसमयाचारादिवर्जितानां निन्द्यमानत्वेन तु शतशो   
वचनानि निषेधपराण्याम्नायन्ते । तदुक्तं तत्रैवः-   
  
आवृतीर्गुरुपङ्क्तिञ्च [आवृतिं] वटुकादीन्प्रपूज्य च ।  
वीरोप्यत्र वृथा पानाद्देवताशापमाप्नुयात् [पानी] ॥  
  
अयष्ट्वा भैरवं देवमकृत्वा मन्त्रतर्पणम् ।  
पशुपानविधौ पीत्वा वीरोऽपि नरकं व्रजेत् ॥  
  
अज्ञात्वा कौलिकाचारमयष्ट्वा गुरुपादुकाम् ।  
योऽस्मिञ् शास्त्रे प्रवर्तेत तं त्वं पीडयसे [पीडयसि] ध्रुवम् ॥  
  
कौलज्ञाने त्वसिद्धो [ह्यसिद्धो] यस्तद् द्रव्यं भोक्तुमिच्छति ।  
स महापातकी देवि [ज्ञेयः] ! सर्वधर्मबहिष्कृतः ॥  
  
प्। ६१)  
  
समयाचारहीनस्य स्वैरवृत्तेर्दुरात्मनः ।  
न सिद्धयः कुलभ्रंशस्तत्सर्वं [तत्संसर्गं न कारयेत्] नरकाय   
च ॥  
यः शास्त्रविधिमुत्सृज्य वर्तते कामचारतः [कामकारतः] ॥  
  
न [स सिद्धिमिह नाप्नोति न सुखं न पराङ्गतिम्] स सिद्धिमवाप्नोति न   
सुखं न परां गतिम् ।  
स्वेच्छया वर्तमानो [रममाणो] यो दीक्षासंस्कारवर्जितः ॥  
  
न तस्य सद्गतिः क्वापि तपस्तीर्थव्रतादिषु [दिभिः] ।  
असंस्कृतं पिबन्मद्यं [पिवेद्द्रव्यं] बलात्कारेण मैथुनम् ॥  
स्वप्रीत्यै [स्वप्रियेण] आहृतं [हतमिति पाठान्तराणि   
(आर्थर एवलान)] मांसं रौरवं नरकं व्रजेत् ॥   
(कुलार्णव उ० ५ श्लो० ९२-९९)  
  
इत्यादिनानधिकारिणां तदुपयोगनिषेधात् । कुत्रचित्तु   
संस्कृतपूजाविशेषद्रव्यपरतया प्रतिप्रसवेऽपि श्रूयते । तदुक्तम्-   
  
क्वचिद्यदृच्छया प्राप्तमलिद्रव्यं तु भक्तितः ।  
गृहीत्वा मूलमन्त्रेण गुरुं स्मृत्वा च पादुकाम् ॥  
तत्त्वत्रयेण संयुक्तं गृह्णीयान्मूलमुच्चरन् ।  
  
इत्यादि । यद्वा कलिक्रमानुसारेणापि प्रोक्तानुकल्पद्रव्याणां सुरासाम्याद्   
ब्राह्मणविषये निषिद्धत्वात्काम्यादिकर्मण्यपि बिन्दुचक्रतर्पणं क्षीरेण   
कल्प्यमिति निष्कर्षाशयं प्रमाणोपोद्वलितं गृहीत्वाचार्य इमं क्रमं   
निबबन्ध । तदुक्तम्-   
  
ब्राह्मणस्य सदाऽपेयेति । अत्राकारप्रश्लेषेणापेयत्वं सार्वदिकमवगमयति ।   
महाकालसंहितायामपि-   
  
क्षीरेण ब्राह्मणैस्तर्प्या घृतेन नृपवंशजैः ।  
माक्षिकैर्वैश्यवर्णैस्तु आसवैः शूद्रजातिभिः ॥  
  
प्। ६२)  
  
इत्यत्रापि ब्राह्मणैरित्युक्त्या कृतेऽपि जात्युद्धारसंस्कारे   
अत्यक्तप्राग्जात्याग्रहैरित्यभिधीयते । ये तु दुस्तरं   
जात्यभिनिवेशसागरमुत्तीर्णास्तेषां   
कौलाचारपारदृश्वनामनुत्तराचारसोपान एव पदक्रमबन्धः   
सर्वाचारोत्तीर्णतया विलसन् स्वेच्छां नातिक्रामतीत्यलमतिपल्लवितेन । तदत्रापि   
साधकानां रुचिबुद्धिशक्तिसम्भवानतिक्रम्यैव द्रव्यग्रहणं रम्यतरमिति   
॥ १४ ॥  
  
इदानीं परापरमय्या देव्याः पश्यन्त्यादिवाक्प्रसरक्रमेण   
शब्दसृष्टिप्रकारं   
निरूपयंस्तदविनाभावेनार्थसृष्टेरप्युदयविलयास्पदत्वनिर्वचनेन   
तस्याः परावाक्शक्तिरूपत्वमाह-  
  
शब्दानां जननी त्वमत्र भुवने वाग्वादिनीत्युच्यसे  
त्वत्तः केशववासवप्रभृतयोऽप्याविर्भवन्ति स्फुटम् ।  
लीयन्ते खलु यत्र कल्पविरमे ब्रह्मादयस्तेऽप्यमी   
सा त्वं काचिदचिन्त्यरूपमहिमा शक्तिःपरा गीयसे ॥ १५ ॥  
  
हे देवीति सम्बोधनमनुवर्तनीयम् । देवी पदार्थस्तु प्राग्वदेव । यतस्त्वं   
शब्दानां लौकिकालौकिकात्मनानन्तवैचित्र्यभेदितानां   
वर्णपदमन्त्रात्मवाचकानां जननी परावाङ्मूलभूमिकातःक्रमेण   
विस्फारयन्ती ज्येष्ठारौद्र्यम्बाख्यशक्तिप्रसरसम्भेदवैचित्र्यतो   
मायीयामायीयाद्यक्षान्तपञ्चाशद्वर्णपरामर्शात्मनोल्लास्यवर्ण-  
vācyātmano'rthaprapañcasyāpi prasaropapatteḥ parāmātṛkātmetyarthaḥ |   
taddhedaṃ tarhyāvyākṛtamāsīt tannāmarūpābhyāṃ vyākriyata iti śruteḥ   
(bṛha0 1-4-7) | nāmarūpātmakasya vācyavācakātmano jagata   
āvirbhāvaḥ śrūyate | uktaṃ ca-   
  
na vidyā mātṛkā parā   
  
iti | śrītantrasadbhāve'pi-   
  
sarve varṇātmakā mantrāste ca śaktyātmakāḥ priye |  
  
p. 63)  
  
śaktistu mātṛkā jñeyā sā ca jñeyā śivātmikā ||  
  
yā sā tu mātṛkā devi ! paratejaḥ samanvitā |  
tayā vyāptamidaṃ viśvaṃ sabrahmabhuvanātmakam ||  
  
tatrasthaṃ ca yadā devi ! vyāpitaṃ ca surārcite |  
avarṇastho yathāvarṇaḥ sthitaḥ sarvagataḥ priye ||  
tathāhaṃ kathayiṣyāmi nirṇayārthaṃ sphuṭaṃ tava |  
  
ityārabhya-   
  
yā sā śaktiḥ parāsūkṣmā nirācāreti kīrtitā |  
hṛdbinduṃ veṣṭayitvā tu suṣuptabhujagākṛtiḥ ||  
  
tatra suptā mahābhāge na kiñcinmanyate ume ! |  
candrāgniravinakṣatrairbhuvanāni caturdaśa ||  
  
kṣiptvodare tu yā devī viṣamūḍheva sā gatā |  
prabuddhā sā ninādena pareṇa jñānarūpiṇā ||  
  
mathitā codarasthena bindunā varavarṇini |  
tāvadvai bhramavegena mathanaṃ śaktivigrahe ||  
  
bhedāttu prathamotpannā bindavaste'tivarcasaḥ |  
utthitā tu yadā tena kalāsūkṣmā tu kuṇḍalī ||  
  
catuṣkalamayo binduḥ śakterudaragaḥ prabhuḥ |  
mathyamanthanayogena ṛjutvaṃ jāyate priye ||  
  
jyeṣṭhāśaktiḥ smṛtā sā tu bindudvayasumadhyagā |  
bindunā kṣobhamāyātā rekhaivāmṛtakuṇḍalī ||  
  
rekhiṇīnāma sā jñeyā ubhau bindū yadantagau |  
tripathā sā samākhyātā raudrī nāmnā tu gīyate ||  
  
rodhinī vā samuddiṣṭā mokṣamārganirodhanāt |  
śaśāṅkaśakalākārā ambikā cārdhacandrikā ||  
  
ekaivetthaṃ parāśaktistridhā sā tu prajāyate |  
ābhyo yuktaviyuktābhyaḥ sañjāto navavargakaḥ ||  
  
navadhā tu smṛtā sā tu navavargopalakṣitā |  
  
p.64)  
  
pañcamantragatā devi ! sadya ādiranukramāt ||  
  
tena pañcavidhā proktā jñātavyā suranāyike |  
svaradvādaśagā devi ! dvādaśasthā udāhṛtā ||  
  
akārādikṣakārāntā sthitā pañcāśatā bhidā |  
hṛtsthā ekārṇavā proktā kaṇṭhe proktā dvitīyakā ||  
  
trirārṇavā tu jñātavyā jihvāmūle sadā sthitā |  
jihvāgre varṇaniṣpattirbhavatyatra na saṃśayaḥ ||  
evaṃ śabdasya niṣpattiḥ śabdavyāptaṃ carācaram |  
  
iti | kāmakalāvisāse'pi-  
  
sitaśoṇabinduyugalaṃ viviktaśivaśaktisaṃkucatprasaram |  
vāgarthasṛṣṭihetuḥ parasparānupraviṣṭavispaṣṭam || (6)  
  
iti | evaṃ parāśaktirūpā mātṛkā   
vācyavācakātmaṣaḍadhvasphāramayaviśvajananī | ato'tra bhuvane triviṣṭape   
bhuvanādhvākhye bhavādirūpā vā vāgvādinīti tvaṃ gīyase stūyase | vācaḥ   
paśyantī madhyamā vaikharīrūpā vadituṃ vādayituṃ vā śīlamasyā iti vāgvādinī |  
  
sarveṣāṃ ca svabhaktānāṃ vādarūpeṇa sarvadā |  
sthitatvādvāco vikhyātā loke vāgvādinī sā ||  
  
iti | tripurāsiddhāntokteḥ paravāgāravasyaivordhvordhvasthānāśrayeṇa   
paśyantyādyabhidhāprasiddhiḥ | yathā nityātantre-   
  
mūlādhāraiḥ samutpannaḥ parākhyo nādasambhavaḥ |  
sa evordhvatayā nītaḥ svādhiṣṭhāne vijṛmbhitaḥ ||  
  
paśyantyākhyāmavāpnoti tathaivordhvaṃ śanaiḥ śanaiḥ |  
anāhate buddhitattvasameto madhyamābhidhaḥ ||  
  
tathā tayordhvanunnaḥ sanviśuddhau kaṇṭhadeśataḥ |  
vaikharyākhya * * * * * * * * * *   
  
p. 65)  
  
iti | etatprāgapi vāṅmayatvanirūpaṇāvasare vitānitam | evaṃ   
śabdavivartatvādarthānāmapi trividhavācyātmanāṃ samutpādikā | yadāhuḥ-  
  
anādinidhanaṃ brahma śabda tattvaṃ yadakṣaram |  
vivartate'rthabāvena prakriyā jagato yataḥ || (vā0 pa0 1-1)  
  
iti | etena nāmarūpātmakasya jagato brahmapariṇāmakatvaṃ tāntrikā   
abhyupāgamannityupakṣiptam | teṣāṃ mate prapañcasya satyatvameva |   
brahmaprapañcayordṛgghaṭayorivātyantābhedapratītyā brahmaṇaḥ satyatve   
prapañcasyāpi satyatvāvaśyambhāvasadbhāvāt kevalaṃ bhedābhyāsaṃ   
mithyātvābhyupagamānnirasituṃ neha nānāsti kiñcana iti |  
  
māyāmātramidaṃ dvaitamadvaitaṃ paramārthataḥ | iti |  
sarvaṃ khalvidamevāhaṃ nānyadasti sanātanam |  
  
iti | yatra trisargo mṛṣā ityādīnāṃ   
śrutismṛtyuktānāmakhilānāmadvaitavākyānāṃ nirvāhaḥ |   
tāvanmātreṇaivāvirodhe prapañcamithyātvakalpanasya tu   
vedāntināmanarthakatvāditi śāmbhavānandakalpalatāyāṃ vistareṇa prapañcitam |   
atha ca vāgvādinī iti mantraviśeṣaḥ sa cāgre mantrapārāyaṇavivaraṇe vakṣyate |  
  
yadvā pratīkamātragrahaṇopalakṣitatvādvāgīśvarīnāmakaḥ   
sarasvatīmantraviśeṣastadrūpā so'pi siddhamantriṇo girā   
vācaspatisāmyamutpādayati | uddhāro yathā-   
  
tāro hṛllohitaḥ satyo vaikuṇṭhānantasaṃyutaḥ |  
bhṛgurne śabdarūpe vāṅmāyākāmo vadadvayam ||  
  
vāgvādinyagnikāntānto mantro vedākṣivarṇavān |  
anena manunā pūrvapatre vāgīśvarīṃ yajet ||  
  
spaṣṭam-  
  
oṃ namaḥ padmāsane śabdarūpe aiṃ hrīṃ klīṃ vada vada vāgvādini svāhā   
  
p. 66)  
  
iti | evamacidrāśiviṣayasṛṣṭikāritvamuktvā   
cidrāśimadhye'dharaprapañcotpādanādikāraṇabhūtabrahmādiviṣayasṛṣṭi-  
इति । तेऽप्यमी जगत्सृष्टृत्वादिनागमप्रसिद्धाः ।   
प्रत्यक्षानवगमाद्विप्रकर्षव्यपदेशार्हा इत्यदसा निर्देशः । ब्रह्मादिः   
प्रथमो येषां ते केशववासवप्रभृतयोऽपि केशवो विष्णुः   
वसुरग्निर्ललाटनेत्रत्वेनास्त्यस्य स वासवो रुद्रः । ज्योत्स्नादित्वादण् । वासव   
इन्द्रस्तदुपलक्षिता दश दिक्पाला वा इन्द्रं या देवी सुभगा जजानेति श्रुतेः ।   
प्रभृतिग्रहणेनेश्वरसदाशिवौ गृह्येते तेन   
ब्रह्मविष्णुरुद्रेश्वरसदाशिवाः पञ्चब्रह्माभिधाः स्फुटं व्यक्तं   
त्वत्तः पञ्चस्रोतः प्रसरमूलभूतायाः सकाशाद् बीजादङ्कुरा इव शाक्त्यां   
महासृष्तावप्याविर्भवन्ति समुत्पद्यन्ते इति सम्भाव्यते । अपिः   
सम्भावनायाम् । तदुक्तं मार्कण्डेये-   
  
येऽर्था नित्या ये विनश्यन्ति चान्ये येऽर्थाः स्थूला ये च सूक्ष्माच्च सूक्ष्माः ।  
यच्चामूर्तं यच्च मूर्तं समस्तं यद्यद्भूतेष्वेकमेकं च किञ्चित् ॥  
  
येऽर्था भूमौ येऽन्तरिक्षेऽन्यतो वा तेषां देवि ! त्वत्त एवोपलब्धिः ॥  
  
इति विस्मयार्थे वा । तदुक्तं देवीपुराणे-   
  
ब्रह्माद्याः स्थावरान्ताश्च एव समुद्गताः ।  
महदादिविशेषान्तं जगद्यस्याः समुद्गतम् ॥  
  
इति । तथा कल्पविरमे स्वस्वायुष्कालपरिमाणविरतौ यत्र त्वयि मूलकारणे खलु   
लीयन्ते मृदीव घटादयो लीना भवन्ति । बीजवत्तदानीमपि सूक्ष्मात्मना   
सर्वमिदमस्त्येव तदेव पुनः सृष्टिकाले विसृज्यते तदुक्तम्-   
  
कवलीकृतनिःशेषतत्त्वग्रामस्वरूपिणी ।  
  
प्। ६७)  
  
इति । तथा-  
  
यथान्यग्रोध बीजस्थः शक्तिरूपो महाद्रुमः ।  
तथा हृदयबीजस्थं विश्वमेतच्चराचरम् ॥ (प० त्री० २४)  
  
इति । कल्पशब्देनात्र महाप्रलय उच्यते नावान्तरः । तत्र क्रमशः   
स्वस्वोर्ध्वकारणलये तद्दिवसारम्भे तदधरवर्तिकारणानां पुनः   
सहस्रशः प्रलयोल्लाससम्भवादव्यवधानेन शक्तौ लयाभावः । अतः   
कल्पविरमे सदाशिवायुष्कालनिवृत्तावित्यर्थः । खलुर्वाक्यालङ्कारे । एतेन   
ब्रह्मादीनाममरत्वप्रथाप्यौपचारिकी मनुष्यायुष्कालपरिमित्यपेक्षया   
जीवितत्वस्य दैर्ध्याभासादिति ध्वन्यते । जगज्जन्मादिकृत्यकारिणोऽपि   
ब्रह्मादयः स्वविलयोदययोरस्वतन्त्रत्वात् स्वतन्त्रशक्त्येकशरणतां तस्या   
अचिन्त्यैश्वर्यनिर्भरतां च ख्यापयन्तीत्यपिना द्योत्यते । तदुक्तम्   
शक्तिसूत्रेषु-   
  
चितिः स्वतन्त्रा विश्वसिद्धिहेतुः । (प्र० हृ० १)  
  
इति । स्वातन्त्र्यादेवास्या अनन्यमुखप्रेक्षित्वलक्षणं परत्वमस्ति अस्वतन्त्रस्य   
तदभावात्कार्यसम्पादनानुपपत्तेरुपादानादिकारणापेक्षणात् ।   
तदपेक्षायां स्वातन्त्र्यविघातः प्रसज्येत सा च शक्तिः विश्वकारणत्वेन   
सर्वागमेषु गीयते । क्षित्यादेः प्रपञ्चस्य कार्यत्वेनाभिमतस्य   
कारणमन्तरेण तदनुत्पादानात् । क्षित्यादेः सकर्तृत्वं कार्यतयैवानुमीयते   
इति हि नायविदः । औपनिषदानामप्ययमेव पन्थाः । यदाहुः-   
  
निस्तत्त्वा कर्यगम्यास्य शक्तिर्मायाग्निशक्तिवत् ।  
नहि शक्तिं क्वचित्कश्चिद् बुध्यते कार्यतः पुरा ॥  
  
इति । एवमर्थप्रतिपादनाशयेनाह- सा त्वमिति उक्तविशेषणलक्षिता काचिदिति   
मनो वागगोचरा यतो वाचो निवर्तन्ते इति श्रुतेः । परानपेक्षित्वेन   
नियतदेशकालाकारावच्छेदविरहात् तत्तद्वैचित्र्योल्लासकत्वाच्च   
नियताकृत्यादिनानिर्वाच्या । तथाखिलशक्त्यन्तरक्रोडीकारेण  
  
प्। ६८)  
  
पूर्णतया मुख्या पारमेश्वरी परा शक्तिः स्वातन्त्र्याख्येतिसद्भिः   
श्रीकण्ठादिभिर्गीयसे । तदुक्तम्-  
  
तेन स्वातन्त्र्यशक्त्यैव युक्त इत्याञ्जसोविधिः ।  
  
इति । एतेन नित्या विभुर्विश्वाकारा इत्याद्याक्षिप्तं भवति । यद्वा तिसृभ्यः   
पश्यन्त्यादिभ्यः परत्वात्परा   
  
श्री परानन्दनाथस्य प्रसन्नत्वात्परेति सा ।  
परानन्दाभिधे तन्त्रे प्रसिद्धत्वाच्च सा परा ॥  
प्रासादरूपिणी चेति परा सा शाम्भवी परा ।  
  
इति । निरुक्त्यन्तरोक्ता वा । तदुक्तम्-   
  
अनपेक्षस्य वशिनो देशकालाकृतिक्रमाः ।  
नियतानेति स विभुर्नित्यो विश्वाकृतिः शिवः ॥  
  
विभुत्वात्सर्वगो नित्यभावादाद्यन्तवर्जितः ।  
विश्वाकृतित्वाच्चिदचित्तद्वैचित्र्यावभासकः ॥  
  
इति । श्रुतिरपि-   
  
न तस्य कार्यं करणं च विद्यते   
न तत्समश्चाभ्यधिकश्च दृश्यते ।  
परास्य शक्तिर्विविधैव श्रूयते   
स्वाभाविकी ज्ञानबलक्रिया च ॥  
  
इति । कीदृशी अचिन्त्यरूपमहिमा । अचिन्त्यो रूपस्य चिदानन्दघनस्वभावस्य   
महिमा महत्वं यस्याः सा महत्तरा महिमा देवतानामिति श्रुतेः   
मानुष्यानन्दाद्यपेक्षया च ब्रह्मानन्दस्यानवच्छिन्नतया श्रुतौ   
प्रसिद्धत्वात् । अन्यत्रापि-   
  
आनन्दशक्तिः सैवोक्ता यतो विश्वं विसृज्यते ।  
परापरात्परं तत्त्वं सैषा देवी निगद्यते ॥  
तत्सारं तच्च हृदयं स विसर्गः परः प्रभुः ।  
  
प्। ६९)  
  
इति । अथचेना विष्णुना चिन्त्यः स्मार्यो रूपस्य सगुणस्य ललितानाम्नो महिमा   
वैभवं देवकार्यार्थं भण्डासुर-तत्परिच्छदवधादि यस्याः   
तद्वधाय स्वात्मनोऽनेकशक्तिव्यूहनिर्माणं वा । पराशक्तेः स्वरूपं तु   
शिवसामरस्यात्मकं । तदुक्तं वायुसंहितायाम्-   
  
शिवेच्छया पराशक्तिः शिवतत्त्वैकतां गता ।  
ततः परिस्फुरत्यादौ सर्गे तैलं तिलादिव ॥  
  
इति । सौरसंहितायामपि-   
  
ब्रह्मणोऽभिन्नशक्तिस्तु ब्रह्मैव खलु नापरा ।  
तथा सति वृथा प्रोक्तं शक्तिरित्यविवेकिभिः ॥  
शक्तिशक्तिमतोर्विद्वन् भेदाभेदस्तु दुर्घटः ।  
  
इति । वासिष्टेऽपि-   
  
यथैकं पवनस्पन्दावेकमौष्ण्यानलौ यथा ।  
चिन्मात्रं स्पन्दशक्तिश्च तथैवैकात्म सर्वदा ॥  
  
इति । जगदाविर्भावक्रमस्तु शैवागमे श्रीतन्त्रालोक-तत्सारादौ द्रष्टव्यः ।   
इह विस्तरभयान्नोन्मील्यते । तद्वैपरीत्येन लयक्रमः । वस्तुतः   
शिवतत्वादिक्षित्यन्तं चिदब्धेरयमूर्मिनिकरोल्लासः । तदुक्तम्-  
  
भूतानि तन्मात्रगणेन्द्रियाणि मूलं पुमान् कञ्चुकयुक् सुशुद्धम् ।  
विद्यादिशक्त्यन्तमियान्स्वसंवित्सिन्धोस्तरङ्गप्रसरप्रकारः ।  
  
इति ॥ १५ ॥  
  
एवं परतांशनिरूपणं विधाय परदेवताया   
अपरावस्थोद्भावनौचित्येनासाधारणस्य त्रिपुरेति नाम्नो निरुक्तिमाह-  
  
देवानां त्रितयं त्रयी हुतभुजां शक्तित्रयं त्रिस्वरा-  
स्त्रैलोक्यं त्रिपदी त्रिपुष्करमथो त्रिब्रह्म वर्णास्त्रयः ।  
  
प्। ७०)  
  
यत्किञ्चिज्जगति त्रिधा नियमितं वस्तु त्रिवर्गात्मकं   
तत्सर्वं त्रिपुरेति नाम भगवत्यन्वेति ते तत्त्वतः ॥ १६ ॥  
  
हे भगवति ! भूतानां विलयोदयादिकं या वेत्ति सा भगवती तत्सम्बुद्धिः ।   
तदुक्तम् देवीभागवते-   
  
उत्पत्तिं प्रलयं चैव भूतानां गतिमागतिम् ।  
अविद्याविद्ययोस्तत्त्वं वेत्तीति भगवत्यसौ ॥  
  
इति । भगशब्दवाच्या ऐश्वर्यादयोऽर्थाः कार्त्स्न्येनसन्त्यस्यमिति कृत्वा वा   
भगवती । तदुक्तम् कालिकापुराणे-   
  
ऐश्वर्यस्य समग्रस्य धर्मस्य यशसः श्रियः ।  
ज्ञानविज्ञानयोश्चैव षण्णां भग इतीरणा ॥  
  
इति । कोशेऽपि-   
  
भगमैश्वर्यमाहात्म्यज्ञानवैराग्ययोनिषु ।  
यशो वीर्यप्रयत्नेच्छाधर्मश्रीरविमुक्तिषु ॥  
  
इति । जगति षट्त्रिंशत्तत्त्वलक्षणे विश्वस्मिन् भवाभवादिसञ्ज्ञके यत्किञ्चिद्   
वस्तु पदार्थस्वरूपं त्रिधा त्रिभिः प्रकारैर्नियमितं नियन्त्रितं कल्पितं   
नियतिशक्त्या सञ्जातनियमं वा तथा त्रिवर्गात्मकं   
समैस्त्रिभिरुपलक्षितसमूहात्मकं स्वतस्तस्य त्रिरूपत्वात् तत्सर्वमशेषं ते   
तव त्रिपुरेति नामाख्यां तत्त्वतस्तस्य भावस्तत्त्वं   
तस्मान्नामगतत्रित्वार्थसामान्यादन्वेत्यनुयाति तेन सम्बध्नाति ।   
त्रिवर्गादिकमिति पाठे त्वादिनानुल्लिखितानामप्यर्थानां ग्रहणं बोध्यम् । अत   
एवागमेषु त्रिभ्यः पुराभूतत्वादित्याद्यनेकधा निरुक्तय उक्ताः । यथा-   
त्रयाणां मातृमानमेयानां पुरं नगरं तदात्मिका त्रीणि पुराणि   
जाग्रदाद्यवस्थारूपाणि यस्या इति त्रीणि पुराणि ब्रह्मविष्णुरुद्रशरीराणि यस्या   
त्रिभ्यः सूर्यादितेजोभ्यः भूरादित्रिलोकेभ्यः प्राणादित्रिवायुभ्यः   
हृदयादित्रिस्थानेभ्यः सत्त्वादित्रिगुणेभ्यः उडडीशनाथादित्रिसिद्धेभ्यः   
दिव्यौघादित्रिगुरुभ्यः   
  
प्। ७१)  
  
आत्मादित्रितत्त्वेभ्यः कामराजादित्रिपीठेभ्यः देवमार्गादित्रियानेभ्यः   
कुलाकुलकौलाख्यत्रिविभागेभ्यः मन्त्रमुद्रानिरीहाख्यत्रिरहस्येभ्यः   
मूर्तिप्रकाशानन्दाख्यत्रिचक्रेभ्यः शुक्लरक्तमिश्रत्रिबिन्दुभ्यो वा तथा   
तिसृभ्य इच्छाशक्तिभ्यः वामाज्येष्ठादिशक्तिभ्यः   
कामेश्वर्यादिपीठशक्तिभ्यः व्याहृतिभ्यः इडादिनाडीभ्यः   
स्थूलसूक्ष्मपरावस्थाभ्यः सृष्टिस्थितिसंहृतिभ्यः वा पुराबूतत्वात्   
प्रोक्तत्रिकात्मकस्य पूरकत्त्वात्तानि पुराणि यस्या इति वा कृत्वाशेषस्य   
त्रित्वविशिष्टस्य स्वसंविदात्मनि क्रोडीकारात् त्रिपुरेति निरुच्यते ।   
तदुक्तमाचार्यपादैः प्रपञ्चसारे-   
  
त्रिमूर्तिसर्गाच्च पुरोभवत्वात् त्रयीमयत्वाच्च पुरैव देव्याः ।  
लये त्रिलोक्या अपि पूरकत्वात् [पूरणत्वात्] प्रायोऽम्बिकायास्त्रिपुरेति नाम ॥   
(९ प० श्लो० २)  
  
त्रिपुरार्णवे तु-  
  
नाडीत्रयं तु त्रिपुरा सुषुम्ना पिङ्गला इडा ।  
मनोबुद्धिस्तथा चित्तं पुरत्रयमुदाहृतम् ॥  
तत्र वसत्येषा तस्मात्तु त्रिपुरा मता ।  
  
इति । कालिकापुराणेऽपि-  
  
त्रिकोणं मण्डलं चास्याः इत्याद्युपक्रम्य  
सर्वं त्रयं त्रयं यस्मात्तस्मात्तु त्रिपुरा मता ।  
  
इति । वामकेश्वरेऽपि-   
  
त्रिपुरा त्रिविधा देवि [देवी] ब्रह्मविष्ण्वीशरूपिणी ।  
ज्ञानशक्तिः क्रियाशक्तिरिच्छाशक्त्यात्मिका प्रिये ॥  
त्रैलोक्यं संसृजत्येषा [अस्मात्] त्रिपुरा परिकोर्त्यते [परिकीर्तिता   
(का० सं० ग्र०)] । (४ प० श्लो० ११-१२)  
  
प्। ७२)  
  
इति । वाराहेऽपि-  
  
ब्रह्मविष्णुमहेशाद्यैस्त्रिदशैरर्चिता पुरा ।  
त्रिपुरेति तदा नाम कथितं देवतैस्तव ॥  
  
इत्यादि । एवमागमोक्तं   
विस्तरतस्त्रिकार्थमिहाचार्यस्त्रिपुरेतिपदनिरुक्तिप्रदर्शनाय प्रतीकमात्रेणाह   
देवानामित्यादि देवाः प्रत्यक्षतस्तावदग्निवायुसूर्या इति नैरुक्ताः   
वसुरुद्रादित्या भूरादिलोकाधिपाः तथा सर्गस्थितिसंहारकारिणो   
ब्रह्मविष्णुरुद्रा इति पौराणिकाः । दीव्यन्ति द्योतयन्ति सबाह्याभ्यन्तरं   
विश्वमिति देवाः मनोबुद्ध्यहङ्कृतयस्तेषां त्रितयम् । तथा   
हुतभुजोऽग्नयस्ते च दक्षिणाग्निगार्हपत्याहवनीया इति तेषां त्रयी   
त्रेतासञ्ज्ञका । अथ चावृत्त्या त्रयी त्रयो वेदाः स्त्रियामृग्सामयजुषी इति   
वेदास्त्रयस्त्रयी (अ० को० १-६-३) इति कोशात् । कौर्मेऽपि-  
  
ममैवान्या पराशक्तिर्वेदसञ्ज्ञा पुरातनी ।  
ऋग्यजुः सामरूपेण सर्गादौ सम्प्रवर्तते ॥  
  
इति । देवीपुराणेऽपि-   
  
ऋग्यजुः सामभागेन साङ्गवेदगता यतः ।  
त्रयीति पठ्यते लोके दृष्टादृष्टप्रसाधनी ॥  
  
इति । पाद्मेऽपि-   
  
आन्वीक्षिकी त्रयी वार्ता दण्डनीतिश्च कथ्यसे   
  
इति । किं च त्रयी त्रयीमयी विद्या । तदुक्तं नित्यातन्त्रे-   
  
अकारादिसामवेद ॠग्वेदश्च तदादिकः ।  
यजुर्वेद इकारादिस्तेषां संयोगतः शुचिः ॥  
  
तन्निष्पत्तिं श्रुणु प्राज्ञे ! प्रोक्ताः पूर्वापरक्रमात् ।  
विलिख्य योजयेत्पूर्वं शब्दशास्त्रानुसारतः ॥  
  
गुणसन्ध्या ऋग्यजुषां ततस्तेनापरं तथा ।  
  
प्। ७३)  
  
वृद्धिसन्ध्या समायुञ्ज्यादित्युत्पन्नं शुचेर्वपुः ॥  
तेन त्रयीमयी विद्या कार्यकारणयोगतः ।  
  
इति । त्रयोऽवयवा यस्य संहतेः सा त्रयीति व्युत्पत्त्या त्रयीशब्दस्य बहवोऽर्था   
यथामति समूह्याः । तदेतेन त्रयीपदेनापि सर्वं त्रित्त्वविशिष्टं वस्तु स्वान्तः   
क्रोडीकृत्य स्थापितम् ।  
  
यदुक्तं मार्कण्डेये-   
  
त्रयो लोकास्त्रयो वेदास्त्रैविध्यं पावकत्रयम् ।  
त्रीणि ज्योतीषि वर्गाश्च त्रयो धर्मादयस्तथा ॥  
  
त्रयो गुणास्त्रयः शब्दास्त्रयो दोषास्तथाश्रमाः ।  
त्रयः कालास्तथावस्थाः पितरोऽहर्निशादयः ॥  
मात्रात्रयं च ते रूपं त्रिस्थे ! देवि ! सरस्वति ।   
  
इति । एवं त्रीतिपदोपक्षिप्यमाणाः कतिपयेऽर्था निर्दिष्टाः । तथा-    
शक्तित्रयं तिस्रः शक्तयो भारतीपृथ्वीरुद्राण्यः तदभिन्ना   
इच्छाज्ञानक्रियाः परापरा तदुभयात्मानो वा । त्रिस्वराःउदात्तानुदात्तस्वरिता   
ह्रस्वदीर्घप्लुता वा । त्रैलोक्यं त्रयोलोकाः भूर्भुवःस्वराख्याः लोक्यते इति   
लोकः लोक्यतेऽनेनेति लोकः लोकयतीति च कृत्वा   
प्रमातृप्रमेयप्रमाणसञ्ज्ञका वा । त्रिपदी सर्ववेदसारं गायत्रीछन्दः   
गायत्री छन्दसामहमिति स्मृतेः । सावित्र्याः पदत्रयं वा विष्णोः   
क्रमत्रयं वा इदं विष्णुर्विचक्रमे त्रेधा निदधे पदम् (ऋ० मं० १-  
tripuṣkaraṃ trīṇi tīrthāni bhāgīrathyādini | trayāṇāṃ devarṣipitṝṇāṃ puṣaṃ   
puṣṭiṃ tṛptiṃ karotīti tripuṣkaramupavītam | upavītinaiva hi devādayastarpyante   
anupavītino'dhikārābhāvāditi kecit | trīṇi   
puṣkarāṇyabjānyanāhatājñāsahasrārākhyāni vā | atho'nantaraṃ tribrahma trīṇi   
brahmāṇi tattvāni ātmāntarātmaparamātmasaṃjñakāni trirūpaṃ brahma praṇavo   
vā | prāguktāvṛttipakṣānāśrayaṇe tu trayo vedā ityarthāntaraṃ vedastattvaṃ   
tapo brahmeti kośāt | guṇabhedena traidhamāpannā vā   
prakṛtistribrahmapadenāmnātā | tathā trayo varṇāḥ kulasundarīvidyāgatāḥ  
  
p. 74)  
  
praṇavagatā vā anuttarecchonmeṣātmāno vā | taduktaṃ siddhātantre-  
  
sātra kuṇḍalinībījajīvabhūtācidātmikā |  
tajjaṃ dhruvecchonmeṣākhyaṃ trikaṃ varṇāstataḥ punaḥ ||  
  
iti | varṇāḥ svaravyañjanavyāpakātmāno vā śuklalohitakṛṣṇā   
viprakṣatriyaviśo veti | tadetāvacchlokadvayena paradevatāyāstripurasundaryā   
vācyavācakātmakaviśvamayamaparaṃ tatkāraṇatvena tadubhayātikrāntaṃ   
viśvottīrṇaṃ paraṃ ca svarūpaṃ svacchasvatantrasadoditamahāmantravīryasāra-  
  
अथेयता प्रागुक्तग्रन्थेन श्रीविद्याबीजतद्देवतासेवाफलादि निरूप्येदानीं   
देव्या विभूतिविशेषरूपाणां फलानुरूपनामानि तत्तत्कार्यार्थिभिः   
स्मर्तव्यान्यभीष्टसिद्धिजनकभजनकालं च निर्दिशति-   
  
लक्ष्मीं राजकुले जयां रणभुवि क्षेमङ्करीमध्वनि   
क्रव्यादद्विपसर्पभाजि शवरीं कान्तारदुर्गे गिरौ ।  
भूतप्रेतपिशाचजम्भकभये स्मृत्वा महाभैरवीं   
व्यामोहे त्रिपुरां तरन्ति विपदस्तारां च तोयप्लवे ॥ १७ ॥  
  
हे भगवतीत्यामन्त्रणमनुषञ्जनीयम् । सिद्धलक्ष्म्यादयो बहवो   
विभूतिरूपाः सन्ति । अत्र तु लक्ष्मीशब्देन राज्यलक्ष्मीरेव ग्राह्या   
राजकुलेतिप्रकरणात् । तेन राजकुले राजभवनप्रवेशनादौ त्वां राज्यलक्ष्मीं   
स्मृत्वा तन्नामादिना ध्यात्वा विपदस्तरन्ति राजप्रसादासादितधनादिसम्पत्तौ   
दारिद्र्यान्मुच्यन्ते । अथ च तत्र पीड्यमानास्तद्दुःखान्मुक्ता भवन्ति ।   
ध्यानस्य तु विद्याजपसाहित्यपुरःसरमुक्तत्वात्तद्विद्योद्धारो यथा कादिमते   
(३४ पटले)   
  
मातङ्गिन्या द्वितीयं च तृतीयं तदनन्तरम् ।  
  
प्। ७५)  
  
रसाचरस्वैरम्बु स्याद्वाताग्नी तदनन्तरम् ॥  
  
राज्यदे राज्यलक्ष्मीति हृन्मायाव्युत्क्रमात्त्रयम् ।  
विद्यासौ राज्यलक्ष्म्यास्तु षोडशार्णा समीरिता ॥ (श्लो० ६६-६७)  
  
स्पष्टम्-   
  
ह्रीं श्रीं ब्लें अ इ राज्यदे राज्यलक्ष्मि सः ब्लें श्रीं ह्रीं इति ।  
  
ध्यात्वा तां विजयां विद्यां जपेन्नित्यं च पूजयेत् ।  
राज्यं प्रयच्छति प्रीता साधकायाविलम्बितम् ॥  
  
इति । अत्र तां विजयामिति विजयासमानस्वरूपामित्यर्थः । तद् ध्यानं तत्रैव   
(१५ पटले)-  
  
पञ्चवक्त्रां दशभुजां प्रतिवक्त्रं त्रिलोचनाम् ।  
भास्वन्मुकुटविन्यस्तचन्द्ररेखाविराजिताम् ॥  
  
सर्वाभरणसंयुक्तां पीताम्बरसमुज्ज्वलाम् ।  
उद्यद्भास्वद्बिम्बतुल्यदेहकान्तिं शुचिस्मिताम् ॥  
  
शङ्खं पाशं खेटचापौ कल्हारं वामबाहुभिः ।  
चक्रं तथाङ्कुशं खड्गं सायकं मातुलुङ्गकम् ॥  
दधानां दक्षिणैर्हस्तैरिति ।  
  
रणभुवि समरक्षेत्रे प्रस्थिता रिपुसैन्यैरायोध्यमानत्वात्प्रबाध्यमाना   
जयां जयदुर्गाख्यां देवीं त्वां तन्नामादिना स्मृत्वा विपदः   
स्वपक्षविघातपराजयादिरूपास्तरन्ति रिपूञ्जयन्तीत्यर्थः । ॐ दुर्गे दुर्गे   
रक्षिणि स्वाहेति जयदुर्गाविद्या ।  
  
ध्यानं यथा-   
  
कीलालाभां कटाक्षैररिकुलभयदां मौलिबद्धेण्दुखण्डां   
  
प्। ७६)  
  
शङ्खं चक्रं कृपाणं त्रिशिखमपिकरैरुद्वहन्तीं त्रिनेत्राम् ।  
सिंहस्कन्धाधिरूढां त्रिभुवनमखिलं तेजसा पूरयन्तीं   
ध्यायेद् दुर्गां जयाख्यां त्रिदशपरिवृतां सेवितां सिद्धिकामैः ॥  
  
इति । यद्वैतद्भिन्नैव जयाख्या देवी । अस्या मन्त्रो   
मायासप्ताक्षरीमध्यगतैतन्नामात्मकः । ध्यानं तु   
प्रागुक्तविजयाध्यानसदृशं तदावरणशक्तिमध्यावस्थितत्वात् ।   
आवरणशक्तौनामपि मूलदेव्या समानाकारत्वादिकमाम्नातम् । तदुक्तं   
तत्रैव-   
  
शक्तयश्चापि पूजायां सुखासनसमन्विताः ।  
सर्वा देव्या समाकारमुखपाण्यायुधान्यपि ॥  
  
इति । क्रव्यादद्विपसर्पभाज्यध्वनि क्रव्यादा आममांसभक्षिणो   
वृकव्याघ्रादयो द्विपा गजाः सर्पा भुजगास्तान् भजते इति तद्भाजि   
व्याघ्राद्युपप्लुतेऽरण्यादिमार्गे क्षेमङ्करीं तदाख्यां देवीं स्मृत्वा   
विपदस्तरन्ति सम्भाव्यमानतत्तदुपद्रवेभ्यो विमुच्यन्ते । अस्या अपि   
जयावन्मन्त्रध्याने बोद्धव्ये । कान्तारदुर्गे कान्तारं   
चौराद्युपद्रवोपेतमार्गस्तेन दुर्गे दुर्गेमे गिरौ हिमालयकैलासादौ   
यात्राप्रस्तायिनः शवरीं शवरीरूपिणीं तद्भयनिवारकत्त्वात्वां स्मृत्वा   
विपदस्तरन्ति पार्वतीयदुर्जन्तुविप्लवेभ्यो मुच्यन्ते । अस्या ध्यानादि   
स्वयमाचार्योऽग्रे चतुर्थे स्तवे वक्ष्यति वर्हावतंसेति ।   
भूतप्रेतपिशाचजम्भकभये भूता   
शून्यकूपैकवृक्षचत्वरादिस्थानस्थाः देवयोनिविशेषा रुद्रपार्श्वदाः   
प्रेताः प्राणिविशेषाः पिशाचा श्मशानादिवासिन उल्कामुखाः जम्भो नाम   
दानवः स एव जम्भकः इवेप्रतिकृताविति कः । तेन जम्भका रक्षांसि   
पशुशोणिताद्याकर्षिणः शाकिन्यादिगणाश्च तेभ्यो भये त्रासे   
समुत्पद्यमाने तन्निमित्तं महाभैरवीं त्वां तद्रूपिणीं स्मृत्वा विपदो   
भूतादिमहाभीतीस्तरन्ति । आनन्दं ब्रह्मणो विद्वान्न बिभेति कुतश्चनेति श्रुतेः   
(तैत्ति० २-४) । तदुक्तं वायुपुराणे-   
  
अरण्ये प्रान्तरे वापि जले वापि स्थलेऽपि वा ।   
व्याघ्रकुम्भीरचौरेभ्यो भयस्थाने विशेषतः ॥  
  
प्। ७७)  
  
आधिष्वपि च सर्वेषु देवीनामानि कीर्तयेत् ।  
  
इति । अस्या मन्त्रोद्धारो विद्यार्णवे ७ मे श्वासे-   
  
शिवचन्द्रौ वह्निसंस्थौ वाग्भवेन समन्वितौ ।  
नादबिन्दुसुसंयुक्तं प्रथमं बीजमुद्धृतम् ॥  
  
लोपाया वाग्भवं कूटं द्वितीयं बीजमुद्धृतम् ।  
शिवचन्द्रौ वह्निसंस्थौ मनुस्वरसमन्वितौ ॥  
तृतीयं बीजमाख्यातं बिन्दुनादकलान्वितम् ॥ (१-२-३)  
  
स्पष्टम्-  
  
हस्रैं हसकलह्रीं हस्रौं  
  
इति । ध्यानम्-   
  
आताम्रार्कसहस्राभां लसच्चन्द्रजटास्फुरत् ।  
किरीटरत्नविलसच्चित्रचित्रितमौक्तिकाम् ॥  
  
स्फुरद्रुधिरपङ्काढ्यमुण्डमालाविराजिताम् ।  
नयनत्रयशोभाढ्यां पूर्णेन्दुवदनान्विताम् ॥  
  
मुक्ताहारलताराजत्पीनोन्नतघटस्तनीम् ।  
रक्ताम्बरपरीधानां यौवनोन्मत्तरूपिणीम् ॥  
  
पुस्तकं चाभयं वामे हक्षिणे चाक्षमालिकाम् ।  
वरदानरतां नित्यां महाप्रेतासनस्थिताम् ॥  
  
इति । व्यामुह्यतेऽनेनेति व्यामोहो मायाशक्तिस्तस्या विमोहनस्वभावत्वात् तेन   
तत्कार्ये पूर्णचित्स्वभावाख्यात्यात्मावरणाभिभवेऽविद्यात्मनि । यद्वा   
व्यामोहनं व्यामोहः सङ्कुचितप्रमातृगताख्यात्यात्मा मोहः । न   
खल्वयं कश्चिद्विवर्तवादिनामिवानिर्वाच्याकारोऽविद्यात्मा तस्या   
वस्तुत्वेनेयद्विश्ववैचित्र्यं प्रथयितुं शक्त्यसम्भवात् तत्सम्भवे वा   
पूर्णमेव वस्तुत्वं स्यान्नानिर्वाच्यत्वम् । नापि साङ्ख्यानामिव   
रजस्तमोवृत्तिर्व्यामोहः जडत्वेन तस्य प्रवृत्तिवैचित्र्यानुपपत्तेः । तस्माद्   
दुर्घटघटनासम्पादनरूपमीश्वरस्वातन्त्र्यमेतत् ।  
  
प्। ७८)  
  
तस्मिन् व्यामोहेऽखण्डसंविन्मयपूर्णस्वरूपाख्यातौ मुमुक्षवस्त्रिपुरां   
बालात्रिपुरसुन्दरीं त्वां महासारस्वततत्त्वप्रकाशिनीं स्मृत्वा विपदो   
जन्मजरामरणाद्यावृत्तिपरम्परास्तरन्ति ताभ्यो विमुच्यन्ते । अपुनरावृत्तिं   
यान्तीत्यर्थः । न स पुनरावर्तते इति श्रुतेः (निरा० ३३) । यद्गत्वा न   
निवर्तन्ते ईति स्मृतेश्च (भ० गी० १५-६) । तन्मन्त्रादिकं तु   
ज्ञानार्णवे यथा-  
  
त्रिपुरा त्रिविधा देवि ! बालां तु प्रथमां श्रुणु ।  
यया विज्ञातया देवि ! साक्षात्सुरगुरुप्रभः ॥  
  
सूर्यस्वरं समुच्चार्य बिन्दुनादकलात्मकम् ।  
स्वरान्तं पृथिवीस्थं तु तुर्यस्वरसमन्वितम् ॥  
  
बिन्दुनादकलाक्रान्तं सर्गवान् भृगुरव्ययः ।  
शक्रस्वरसमोपेतो विद्येयं त्र्यक्षरी मता ॥  
  
गङ्गातरङ्गकल्लोलवाग्गुम्फपददायिनी ।  
महासौभाग्यजननी महासारस्वतप्रदा ।  
  
इति । तथा-   
  
ध्यायेद्देवीं महेशानि ! कदम्बवनमध्यगाम् ।  
रत्नमण्डपमध्ये तु महाकल्पवनान्तरे ॥  
  
मुक्तातपत्रच्छायायां रत्नसिंहासने स्थिताम् ।  
पुस्तकं चाभयं वामे दक्षिणे चाक्षमालिकाम् ॥  
वरदानरतां दिव्यां महासारस्वतप्रदाम् ।  
  
इति । वामकेश्वरे तु-   
  
त्रिपुरा परमा शक्ति रित्यारभ्य (४-४)  
त्रिपुरा ख्यातिमागता ( ४-१६)  
  
इत्यन्तं परचिच्छक्तिस्वरूपायास्त्रिपुराभिधाया देव्याः सूक्ष्मध्यानमुक्तम् ।   
तथा सिन्धुयात्रागामिनः तोयप्लवे तोये सलिले प्लवः प्लवनं निमज्जनं तत्र   
प्राप्ते यद्वा तोयस्थे प्लवे नौकायां वर्तमाना इत्येवं   
  
प्। ७९)  
  
सर्वत्र वा विशेषणतया योज्यम् । तारां ताराख्यां देवीं त्वां तथैव   
स्मृत्वा सिन्धुपारगामिनो विपदो वारिब्रुडनादिरूपास्तरन्ति पारगा   
भवन्तीत्यर्थः । तन्मन्त्रोद्धारो यथा मत्स्यसूक्ते-  
  
मायाबीजं समुद्धृत्य तकारं वह्निसंयुतम् ।  
मायाबिन्दुस्वरयुतं द्वितीयं बीजमुद्धृतम् ।  
कूर्चबीजं तृतीयं च फट्कारं तदनन्तरम् ।  
सम्पूर्णं सिद्धमन्त्रं तु रश्मिपञ्चकसंयुतम् ॥  
  
इति । ध्यानं तु-  
  
ध्यायेत्कोटिदिवाकरद्युतिनिभां बालेन्दुयुक्शेखरां   
रक्ताङ्गीं रशनासुरक्तवसनां पूर्णेन्दुबिम्बाननाम् ।  
पाशं कर्तृमहाङ्कुशादिदधतीं दोर्भिश्चतुर्भिर्युताम्  
नानाभूषणभूषितां भगवतीं तारां जगत्तारिणीम् ॥  
  
इति । एवं सप्तधा विपन्मोचनाय सप्तविभूतिरूपाणां   
देव्यन्तराणामुपास्त्योपासकानामसाधारणं फलमुक्तम् ।   
वक्ष्यमाणमन्त्रपारायणक्रमवदेतासामपि जपप्रकारो बोद्धव्य इति । एवं   
साधकाशयभेदवैचित्र्यात् स्वस्वातन्त्र्येणाभासितानुग्राहिचित्राकृतिमत्त्वं   
परदेवतायाः कारुण्यादिति बोध्यम् । यदाहुः-   
  
येन येन हि रूपेण साधकः संस्मरेत् सदा ।  
तस्य तन्मयतां याति चिन्तामणिरिवेश्वरः ॥  
  
इति ॥ १७ ॥  
  
अथ परदेवताया मन्त्रपारायणजपप्रकारगर्भितैर्विशिष्तनामभिः स्तुति   
कुर्वन्नाह-  
  
माया कुण्डलिनी क्रिया मधुमती काली कलामालिनी   
मातङ्गी विजया जया भगवती देवी शिवा शाम्भवी ।  
  
प्। ८०)  
  
शक्तिः शङ्करवल्लभा त्रिनयना वाग्वादिनी भैरवी   
ह्रीङ्कारी त्रिपुरा परापरमयी माता कुमारीत्यसि ॥ १८ ॥  
  
हे भगवतीति सम्बुध्यनुषङ्गः प्राग्वदस्य व्याख्या ज्ञेया । माया नाम   
चिद्रूपस्य भगवतः ब्रह्मणः शक्तिः । सा जडाजडात्मना द्विविधा । तत्राद्या   
विश्वस्य परिणाम्युपादानं विवर्तोपादानत्वं तु ब्रह्मणः । अतो   
मायाकार्यस्य विश्वस्य मायिकत्वाज्जडत्वमिथ्यात्वे स्तः । तदुक्तं भक्तिसूत्रेषु   
तच्छक्तिर्माया जडसामान्यादिति । अद्वैतश्रुतीनां तु पारमार्थिकतत्त्वैकत्वे   
तात्पर्यात् । सर्वं खल्विदं ब्रह्म (त्रि० म० ना० १-३) इत्यादिस्तु   
बाधासामानाधिकरण्यपरत्वात् । द्वितीया तु परब्रह्मणि नित्यसमवेता   
चिच्छक्तिरपरिच्छिन्नरूपत्वान्मायेत्युच्यते । परास्य शक्तिर्विविधैव श्रूयते   
स्वाभाविकी ज्ञानबलक्रिया चेति (श्वेता० ६-८) । माया चाविद्य च   
स्वयमेव भवति (नृसिहो० ९-३) इत्यादि श्रुतेः ।  
  
तदुक्तं श्रीतन्त्रालोके-   
  
माया च नाम देवस्य शक्तिरव्यतिरेकिणी ।  
भेदावभासस्वातन्त्र्यं तथा हि स तया कृतः ॥  
  
आद्यो भेदावभासो यो विभागमनुपेयिवान् ।  
गर्भीकृतानन्तभाविविभागा सा परा निशा ॥  
  
इति । कौर्मेऽपि-   
  
इयं सा परमा शक्तिर्मन्मयी ब्रह्मरूपिणी ।  
माया मम प्रियानन्ता ययेदं मोहितं जगत् ॥  
  
अनयैतज्जगत्सर्वं सदेवासुरमानुषम् ।  
मोहयामि द्विजश्रेष्ठाः सृजामि विसृजामि च ॥  
  
इति शिवोक्तेः । एवं विश्वस्य चिद्विलासत्वं सत्यतायां पर्यवस्यति । सर्वं   
ब्रह्म (महो० ५-११३) इत्यादि श्रुतीनां   
सामानाधिकरण्यस्यात्यन्ताभेद एव स्वारस्यात् । प्रदेशोऽपि ब्रह्मणः   
सार्वरूप्यमनतिक्रान्तो   
  
प्। ८१)  
  
विकल्प्यश्चेति तथा एकमेवाद्वितीयं ब्रह्म (त्रि० म० ता० ३-३) नेह   
नानास्ति किञ्चन (कठो० ४-११)   
इत्यादेर्भेदप्रथास्पदत्वौचित्यप्रत्याख्याने पर्यवसितत्वात् । आत्मकृतेः   
परिणमात् तदन्यत्वमारम्भणशब्दादिभ्यः   
इत्यादिवैयासिकसूत्राणामप्यस्मिन्नेवार्थे विश्रान्तेरित्ययं तान्त्रिकसम्मतः   
पक्षः । माया नाम प्रधानं तच्च स्वतन्त्रमिति साङ्ख्याः प्राहुः ।   
वेदान्तिनस्तु शिवस्य सा शक्तिरेवेति । शक्तिरित्यनेन तु पारतन्त्र्यमुच्यते ।   
एवमुक्तविधा माया त्वमसि । तथा कुण्डलिनी पुर्यष्टकप्राणितकल्पत्वात्   
पिण्डाण्डातर्वर्तिनी जीवनाख्या शक्तिः । तदुक्तं वासिष्ठे चूडालोपाख्याने-  
  
puryaṣṭakāparākhyasya manaso jīvanātmikām |  
viddhi kuṇḍalinīmantarāmodasyeva mañjarīm ||  
  
iti | brahmāṇḍe'pi-   
  
mahāśaktiḥ kuṇḍalinī bisatantutanīyasīti |  
  
tatsvarūpādivivaraṇaṃ tu śrītantrarāje-   
  
mūlādhārasthavahnyātmatejomadhye vyavasthitā |  
jīvaśaktiḥ kuṇḍalākhyā prāṇākārātha [prāṇākāreṇa tena sā] taijasī ||  
  
prasuptabhujagākārā trirāvartā mahādyutiḥ |  
māyāśīrṣā nadantīṃ tāmuccaratyaniśaṃ khage [svage iti pāṭhāntarāṇi   
(ārthara evalāna sampādite)] ||  
  
suṣumnāmadhyadeśe sā yadā karṇadvayasya tu |  
pidhāya na śṛṇotyenaṃ dhvaniṃ tasya tadā mṛtiḥ || (pa0 30 ślo0 64-  
  
इत्यादि । एतत्प्राग्विस्तरेण प्रपञ्चितम् । कुण्डले कर्णाभरणे   
अर्केन्दुमण्डलात्मके विद्येते अस्या इति वा कुण्डलिनी ।  
  
प्। ८२)  
  
तदुक्तं ब्रह्माण्डे-   
  
ताटङ्कयुगलीभूततपनोडुपमण्डला ।  
  
इति । तथान्यत्र-   
  
सूर्यचन्द्रौ स्तनौ देव्यास्तावेव नयने स्मृतौ ।  
उभौ ताटङ्कयुगलमित्येषा वैदिकी श्रुतिः ॥  
  
इति । तथा क्रिया चित्स्वभावस्य परमेश्वरस्य स्पन्दतत्त्वात्मिका   
पराभट्टारिकाख्या शक्तिरेव विश्ववैचित्र्यावभासनकारित्वेन   
क्रियाशक्तिरित्युच्यते । सर्वाकारयोगित्वं क्रियाशक्तिरिति ह्याचार्याः या   
परिमितप्रमातृणां  तथात्वेन प्रत्यभिज्ञानाप्रत्यभिज्ञानाभ्यां   
बन्धमुक्ती विदधाति । तदुक्तं स्पन्दे-   
  
सेयं क्रियात्मिका शक्तिः शिवस्य पशुवर्तिनी ।  
बन्धयित्री स्वमार्गस्था ज्ञाता सिद्ध्युपपादिका ॥ (४ नि० २८ का०)  
  
इति । मालिनीवार्तिकेऽपि-   
  
क्रिया हि नाम नास्माकमन्या शक्तिस्त्वसौ यतः ।  
शक्तिश्च फलभित् कॢप्त्या भावात्मैव विभेदतः ॥  
  
सा च शक्तिर्विभोरेव स च विश्वात्मविग्रहः ।  
फलकारकभेदेन न भिन्नः परमार्थतः ॥  
  
स्वात्मन्यभिन्नेऽपि विभोरेवं भेदावभासनात् ।  
क्रिया शक्तिरिति प्रोक्ता यया कर्ता महेश्वरः ॥ (प्र० का० ३०५ ३०६ ३०७   
३०८)  
  
इति । अथ च- हस्तमुत्क्षिपत्यपक्षिपतीति   
पूर्वोत्तरीभूतसक्रमव्यापारक्षणलक्षणा क्रिया तस्याः   
केचित्प्रत्यक्षग्राह्यतामिच्छन्ति काणादवत् ।  
  
यदाहुः-   
  
यावत्सिद्धमसिद्धं वा साध्यत्वेनाभिधीयते ।  
आश्रितक्रमरूपत्वात्सा क्रियेत्यभिधीयते ॥  
  
प्। ८३)  
  
इति । तथा-  
  
गुणभूतैरवयवैः समूहः क्रमजन्मनाम् ।  
बुध्या प्रकल्पिताभेदः क्रियेत्यभिधीयते ॥  
  
इति । अन्ये तु हस्तगतोत्क्षेपणादिति व्यपदिश्यते   
रूपभेदसम्पादनात्संयोगविभागनिमित्तभूतातीन्द्रिया शक्तिरूपा क्रियेति   
प्रतिपन्नास्तस्या अनुमेयतामिच्छन्ति इत्युक्तरूपायाः क्रियाया लौकिक्या   
वेद्यभागे कालावच्छिन्नत्वात्सक्रमत्वम् । या तु पारमेश्वरी तदव्यतिरिक्ता   
स्पन्दात्मा लौकिकीक्रियाशक्तिस्तस्याः कालकृतविच्छेदाभासासम्भवात्   
सक्रमत्वं नोपपद्यते । तदुक्तम्-   
  
सक्रमत्वं च लौकिक्याः क्रियायाः कालशक्तितः ।  
घटते न तु शाश्वत्याः प्राभव्याः स्यात्प्रभोरिव ॥  
  
इति । वस्तुतस्त्वान्तरी स्पन्दशक्तिरेव बाह्यपर्यन्तं स्फुरित्वा क्रियेत्युच्यते ।   
तत्पल्लवभूतत्वादशेषबाह्यस्पन्दानामिति । तदुक्तं मालिनीविजये-   
  
एवम्भूतमिदं वस्तु भवत्विति यदा पुनः ।  
ज्ञात्वा [जाता तदैव तत्तद्वत्कुर्वत्यत्र क्रियोच्यते (मु० पु०   
पाठः)] तदैव तद्वस्तु कुर्वत्यत्र क्रियोच्यते ॥ (७ ८ श्लो०)  
  
इत्येवं क्रमाक्रमवत्त्वेन द्विधा क्रिया तद्रपा त्वमसि । तथा मधु मद्यं   
पुष्परसः क्षौद्रं वा यागार्चनादिसमये निवेद्यं विद्यतेऽस्या इति मधुमती ।   
महत्यै वा एतद्देवतायै रूपं यन्मधु इति श्रुतेः यन्मधुनाजुहोति   
महतीमेव तद्देवतां प्रीणातीति च श्रुतेः प्रीणयतीत्यर्थः एतेन   
मधुपानानन्दिता काकिन्यम्बास्वरूपेत्युक्तं भवति । तदुक्तम्-   
  
स्वाधिष्ठानाख्यपद्मे रसदललसिते वेदवक्त्रां त्रिनेत्रां   
हस्ताभ्यां धारयन्तीं त्रिशिखगुणकपालाभयान्यात्तगर्वाम् ।  
  
प्। ८४)  
  
मेदोधातुप्रतिष्ठामलिमदमुदितां बन्धिनीमुख्ययुक्तां  
पीतां दध्योदनेष्टामभिमतफलदां काकिनीं भावयामः ॥  
  
इति । ब्रह्माण्डेऽपि-   
  
मेदोनिष्ठा मधुप्रीता इत्यादि काकिनीरूपधारिणी इत्यन्तम् । यद्वा मधु   
समस्तानन्दरसविशेषणां सामरस्यानन्दरसात्मकमस्या अस्तीति मधुमती   
जगदानन्दभूमिकात्मा रसो वै सः रसमेव हि लब्ध्वानन्दी भवतीति श्रुतेः   
(तैत्ति० २-७) एतस्यैवानन्दस्यान्यानि भूतानि मात्रामुपजीवन्तीति   
श्रुतेश्च (बृह० ४-३-३२) । यद्वा आदित्यो वै देवमधु   
इत्यादिश्रुतौ विहिता मधुमत्याख्यविद्याविशेषरूपा अथ च चतुर्धा योगिषु   
चतुर्थस्य सप्तभूमिका अतिक्रमणीया योगशास्त्रे प्रसिद्धाः । तासु सप्तमी   
भूमिका मधुमतीत्युच्यते । यदाहुः तत्र मधुमती नाम   
अभ्यासवैराग्यादिवशादपास्ततमोलेशसुखप्रकाशमयसत्त्व-  
samādhisiddhiḥ | taduktam-  
  
ṛtaṃbharā tatra prajñā iti tasyāṃ bhūmikāyāṃ hi yajjñānamutpadyate tadeva   
tārakaṃ tataḥ saṃsāratārikā iti yāvat | tantraprasiddhā madhumatīvidyā vā |   
taduddhāro yathā śrīvidyārṇave-   
  
mādanaṃ śivabījaṃ ca vāyubījaṃ tataḥ param |  
indrabījaṃ tataḥ paścānmahāmāyāṃ samuddharet ||  
  
iyaṃ madhumatī vidyeti madhumatī nadīviśeṣā kāśmīreṣu śāradāpīṭhe   
(kṣetre) prasiddhā vā tapetyadrūrthaḥ | kālītiparāsvātantryaśaktirūpā   
saṃviddevyeva asaṃkhyeyaviśvaśaktīnāṃ tattadrūpatayā kalanāt   
sṛṣṭyādidevīnāṃ vā pañcadhā kalanāṃ vidadhānā kālīśabdavyapadeśyā |   
taduktaṃ kramanayasāmrājyaśālibhiḥ śrīmadabhinavaguptapādaiḥ-   
  
kṣepo jñānaṃ ca saṃkhyānaṃ gatirnāda iti kramāt |  
svātmano bhedanaṃ kṣepaḥ ityārabhya  
  
p. 85)  
  
iti pañcavidhāmenāṃ kalanāṃ kurvatī parā |  
devī kālī tathā kālakarṣinī ceti kathyate ||  
  
iti | tadgurubhirapi śrībhūtirājaiḥ-  
  
kṣepājjñānācca kālī kalanavaśatayā   
  
iti | atha ca mṛtyumapi yā kalayati sā kālī | mṛtyuryasyopasecanamiti śruteḥ |   
yadāha kālidāsaḥ-  
  
etadamba sadidaṃ tu neti naḥ śaṅkayā hṛdi vikalpalakṣaṇaḥ |  
yo yamaḥ sa khalu kālyate tvayā bhūtasaṃyamanakelikovidaḥ ||  
  
iti | āgame'pi-   
  
saiva kālī mahādevī gīyate lokavedayoḥ |  
itihāseṣu tantreṣu siddhānteṣu kuleṣu ca ||  
  
iti | dārukāsuravadhārthaṃ śivena nirmitā kālī tadrūpā vā yā dārukaṃ nihatya   
śāntena krodhāgninā trailokyaṃ kṣobhayāmāsa | tatkrodhanirāsāya śivo bālo   
bhūtvārodīt | taṃ bālaṃ sā svastanāvapāyayat | sa tasyāḥ payodvārā kopāgnimapi   
papau tataḥ sā śāntā'bhūditi laiṅge prasiddham |  
  
tathā kaleti hakārārdhārdharūpāmākhyā saptadaśī kalā yā puruṣe ṣoḍaśakale   
tāmāhuramṛtāṃ kalāmi tyādyukteḥ ṣoḍaśānāmantaḥ karaṇaprabhṛtīnāmapi   
kalānāmāpyāyanakāriṇī anastamitarūpā | taduktam-   
  
kalā saptadaśī tasmādamṛtākārarūpiṇī |  
parāparasvasvarūpabindugatyā visarpitā ||  
  
iti | atha ca baindavī kalā | taduktam-   
  
ūrdhve tu saṃsthitā sṛṣṭiḥ paramānandadāyinī |  
pīyūṣavṛṣṭiṃ varṣantī baindavī paramā kalā ||  
  
p. 86)  
  
bṛhatpārāśarasmṛtau tu-   
  
daśapañcāṃgulavyāptaṃ nāsikāyā bahiḥ sthitam |  
jīvo yatra viśuddhyeta sā kalā ṣoḍaśī smṛtā ||  
  
ātmaivāsya ṣoḍaśī kaleti bṛhadāraṇyakokteśca | etadagre'pi vistṛtya   
nirūpayiṣyate | vyomasthā śāntyatītākhyā kalā vā mokṣasukhānubhavajanakatvāt   
taduktaṃ śaivāgame-   
  
śāntyatītākalādvaitanirvāṇānandabodhadā  
  
iti | tatha mālinī bījayonisaṃghaṭṭātmakanādiphāntamantraviśeṣābhimāninī   
devatā | atha ca rudraśaktimālāstyasyā iti mālinī mukhyaṃ śāktaṃ svarūpam |  
  
bījayonisamāpattivisargodayasundarā |  
mālinī hi parāśaktirnirṇītā viśvarūpiṇī ||  
  
iti tathā- yatsāramasya jagataḥ sā śaktirmālinī parā ityuktyā   
paravimarśaśaktirūpetyarthaḥ | asau sarvasiddhivitaraṇakṣamā ceti | taduktaṃ   
śrītantrāloke-   
  
anyonyabījayonīnāṃ kṣobhādvaisargikodayāt |  
kāṃ kāṃ siddhiṃ na vitaretkiṃ vā nyūnaṃ na pūrayet ||  
  
iti | yadvā devyāḥ sakhī mālinī tadrūpā vā | yaduktaṃ vāmanapurāṇe   
pārvatīvivāhaprakaraṇe saptapadīkramaṇaṃ prakṛtya-   
  
tato harāṅghrimālinyā gṛhīto dāyakāraṇāt |  
kiṃ yācase dadāmyeṣa muñcasveti haro'bravīt ||  
  
mālinī śaṃkaraṃ prāha matsakhyai dehi śaṃkara |  
saubhāgyaṃ nijagotrīyaṃ tato mokṣamavāpsyasi ||  
athovāca mahādevo dattaṃ mālini muñca mām |  
  
p. 87)  
  
iti | mālinī mandākinīrūpā vā | mandākinyāṃ ca mālinīti viśvaḥ | yadvā   
mālinyantardaśāracakrābhimāninī devatā tripuramālinītyarthaḥ | tathā mātaṅgī   
mātaṅgīśaktirūpā sarvajñasya mataṅgamunerapatyatāmāptā   
mahādevyavatārasvarūpā yāṃ priyāṃ tripurāñjetukāmo   
bhagavāñchambhuryāgārthaṃ vavre iti śrūyate kila | taduktaṃ brahmayāmale-  
  
अस्मिन् सर्वज्ञकल्पोऽसौ मतङ्गो मुनिपुङ्गवः ।  
वर्षाणामयुतं वत्स ! तप उग्रं चचार ह ॥  
  
तेन प्रीता महादेवी देवानां हितकारिणी ।  
वरं वृणीष्व भगवन् दास्यामि तव वाञ्छितम् ॥  
  
तच्छ्रुत्वा द्विजवर्यस्तां ययाचे धर्मसाधनम् ।  
हे देवि ! जगतां मातः ! प्रीता चेद्यदि साम्प्रतम् ॥  
  
अपत्यतां समासाद्य मत्कुलालम्बनं कुरु ।  
इत्यभ्यर्थ्य मुनिश्रेष्ठो जनयामास तां सुताम् ॥  
  
श्यामलां चारुवदनां वीणाशुकसमन्विताम् ।  
शारिकां ज्ञानसम्पन्नां जपमालां कराम्बुजैः ॥  
  
धारयन्तीं विशालाक्षीं शङ्खताटङ्कशोभिनीम् ।  
सा बभूव महादेवी मतङ्गकुलनन्दिनी ॥  
मातङ्गीति सदा देवी विख्याता वरदायिनी ।  
  
इत्यादि । यस्या मन्त्रजपादिसेवनात् काव्यादिसङ्गीतकलासु नैपुण्यमुत्पद्यते ।   
यदुक्तम्-  
  
समस्तेष्वपि शास्त्रेषु पाण्डित्यमधिकं भवेत् ।  
विशिष्टशिष्टगम्भीरपदविन्यासकोमले ॥  
  
ललिते च कवित्वेऽसौ प्रगल्भः सुतरां भवेत् ।  
सङ्गीते सर्वविद्यासु चात्यन्तं निपुणो भवेत् ॥  
  
इति । तथा विजयेति महादेवी यदा पद्मनामकं दैत्यानां राजानं विजिग्ये तदा   
विजयेत्याख्यया ख्यातिं जगाम । तदुक्तं देवीपुराणे-  
  
प्। ८८)  
  
विजित्य पद्मनामानं दैत्यराजं महाबलम् ।  
त्रिषु लोकेषु विख्याता विजया चापराजिता ॥  
  
इति । यद्वा विशिष्टो जयो ब्रह्मादिकारणमालापेक्षया यस्याः सा । अथ च विशिष्टो   
जय इन्द्रियवृत्तिनिरोधाख्यो यया सा संविद्रूपा । यद्वा   
विशिष्टजयदायित्वाद्विजयाख्यमुहूर्तकालस्वरूपा । तदुक्तं चिन्तामणौ-   
  
आश्विनस्य सिते पक्षे दशम्यां तारकोदये ।  
स कालो विजयो ज्ञेयः सर्वकार्यार्थसिद्धिदः ॥  
  
इति । रत्नकोशे तु-   
  
ईषत्सन्ध्यामतिक्रान्तः किञ्चिदुन्निद्रतारकः ।  
विजयो नाम कालोऽयं सर्वकार्यार्थसाधकः ॥  
  
एकादशो मुहूर्तो यो विजयः परिकीर्तितः ।  
तस्मिन् यात्रा विधातव्या सर्वैर्विजयकाङ्क्षिभिः ॥  
  
इति । किं च नित्याविद्यासु त्रयोदशी विजया नित्याविद्यास्वरूपा वा   
तद्ध्यानार्चनयन्त्रादिविनियोगाः श्रीतन्त्रराजे (१८ पटले) दृष्टव्याः   
। तथा जया कर्माकर्मतत्परिणामादिषु जयोऽस्त्यस्या इत्यर्शाद्यचि टाप्   
तद्विनिर्मुक्तेत्यर्थः । एष नित्यो महिमा ब्रह्मणस्य न कर्मणा वर्धते नो   
कनीयान् इति काठकश्रुतेः । स न साधुना कर्मणा भूयान् नो वासाधुना   
कनीयानिति वाजसनेयश्रुतेश्च (बृह० ४-४-२२) । न मां   
कर्माणि लिम्पन्तीति स्मृतेश्च (भ० गी० ४-१४) । अर्थान्तराणि   
प्राग्व्याख्यातानि । भगवती देवीत्येतदपि व्याख्यातचरम् । तथा शिवं सुखं   
पूर्णानन्दात्मकमस्त्यस्या इति शिवा एतस्यैवानन्दस्यान्यानि भूतानि   
मात्रामुपजीवन्तीति श्रुतेः (बृह० ४-३-३२) । तुरीयसंविद्रूपा   
वा प्रमाणादित्रयस्य शाक्तस्फारानुसन्धानेन चमत्करणात् । शिवं   
चतुर्थमद्वैतं मन्यन्ते स आत्मेति श्रुतेः त्रितयभोक्ता वीरेशः इति   
शिवसूत्रोक्तेश्च (१-११) । तदुक्तम्-   
  
प्। ८९)  
  
त्रिषु धामसु यद्भोग्यं भोक्ता यश्च प्रकीर्तितः ।  
वेदैतदुभयं यस्तु स भुञ्जानो न लिप्यते ॥  
  
इति च । यद्वोपायोपेययोरभेदोपचारात्कामेश्वराख्य-  
  
spandena labhyate vāyurvahnirauṣṇyena labhyate |  
cinmātramamalaṃ śāntaṃ śiva ityuditaṃ tu yat ||  
yatspandamayaśaktyaiva lakṣyate nānyathā kila |  
  
iti | vijñānabhairave'pi- śaivī mukhamihocyate | (20 ślo0)  
  
yathālokena dīpasya kiraṇairbhāskarasya vā |  
jñāyate digvibhāgādi tadvacchaktyā śivaḥ priye || (21 ślo0)  
  
iti | śivādavyatiriktasvabhāvā vā śivā | taduktam-   
  
cinmātrāśrayamāyāyāḥ śaktyākāre dvijottamāḥ |  
anupraviṣṭā yā saṃvinnirvikalpā svayamprabhā ||  
  
sadākārā parānandā saṃsārocchedakariṇī |  
sā śivā paramādevī śivābhinnā śivaṅkarī ||  
  
ityagre'pi vistaraśo nirūpayiṣyate etat | tathā śambhoriyaṃ śāmbhavī śivāvasthā   
sā hi samastabhedātmakamāyīyakṣobhaprasarapraśāntyā   
cidātmakaparānandocchalattārūpā khecarī daśā | taduktaṃ śivasūtreṣu-   
  
vidyāsamutthāne svābhāvike khecarī śivāvasthā | (2-5)  
  
iti | tantrasadbhāve'pi-   
  
parāṃ gatimetyarthabhāvena kulamārgeṇa nityaśaḥ |  
carate sarvajantūnāṃ khecarī nāma sā smṛtā ||  
  
iti | anyatrāpi-   
  
udyantṛtābalena tu vikāsavṛttyā svarūpagastiṣṭhet |  
svayamupasṛtendriyārthānaśnannānandabhūmigo yogī ||  
  
p. 90)  
  
eṣocchṛṃkhalarūpā vikasvaratarā prabhuddhabuddhīnām |  
siddhāḥ sthitāḥ sadāsyāṃ hyānandaratāḥ parāca mudraiṣā ||  
  
iti | aparā tu   
vyāpinyādisaṃsthānaviśeṣānusaraṇenānubhūyamānāmitayogigamyā |   
taduktam-  
  
baddhapadmāsano yogī nābhāvakṣeśvaraṃ nyaset |  
daṇḍākāraṃ tu tāvattannayedyāvat kakhatrayam ||  
  
nigṛhya tatra tattūrṇaṃ prerayet kha trayeṇa tu |  
etāṃ baddhvā mahāyogī khe gatiṃ pratipadyate ||  
  
iti | atha ca śambhoḥ svātmābhinnānuttarasaṃvitprakāśātmana iyaṃ   
tatparijñānopāyātmikā śaktiḥ śāmbhavī śrīpādukābhidhā |   
yaduktamabhiyuktaiḥ- parāparātmanaḥ svātmanaḥ parānandamayī   
svavyatirekakavalanodyuktā parāśaktiḥ pāduketi gīyate | yadvā jñānādiśaktīnāṃ   
tulāpuṭanyāyenātyantaṃ vaiṣamyavaidhuryaśālinī yāvasthā sā   
sāṃkhyādisiddhāntidurgamyā prakṛtitattvākhyā śāmbhavī śaktiḥ | taduktam-  
  
ज्ञानक्रियामायानां गुणानां सत्त्वरजस्तमः स्वभावानाम् ।  
अविभागावस्थायां तत्त्वं प्रकृतिरिति शाम्भवी शक्तिः ॥  
  
शाम्भवानामियं माता वा शाम्भवीमुद्राविशेषरूपा । तल्लक्षणं तु-  
  
अन्तर्लक्ष्यं बहिर्दृष्टिर्निमेषोन्मेषवर्जिता ।  
एषासौ शाम्भवीमुद्रा सर्वतन्त्रेषु गोपिता ॥  
  
इति । दीक्षाविशेषरूपा वा । एतस्या अर्थान्तराणि वितनिष्यन्तेऽग्रे । तथा शक्तिः   
कामेश्वर्याभिख्या स्वातन्त्र्याख्या वा उपादानादिकारकपारतन्त्र्य-  
  
pañcaprakārakṛtyoktiśivatvānnijakarmaṇe |  
pravṛttasya nimittānāmapareṣāṃ kva mārgaṇam ||  
  
p. 91)  
  
iti cidādipañcaśaktīnāṃ samaṣṭirūpā vā | yadvā parādīnāṃ śaktīnāṃ   
tisṛṇāṃ svāntaḥ kroḍīkṛtyānusandhānātmanā yā grasate sā śrīparaiva   
kācicchaktiḥ śrīmātṛsadbhāvakālakarṣiṇyādiśabdāntaravyapadeśyā | tāśca   
tisro yathā | yadāhurācāryāminavaguptapādāḥ-  
8808932216  
yayedaṃ śivādidharaṇyantamavikalpasaṃvinmātrarūpatayā bibharti ca paśyati ca   
bhāsayati ca parameśvaraḥ sāsya śrīparāśaktiḥ | yayā ca   
darpaṇahastyādivadbhedābhedābhyāṃ sāsya śrī parāparaśaktiḥ | yayā   
parasparavaiviktyena sāsya śrīmadaparāśaktiriti |  
  
atha ca śaktirdevīpariniṣṭhitā mahimāśaktiryayedaṃ brahmāṇḍānāṃ cakraṃ   
sṛṣṭisthityādirūpairaviśrāntaṃ paribhrāmyate | tathā hi śrutiḥ-  
  
svabhāvameke kavayo vadanti kālaṃ tathānye parimuhyamānāḥ |  
devasyaiṣa mahimā tu loke yenedaṃ bhrāmyate brahmacakram || (śvetāśva0   
6-1)  
  
iti | smṛtiśca-   
  
bhrāmayansarvabhūtāni yantrārūḍhāni māyayā (bha0 gī0 18-61)  
  
iti tathā śaṅkaravallabheti karotīti karaḥ pacādyac kṛño hetuḥ iti vā ṭaḥ śaṃ   
sukhaṃ tasya karaḥ | śamabhayātmakaṃ kare yasyeti vā śamityānandaḥ hastaḥ   
śaktiḥ prakīrtitaḥ iti śaivasamayokteḥ | kare visisṛkṣātmanyānandaśaktau   
yasyeti vā | yaduktam-   
  
ānandaśaktiḥ saivoktā yato viśvaṃ visṛjyate |  
  
iti | śaṃkaraḥ kāmeśvarastasya vallabhā preyasī | etena prakāśaikātmanaḥ   
paramaśivasya vimarśaprāṇitatvena śaktyadhīnātmalābhakatvād dharmiṇa eva   
dharmādhīnatvaṃ neyaṃ guṇabhūteti jñeyam | ata eva tasyāṃ   
parāhantātmāsādhāraṇadharmatvena dharmatvamātraṃ kalpitaṃ na tu sā kalpitā   
tasmātsā brahmakoṭiriti gīyate | taduktam-   
  
p. 92)  
  
nityaṃ vasati tatrāpi pārvatyā saha narmakṛt |  
madhye devīgṛhaṃ tatra tadadhīnastu śaṃkaraḥ ||  
  
iti | atha ca śaṃkaro vallabhaḥ patiryasyāḥ sā svārājyasiddhau   
kṛtābhiṣekatvāttanmahiṣītyarthaḥ | taduktaṃ brahmāṇḍe-   
  
mahākāmeśamahiṣī mahātripurasundarī   
  
iti | evamapyubhayathāvṛttyā ca parasparādhīnavṛttitvaṃ tayoraikātmye   
paryavasitamityarthaḥ | taduktaṃ tatraiva-   
  
īśānyāṃ nāṭake śaile śaṅkarasya sadāśrayam |  
nityaṃ vasati tatreśastadadhīnā tu pārvatī ||  
  
yadvā śaṃkaro vidyate svāmitvena yeṣāṃ te śaṃkaravanto   
māheśvarāstairlabhyate iti labhā karmaṇi ghaḥ | taiḥ prāpyā etena   
śaṃkarabhaktimadbhireva jñeyeti | tathāhi smṛtiḥ-   
  
bhaktyā tvananyayā śakyo'hamevaṃvidho'rjuna ! |  
jñātuṃ draṣṭuṃ ca tattvena praveṣṭuṃ ca parantapa || bha0 gī0 11-54)  
  
iti | śrutiśca-   
  
brahmasaṃstho'mṛtatvametīti | (chāṃ0 2-23-1) |  
  
tathā trinayaneti trīṇi nayanāni mūrtiprakāśānandacakrāṇi   
paramopāsanāprakārasādhanāni yasyāḥ sā | taduktaṃ   
mahāprakāśāntevāsibhiḥ-   
  
śrīpīṭhapañcavāhanetratrayavṛndacakrāṇi smarata |  
smarata ca gurūṇāṃ paṃktiṃ pañca ca śaktīḥ sṛṣṭipramukhāḥ ||  
  
iti | asau trividhopāstikramaḥ paraśaktipātānuviddhahṛdayaiḥ sadgurusaparyayaiva   
labhya iti rahasyatvānnāsmābhirunmīlyate | trīṇyagnyarkendurūpāṇi  
  
p. 93)  
  
nayanāni netrāṇi yasyā vā | atha ca   
trīnsamāveśopāyāñchāmbhavādīñchaktipātavaicitryeṇānugrāhyānnayatīti vā   
| taduktamabhinavaguptapādaiḥ-   
  
tadevaṃ tattvarūpe'sminvicitre pravivikṣatām |  
upāyabhedāttraividhyaṃ samāveśeṣu varṇitam ||  
  
aunpāyaḥ śāmbhavo'sau cidupāyastataḥ param |  
jaḍopāyastvāṇavaḥ syātsa cāpi bahudhāmataḥ ||  
  
iti | yadvā nayati prāpayati pramāmiti vyutpatternayanaśabdasya pramāṇaparatvāt   
trīṇi pramāṇāni śabdaliṅgādhyakṣātmakāni yasyāṃ sā |   
tadviṣayikapramājanane tridhā pramāṇopayogasambhavāt | tatrāgamajanyaṃ   
jñānaṃ śābdaṃ tasya śravaṇātmakatvāt | liṅgajanyaṃ yauktikaṃ   
tvānumānikaṃ tasya mananātmakatvāt | svānubhavajanyamadhyakṣaṃ tasya   
nididhyāsanātmakatvāt | eteṣāṃ trayāṇāṃ svātmadarśanasādhanatvamāmnāyate   
| ātmā vā are draṣṭavyaḥ śrotavyo mantavyo nididhyāsitavyaḥ iti śruteḥ |   
(bṛha0 2 4 5) |  
  
tathā ca yogasūtram- pratyakṣānumānāgamāḥ pramāṇānīti |   
sāṃkhyasūtramapi- trividhaṃ pramāṇamiti | atha ca tisraḥ icchādiśaktayaḥ   
parāparādiśaktayo vā vāmādayo vā bhāratyādayo vā pramāṇāni   
viśvavyavahārasaṃpādanasādhanāni yasyā iti vā | trīn   
mārgāndakṣiṇottarabrahmābhidhān nayatyadhikāriṇaḥ prāpayatīti vā | taduktaṃ   
devīpurāṇe-   
  
dakṣiṇaṃ cottaraṃ lokaṃ tathā brahmāyaṇaṃ param |  
nayaṃ sanmārgavargaṃ ca netrī trinayanā matā ||  
  
iti | uttaratrāpīme mārgā nirūpayiṣyante | vauṣaḍiti mantrasya trinayaneti saṃjñā   
tadrūpā vā | etadatraiva mantraparāyaṇārthavivaraṇe darśayiṣyate | tathā vācaṃ   
sarasvatīṃ tadupalakṣitāṃ kavitvaśaktiṃ vadati nirmiṇoti sṛjatīti |   
vadantīmantaryāmibhāvena prerayatīti vā vāgvādinī |   
  
p. 94)  
  
vāci rahasyāgamarūpāyāmupaniṣadi vā vadate bhāsate iti vā   
tadviṣayakādhyātmajñānajñeyetyarthaḥ | atrābhāsanārthavṛttinā   
vadatinātmanepadāntavigrahavākyamevamarthagamakamiti jñeyam | tathā ca   
brahmasūtram-   
  
śāstrayonitvāditi | sarve vedā yatpadamāmanantīti śruteḥ (kaṭho0 2-  
  
यद्वा वाचो वेदाद्यात्मिका वदतीति वा । तदेतन्महतोभूतस्य निःश्वसितं   
यदृग्वेदो यजुर्वेदः सामवेद इत्यादिश्रुतेः । यस्य निश्वसितं वेदा इति च ।   
तदुक्तं ब्रह्माण्डे-   
  
निःश्वास मारुतैर्वेदानृचं सामयजुस्तथा ।  
आथर्वणमहामन्त्रानभिमानेन चासृजत् ॥  
काव्यनाट्याद्यलङ्कारानसृजन्मधुरोक्तिभिः ।  
  
इत्यादि । अर्थान्तराणि पूर्वं व्याख्यातानि । तथा भैरवा वटुकादयोभीरूणां   
समूहो वा । तेषामियमाराध्येति सामान्यसम्बन्धमात्रवाचिन्यणि भैरवी ।   
भ्रियात्सर्वं रवयति सर्वदो व्यापकोऽखिले । इति भैरवीशब्दस्य   
सन्ततोच्चारणाच्छिवः । इति विज्ञानभैरवोक्तनीत्या   
भरणरवणवमनकारित्वात् सृष्ट्यादिकृत्यकारी परमशिवस्तस्येयमिति   
विभूतिसम्बन्धिनीस्त्री वा । त्रिपुराम्बाचक्रेश्वरीविद्यायां मध्यकूटे   
रेफनिष्कासे तस्या भैरवीति सञ्ज्ञा तद्विद्यात्मिका वा । द्वादशाब्दा तु   
भैरवीति धौम्योक्तेर्द्वादशवर्षकन्यारूपा वा । अथ च उद्यमो भैरवः   
(१-५) । इच्छाशक्तिरुमा कुमारी (१-१३) । इति   
शिवसूत्रोक्तनीत्या   
परप्रतिभोन्मज्जनात्मकोद्यन्तृतास्वभावत्वेनाखिलशक्तिसामरस्याद्-  
tadvārtike-   
  
yo'yaṃ vimarśarūpāyāḥ prasarantyāḥ svasaṃvidaḥ |  
jhaṭityucchalanākārapratibhonmajjanātmakaḥ ||  
  
udyamo'ntaḥ parispandaḥ pūrṇāhaṃbhāvanātmakaḥ |  
sa eva sarvaśaktīnāṃ sāmarasyādaśeṣataḥ ||  
  
p. 95)  
  
viśvato bharitatvena vikalpānāṃ vibhedinām |  
alaṃ kavalanenāpītyanvarthādeva bhairavaḥ ||  
  
ya'yamuktaḥ svasaṃvitterudyogo bhairavātmakaḥ |  
asyāsti mahatī śaktiratikrāntakramākramā ||  
  
ityādi | tathā-   
  
īdṛgvismayavadyogabhūmikārūḍhacetasaḥ |  
parabhairavatāṃ yuktyābhyasamānasya śāśvatī ||  
tasyaiva yogino yecchā śaktiḥ saiva bhavatyumā |  
parā bhaṭṭārikā saiva ||  
  
ityādi | tathā-   
  
tattve tattve svecchayā devadevaḥ   
sarvāṃ sarvāṃ bhūmimālambamānaḥ |  
pūrṇaikātmā pūrṇasaṃvitsvarūpaḥ   
śrīmān śāstre bhairavo'sau niruktaḥ ||  
  
ityādi | arthāntaranirvacanānyagre yathāvasaraṃ vivariṣyante | ekatraiva teṣāṃ   
samuccayād granthavistaro virasāvahaḥ prasajyeta | evamatra bhairavīśabdena mahatī   
śāktabhūmiḥ parāmṛṣṭeti sahṛdayā vicinvīyuḥ | hrīṃkārīti   
svarāderākṛtigaṇatvād hrīmityasyāvyayatvam | asyārthastu kādimate   
bhagavatātirahasyatvād vyākulākṣaraślokena prakāśitaḥ | yathā-   
  
tvaṃ kāmāmnā na praśavyo nānamasagnimātvagraroma īyo   
kārvirśatanaṃtaphānmulanānnivi iti |  
  
atrādyena vyomākṣareṇa paraprakāśātmanaḥ   
paraśivasyetaraprakāśanairapekṣyeṇa prasphuradrūpatvaṃ | dvitīyenāgnyakṣareṇa   
svasvātantryānmukurapratibimbavatsvāntaravabhāsitasya viśvasya   
svātmasātkāritvam turyasvareṇa  
  
p. 96)  
  
śivaśaktisaṃmelanātmakasaṃghaṭṭībhāvaparāmarśanaṃ   
bindunāvibhāgaprakāśātmanā tayoraikyapratītiḥ pāramārthyanirṇītiścāvidhīyate   
ityevamarthaparatvena sṛṣṭisthitisaṃhāreṣu svātantryaṃ paryavasyati | tānkarotīti   
hrīṃkārī | karmaṇyaṇ | aṇantāt ṅīp | yadvā hrīṃ lajjāṃ karotīti vā athavā hrīmiti   
hṛllekhābījaṃ varṇātkārapratyayaḥ | gaurāderākṛtigaṇatvāt ṅīp |   
bhuvaneśvarībījasvarūpetyarthaḥ | tripureti trayāṇāṃ   
mātṛmānameyānāmātmāditattvānāṃ vā puraṃ nagarī tadātmikā | yadvā trīṇi   
vidyākūṭāni puraṃ yasyāstrikūṭātmavidyāśrayetyarthaḥ | athavā trīn   
pratyakṣānumānāgamān pramāṇābhidhān puratyagrato gacchati tadaviṣayatvāditi   
vā taudādikasya puradhāto rūpam | mūlavibhujāderākṛtigaṇatvātka pratyayaḥ |   
taduktam-  
  
svapadā svaśiracchāyāṃ yadvallaṅghitumīhate |  
pādoddeśe śiro na syāttatheyaṃ baindavī kalā ||  
  
iti | vijñātāramare kena vijānīyāditi śrutiḥ (bṛ0 u0 2-4-14) |   
parāparamayīti viprāḥ kṣoṇibhujo iti śloke vyākhyātam | atha ca parāparaṃ   
svātantryamananyamukhaprekṣitvātmakam | taddhi sadāśivādibhūmau   
paśyantīdaśāyāmidantāpratyavamarśasya   
dhyāmalādhyāmalatvenodbodhamātratve'pi ahaṃbhāvaviśrāntikaṃ   
tanmayītyarthaḥ | yadvā parameśvarasya parādyāstisraḥ śaktayo yaḥ   
sakalādipramātṛsaptakabhāvasphuraṇadaśāyāṃ tridhā   
mātṛmānameyabhāvamāśrayante tatra parāṃśasya prameyatvaṃ   
vyavasthāpitam | teṣu yatparāparasaṃjñakaṃ pramāṇaṃ tatsaptavidheṣu   
pramātṛṣu svasvaucityena jñānakriyayoḥ sādhakatamaṃ karaṇaṃ   
śaktirityucyate | tayaiva sarvapramātṛṇāṃ   
jñatvakartṛtvasayojaviyojanānusaṃdhānādisvātantryalābhaḥ | tadrūpā tvamasi |   
taduktaṃ śrītantrāloke-   
  
tathāhi tisro devasya śaktayo varṇitāḥ purā |  
tā eva mātṛmāmeya trairūpyeṇa vyavasthitāḥ ||  
  
parāṃśo mātṛrūpo'tra pramāṇāṃśaḥ parāparaḥ |  
meyo'paraḥ śaktimāṃśca śaktiḥ svaṃ rūpamityadaḥ || (taṃ0 10 7-  
  
प्। ९७)  
  
इति । तद्विवरणं यथा तत्रैव-   
  
सकलस्य प्रमाणांशौ योऽसौ विद्याकलात्मकः ।  
सामान्यात्मा स शक्तित्वे गणितो न तु तद्भिदः ॥  
  
लयाकलस्य मानांशः स एव परमस्फुटः ।  
ज्ञानाकलस्य भानं तु गलद्विद्याकलावृति ॥  
  
अशुद्धविद्याकलनाध्वंससंस्कारसङ्गता ।  
प्रबुभुत्सुः शुद्धविद्यामन्त्राणां करणं भवेत् ॥  
  
प्रबुद्धा शुद्धविद्या तु तत्संस्कारेण सङ्गता ।  
मानं मन्त्रेश्वराणां स्यात्तत्संस्कारविवर्जिता ॥  
  
मानं मन्त्रमहेशानां करणं शक्तिरुच्यते ।  
स्वातन्त्र्यमात्रसद्भावा या त्विच्छाशक्तिरैश्वरी ॥  
शिवस्य सैव करणं तया वेत्ति करोति च । (तं० १०-१२-१७)  
  
इति मालिनीवार्तिके-   
  
स्वप्रकाशात्मिका येयं संवित्तिः पारमार्थिकी ।  
तत्स्वसंवेदनं प्रोक्तं यतो विश्वव्यवस्थिति ॥  
  
सा चैषा न विमर्शात्मस्वरूपमतिवर्तते ।  
विमर्शोऽस्या परो भागः [भोगः मु० पु० पाठः ।] पूर्णः   
पश्यन्त्युदाहृतः [पश्यन्त्युदाहृता मु० पु० पाठः ।] ॥  
  
परापरा सैव देवी मानमित्यवधार्यताम् ।  
यत्रापरांशगं मेयं तादात्म्याद् व्यवतिष्ठते ॥  
  
नहि भिन्नेन मानेन मेयस्य स्याद् व्यवस्थितिः ।  
नहि हंसस्य शुक्लत्वे काकः स्वेतत्वमर्हति ॥  
  
एतदेव तथा चाह गुरुः शङ्करनन्दनः ।  
न मानत्वात्ततोऽन्यत्वान्न बाधादस्थितेः स्थितिः ॥  
  
प्रकाशेनाविनाभूतैः सत्तायां नियतात्मभिः ।  
धर्मैर्भावो बहिर्भावान्न भावः सिद्धिमृच्छति ॥  
  
प्। ९८)  
  
तेन संवित् त्रिकात्मैव [त्तिकात्मैव मु० पु० पाठः ।]   
मातृमानप्रमेयताम् [प्रमेयता मु० पु० पाठः ।] ।  
गृह्णती स्वप्रकाशत्वस्वभावादेव भासते ॥  
  
सा चान्तः स्थितमन्त्रात्मशब्दनामर्शसुन्दरा ।  
अनपेक्षान्यविरहात्प्रमाणं स्वत एव हि ॥ (प्र० का० ४२७-४३४)  
  
इति । तत्रैवान्यत्रापि-   
  
इत्थं प्रमाणताभागि यत्तत्वं हि न्यरूप्यत ।  
परापरा भगवती सेयं भाति तथा तथा ॥  
  
इति । अथ च परापरो हि विज्ञानकलादिसञ्ज्ञकः प्रमाता तद्रूपा । यदाह   
वार्तिके-   
  
परापरस्तु यो माता समुद्रिक्तपरापरः ।  
स विज्ञानकलः प्रोक्तः प्रबुद्धपरभावकः ॥  
अपरोद्रेकयोगेन स एव प्रलयाकलः । (प्र० का० ९५७-९५८)  
  
यद्वा परापराः शिवशक्तयो घोराख्या या   
अहन्ताच्छादितेदन्तोन्मज्जनेनानाश्रितसदाशिवेश्वरादिरूपभेदाभेदात्म-  
  
miśrakarmaphalāsaktiṃ pūrvavajjanayanti yāḥ |  
muktimārganirodhinyastāḥ syurghorāḥ parāparāḥ || (32 ślo0)  
  
iti | evaṃ parāparo visargo bhedābhedāvasthitirvidyātattvaṃ   
cetyādyarthavyavasthitirbahuśo gurumukhagamyeti | asahyaduḥkhadaśādiṣu   
prāyaśo ca loke janakāpekṣayā jananyā evāśaṅkitaṃnāmodīryate iti prasiddham   
| tatra parivartamānānekajanmānubhūtamātṛṇāṃ   
trividhatāpāpaharaṇāsambhavādvartamānānāmapi tadakṣamatvādataḥ   
prādhānyena mātṛtvasya devyāmeva nirūḍheḥ  
  
p. 99)  
  
svasmiṃstasyā dayālutāsaṃpādanāya tacchabdastotavyatāmuddiśyāha māteti |   
durantaduḥkhavināśinī brahmādistambaparyantacaturdaśavidhajantuvargajanayitrī   
vetyarthaḥ | kadācitpitrāpi tāḍitasya bālasya mātraivopalālanā kriyate iti hi   
prasiddhiḥ | taduktam-   
  
pitrā nirbhatsito bālo mātraivāśvāsyate kila iti yadvā na vidyā mātṛkāparā   
ityāmnāyoktyā svāntaḥ   
kroḍīkṛtāśeṣavācyavācakatvādakhilavidyāvisargāraṇibhūtā mātṛkārūpā |   
taduktam-   
  
mantrāṇāṃ mātṛbhūtā tu mātṛkā parameśvarī |  
  
iti tadvivaraṇaṃ śrīparātriṃśakādiśāstreṣu prakāśitam | śivasūtreṣvapi   
mātṛkā cakrasambodhaḥ (2-7) ityatra kṣemarājapādairvivṛtam |   
atha ca daśamītithirnityāmantrasya māteti saṃjñā tadrūpā kulasundarītyarthaḥ | sā   
ca bālaiva etacca darśayiṣyate | yadvā   
deśādyavacchinnakramayaugapadyādivicitrabhāvajātoparaktatve'pi   
tadanavacchinnākramacidānandanirbharasaṃvinmātramūrtiḥ   
svatantraparamātṛrūpā mātetyarthaḥ | taduktam-   
  
yā caiṣā pratibhā tattatpadārthakramarūṣitā |  
akramānantacidrūpaḥ pramātā sa maheśvaraḥ ||  
  
iti | tathā kuḥ pṛthivītattvaṃ mriyate līyate yasmiṃstatkumāraṃ   
kulakuṇḍamādhārasaṃjñakaṃ tatsambandhinī kumārī kulakuṇḍalinī tadrūpā   
yatkumārī mandrayate yadyoṣidyatpativrateti śruteḥ | atha ca   
kuṃbhedaprathonmeṣiṇīṃ māyābhūmiṃ mārayati anudbhinnaprasarāṃ karoti   
tacchīlā | yadvā kumārayati viśvasargādikrīḍāṃ racayatīti pārameśvarī   
parābhaṭṭārikomā nāma śaktiranyānupabhogyā kāmeśvaraikātmyena   
parisphurantī ca | tathā ca śivasūtram-   
  
icchāśaktirumā kumārīti (1-13) |  
  
p. 100)  
  
tadvārtikaṃ ca-   
  
tasyaiva yogino yecchā śaktiḥ saiva bavatyumā |  
parābhaṭṭārikā saiva kumārīti prakīrtitā ||  
  
sadāśivādikṣityantaviśvasargādilīlayā |  
kumārī kuṃ mahāmāyābhūmiṃ mārayatītyapi ||  
  
kumārī copabhogyāsya yogino bhairavātmanaḥ |  
kumārī nānyabhogyā syādbhoktraikātmyena tiṣṭhati ||  
  
umā kumārī saṃtyaktasarvasaṅgā maheśituḥ |  
ārādhanaparā tadvadicchāśaktistu yoginaḥ || (śi0 sū0 vā0 67-71)  
  
iti | svacchande'pi-   
  
sā devī sarvadevīnāṃ nāmarūpaiśca tiṣṭhati |  
yogamāyā praticchannā kumārī lokabhāvinī ||  
  
iti | kumārī dvīparūpā vā bālārūpā vā ityevaṃsvarūpā tvamasi | atha   
mantrapārāyaṇakramavivaraṇam-   
  
māyā hrīṃ kuṇḍalinī aiṃ kriyā klīṃ mūlavidyānantarametaiḥ pratyekaṃ krameṇa   
yojitā pṛthak pṛthak | madhumatī caturvidhā mātṛkā śuddhā binduyuktā   
visargayuktā binduvisargayuktā ceti | kālītyādīni daśavidyānāmāni   
tairmadhumatyanantaraṃ kramaśo yojitā tadanu śaktītyādi daśavidyāḥ kramaśaḥ   
saṃyojya mantrapārāyaṇavidyāḥ sampadyante | tatra (1) śaktiḥ   
śrībālātṛtīyabījaṃ sauḥ iti | (2) śaṅkaravallabhā rudraśaktiḥ hasrīṃ   
śrīmiti | (3) trinayaneti netrasthānopalakṣitatvāt vauṣaḍiti | (4)   
vāgvādinī āheti vidyā | (5) bhairavī hasaraiṃ hasaklarīṃ hasrauṃ |   
(6) hrīṃkārīti svarūpaṃ bhuvaneśvarībījam | (7) tripurā   
śrīsaubhāgyavidyā (ha 5 ha 6 sa 4) | (8) parāparamayī   
śivaśaktimayī vidyā hasrauṃ sahraumiti | (9) mātā ṣaṭkūṭāvidyā   
hasakalaraḍaiṃ hasakalaraḍīṃ hasakalaraḍauṃ iti | (10) kumārī bālāvidyā   
sā cādyaślokoddhṛtatvātprasiddhaiva |  
  
p. 101)  
  
evameteṣāmuktānāṃ daśamantrāṇāmanyonyavimiśraṇayā pārāyaṇakramaḥ   
sādhakānāṃ japopayogī yathā pradarśyate tatra prātarutthāyāhnikakriyāṃ   
vidhāya viviktapradeśe svāsane samupaviśya gurugaṇapatiparadevatāḥ praṇamya   
mūlavidyayā ṛṣyādismaraṇapūrvakaṃ karaṣaḍaṅganyāsau kuryāt | tataḥ   
sveṣṭadevīṃ dyāyanmānasopacāraiḥ saṃpūjya devatātmako bhūtvā   
mantrapārāyaṇajapaṃ daśabhirdinaparyāyaiḥ samāpayet | tatrādyadine mūlaṃ   
hrīṃ akālī sauḥ | evaṃ mūlaṃ hrīṃ akālī sauḥ | ityādikrameṇa śuddhamātṛkā   
yojanāyāmekapañcāśat (51) japasaṃkhyā | punarevaṃ   
sabindumātṛkāyojanāyāṃ saṃkhyā (51) | punarevaṃ   
savisargamātṛkāyojanāyāṃ japasaṃkhyā (51) | punaḥ   
savisargabindumātṛkāmiśraṇāyāṃ saṃkhyā (51) | evaṃ māyābījena   
saha caturadhikaṃ dviśataṃ mantrāḥ (204) | māyābījasthāne kuṇḍalinī   
bījaṃ vāgbhavākhyaṃ saṃyojya tena saha caturvidhamātṛkākṣaraiḥ   
pūrvavanmantrasaṃkhyāḥ (204) | punarādau kriyābījaṃ kāmarājākhyaṃ   
saṃyojya prāgvanmantrasaṃkhyā (204) | evaṃ saṃkalayya mantrā   
(612) dvādaśādhikaṃ ṣaṭśatam | punaḥ kālīnāmasthānīyaṃ kalānāma   
vidhāyāvaśiṣṭaṃ sarvaṃ prāgvaditi kṛtvā saiva (612) saṃkhyā |   
itthaṃ pratināmeti (6120) viṃśatyadhikaśatottaraṣaṭsahasrāṇi   
mantrabhedāḥ | evamekadinaparyāyaḥ | dvitīyādiparyāyeṣu pradarśitakramasyāntye   
kevalaṃ śaktisthāne śaṅkaravallabhādividyāsu saṃyojitāsu mantrā   
dviśatādhikānyekaṣaṣṭisahasrāṇi syuḥ | uktarītyā lakṣmījayādināmnāṃ   
samanantaraślokoktānāmapi kālītyādisthāne   
saṃyojanāccaturaśītyadhikadvicatvāriṃśanmanavo'dhikā bhavanti | tathā   
caikadinaparyāye (65484) saṃkhyāḥ yadi daśabhirdinaiḥ   
kartumaśaktastadaikāhajapaṃ pañcadhā vibhajya pañcāśatāhobhirjapaṃ kuryāt |   
tadaśaktāvapi ekaikanāmnā śatāhena samāpanīya iti satsampradāyaḥ | asya   
japasya nāmapārāyaṇoktaphalasāmye pṛthak phalānuktiḥ | taduktam-  
  
evaṃ yaḥ kurute nityaṃ nāmapārāyaṇaṃ budhaḥ |  
bhuktveha bhogānakhilānante devīpadaṃ vrajet iti || 18 ||  
  
p. 102)  
  
athedānīṃ kālanityāvidyākramaṃ sūcayan nāmapārāyaṇajapaparipāṭīṃ ca   
praṇatinibhenāha-   
  
ā-īpallavitaḥ parasparayutairdvidvikramādyakṣaraiḥ   
kādyaiḥ kṣāntagataiḥ svarādibhitho kṣāntaiśca taissasvaraiḥ |  
nāmāni tripure ! bhavanti khalu yānyatyantaguhyāni te   
tebhyo bhairavapatni ! viṃśatisahasrebhyaḥ parebhyo namaḥ || 19 ||   
  
he tripure ! bhairavapatni iti sambodhanaṃ   
vakṣyamāṇatryakṣarātmakatraipuravidyādhiṣṭhātṛdevatārthābhiprāyeṇa tena he   
tripurabhairavi ! yathoktaṃ śrītripurārṇave-   
  
akṣarāntargatāśeṣanāmarūpāṃ kriyāṃ parām |  
śaktiṃ viśveśvarīṃ vande devīṃ tripurabhairavīm ||  
  
ityādi | asyāpi śabdasyāvayavaśo'rthaḥ prāṅnirṇīto'gre'pi nirṇeṣyate | atha ca   
bhairavo'dvaitātmakaviśvāsakavalanasvabhāvaḥ paraprakāśastasya   
svabhāvabhūtā samavāyasaṃyuktatvāddhadayākhyā   
parāsvātantryaśaktistadvidheyakṛtyasaṃpūrayitrī | taduktaṃ bhargaśikhāyām-  
  
मृत्युं च कालं च कलाकलापं   
विकारजालं प्रतिपत्तिसात्म्यम् ।  
ऐकात्म्यनानात्म्यविकल्पजातं  
तदा स सर्वं कवलीकरोति ॥  
  
इति । वीरावल्यामपि-   
  
यत्र सर्वे लयं यान्ति दह्यन्ते तत्त्वसञ्चयाः ।  
तां चितिं पश्य कायस्थां कालानलसमत्विषम् ॥  
  
इति । एवम्भूता भैरवसंविदिति पत्नीशब्देन सततसंयोगाविच्छेदं   
लक्षयताभिधीयते । शिवसूत्रेष्वपि-   
  
प्। १०३)  
  
शक्तिचक्रसन्धाने विश्वसंहारः (१-६)  
  
इति । अर्थान्तराण्यग्रे व्याख्यास्यन्ते । अत्र प्रदर्शयिष्यमाणासु त्रिपुराविद्यासु   
प्रतिवर्णं पूर्णमण्डलवर्णाः षट्सप्तत्यधिकपञ्चशतसङ्ख्याकास्तेषु   
विद्यानां प्रथमे षट्त्रिंशत्तत्त्ववर्णा वाग्भवबीजत्वेन स्थिताः । द्वितीया   
वर्णाः कामराजबीजात्मकास्ते च आ ई इत्याकारेण कृतसन्धिकाः । तृतीयास्तु   
शक्तिबीजात्मकाः । एवं ता विद्याः षट्त्रिंशदधिकसप्तशतोत्तरं   
विंशतिसहस्राणि (२०७३६) सम्भवन्तीति । तदुक्तं कादिमते-  
  
पूर्णमण्डलवर्णाः स्युः प्रथमे त्वादितः क्रमात् ।  
षट्त्रिंशत्तत्त्ववर्णास्तद् द्वितीया मरुता क्रमात् ॥  
  
तृतीयाः सर्वतो वह्निरेवं विद्यास्तु त्र्यक्षराः ।  
त्रिपुराः सर्वसिद्धानामाकराः कथिताः क्रमात् ॥ (प० २५ १७-१८)  
  
इति । तासां विनियोगः फलं च तत्रैव-   
  
एताः पुस्तकमारोप्य पीठे संस्थाप्य पूजयेत् ।  
यत्र तत्र गदालक्ष्मीग्रहदुर्भिक्षशात्रवाः ॥  
  
भूतापमृत्युकृत्याद्या न भवन्ति पुरादिके ।  
अभीप्सितानि सिद्ध्यन्ति तस्य योऽर्चति नित्यशः ॥  
  
षट्त्रिंशत्तत्सप्तशतं सहस्राणि च विंशतिः ।  
तासां सङ्ख्या समाख्याता तदावृत्तिस्तदाप्तिकृत् ॥ (१७-२१)  
  
इत्येतदखिलमाशयं गर्भीकृत्योक्तविद्यासम्पादननिर्णयो यथा-   
काद्यैः क्षान्तगतैः ककारादिभिः क्षकारपर्यन्तैः   
पञ्चत्रिंशत्सङ्ख्याकैरक्षरैः । कीदृशैः स्वरादिभिः स्वरशब्देनात्र   
प्रथमस्वर एव गृह्यते । तेन स्वरोऽकार आदिः प्रथमो येषां तैः   
षट्त्रिंशद्व्यञ्जनैः षटत्रिंशत्तत्त्वसतत्त्वैरित्यर्थः । महानित्यायाः   
शिवशक्त्यात्मकत्वेनोभयात्मकत्वात् तदात्मकस्य प्रथमस्वरस्यापि   
स्वरव्यञ्जनात्मकत्वेनोभयात्मकत्वमस्तीति तान्त्रिकोपह्वरः । तदुक्तं   
तत्रैव-  
  
प्। १०४)  
  
अथ षोडशनित्यानां षट्त्रिंशत्तत्त्वविग्रहैः ।  
वर्णैस्तज्जनितैर्मन्त्रैर्यन्त्रैः कालात्मतां क्रमात् ॥  
  
कथयामि प्रयोगांश्च नानाभीष्टाप्तिकारणान् ।  
यज्ज्ञानोपास्तिभेदाभ्यां मन्त्राः सिद्ध्यन्ति वर्णिनः ॥  
  
स्वराः षोडश नित्याः स्युः कादिक्षान्ताः स्वरान्विताः ।  
तेषु तत्त्वानि षट्त्रिंशद्वर्गानाथा [षट्विंशद्वर्गा] नवात्मकाः   
[नाथ नवात्मिकाः आर्थर-अवलानसम्मुद्रिते] ॥ (२५ प० १-  
  
iti | tathā ā ī pallavitaiḥ ā-ī iti śabdaśiraskairdvidvikramāt dvi dvi   
varṇakramamāśritya parasparayutairanyonyaṃ kṛtasandhikaiḥ   
kāmarājasaṃjñakasya dvitīyavarṇasyākāreṇa saha pratividyaṃ   
vihitasaṃhitairityarthaḥ | tathā svarādibhirityāvṛttya svarāḥ ṣoḍaśādau yeṣāmiti   
kṛtvā a ā-ī akā-ī ityādi akṣā-ī ityantam | evaṃ ā ā-ī ākā-  
तावन्नाम्नां सङ्ख्या (५७६) षट्सप्तत्युत्तरपञ्चशतानि । अथ तैः   
काद्यैः क्षान्तैः पुनः पञ्चत्रिंशद्व्यञ्जनैः सस्वरैः   
षोडशस्वरसंयोजितः ककाकिकीत्यादिक्रमरूपैर्विद्याद्यवर्णस्थानीयैः   
पूर्ववन्मध्यसंहितापुरःसरं क-आ-ई कका-ई कखा-ई इत्यादि   
कक्षा-ई इत्यन्तम् एवं का-आ-ई काका-ई काखा-ई इत्यादि   
काक्षा-ई इत्यन्तम् । एवं क्षः आ-ई इत्यादि क्षः क्षा-ई इत्यन्तं   
तावन्नाम्नां सङ्ख्या (२०१६०) षष्ट्यधिकशतोत्तरविंशतिसहस्राणि ।   
एवं पूर्णमण्डलवर्णैरुत्पद्यमानानि ते तव यान्यत्यन्तगुह्यानि   
रहस्यातिरहस्यानि खलु नामानि त्रैपुरविद्यारूपाणि भवन्ति सङ्ख्यया   
विंशतिसहस्रेभ्यः परेभ्योऽतिरिक्तेभ्यस्तेभ्यो नमस्ता विद्याः प्रणम्या   
इत्यर्थः । एवं समुचिता तत्सङ्ख्या (२०७३६) एतत्प्राक् संवादितम् ।   
एतज्ज्पविधिः श्रीमदाराध्यमुखादेवावगन्तव्यः । श्रीदेवीरहस्ये तु-   
  
आ-ईविभूषितां कृत्वा मातृकां हंसभूषिताम् ।  
मूलविद्यां जपेन्मन्त्री शिवशक्तिमयीं शिवे ॥  
  
प्। १०५)  
  
इति । तदत्रायं क्रमः- आदौ मूलविद्यां तदनु कालविद्यां   
हंसान्तामुच्चरेदिति । दिननित्याविद्यायाः परिज्ञानं ज्योतिःशास्त्रोक्तनीत्या   
कल्यहर्गणं विधाय कालविद्यासङ्ख्यया प्रोक्तया भागे हृते लब्धान्   
गतपर्यायान् परित्यज्यावशिष्टदिनसङ्ख्यां पूर्णमण्डलसङ्ख्यया   
विभज्य लब्धेन सैकेन गणनात् तद्दिननित्याया आद्यक्षरं सञ्जायते । शेषे   
षट्त्रिंशता विभक्ते लब्धं सैकं कृत्वा तत्परिमितस्वरोपेतमाद्यक्षरं   
कुर्यात् । अवशिष्टसङ्ख्यापरिमितं द्वितीयाक्षरमाईयुक्तं विधाय तद्दिननित्या   
भवति । एवं सञ्जातायास्तद्दिननित्याविद्यायाः प्रथमाक्षरं यत्स्वरयुक्तं   
स्यात् तत्स्वरादितः पुनस्तत्स्वरपर्यन्तं प्रागुक्तप्रकारेण जपो विधेयः । एता   
एव तत्त्वनित्या इति ज्ञेयम् । पर्यायनित्याक्रमस्तु   
दीक्षादिनमारभ्याहर्गणगणनया प्राग्वद्बोध्यः । एवं वर्तमाने कलियुगे   
आदित आरभ्यैकैकस्य दिवसस्यैकैका विद्या यथाक्रमं भवति । तत्र   
पूर्णमन्त्रपारायणपरिवृत्तितस्तद्युगान्ते केषुचिदवशिष्यमाणेष्वहःसु   
प्रत्यहं द्वे द्वे विद्ये पूरणीये भवतः । तदुक्तं श्रीतन्त्रराजे-   
  
कृतादीनां युगानां तु दिनेष्वेकैकशः क्रमात् ।  
ता विद्यास्तत्त्वरूपिण्यः शेषास्त्वन्ते द्विशः स्मृताः ॥ (प० २५-  
  
iti | etatsarvaṃ taṭṭīkāyāṃ manoramākārairvistareṇa pradarśitamityalaṃ vistareṇa   
|| 19 ||  
  
evamācāryaḥ stutimupasaṃharan satāṃ tadavadheyatāyāṃ hetuviśeṣaṃ   
nirdiśati-   
  
boddhavyā nipuṇaṃ budhaiḥ stutiriyaṃ kṛtvā manastadgataṃ   
bhāratyāstripuretyananyamanaso [manasā iti pāṭhāntaram] yatrādyavṛtte   
sphuṭam |  
ekadvitripadakrameṇa   
kathitaistvatpādasaṃkhyākṣarairmantroddhāravidhirviśeṣasahitaḥ   
satsampradāyānvitaḥ || 20 ||  
  
p. 106)  
  
tripureti pūrvapadasāhityena prasiddhāyā bhāratyāstripurabhāratyāḥ | asyāṃ   
vidyāyāṃ hi prāyaśastriṣvapi kūṭeṣu bījāṃśākṣarāṇāmupāstāvapi   
vāksūktiprasarasphuraṇātmakasya phalasya prādhānyenānvitatvāditi | atra   
bhāratīyapadaprayogaḥ sābhiprāyaḥ | iyaṃ samanantaroktā   
stutirbudhairbhāratīprasādāsādanīyanirargalaprasaratsūktipadagumphairata eva   
tatprasādābhīpsubhiḥ sadbhistadgataṃ tripurabhāratīlagnaṃ manaḥ kṛtvā   
nipuṇaṃ yathā syāttathā boddhavyā locanīyā | budhairityanena teṣāmeva jhaṭiti   
mantroddhārajñānakṣamatvaṃ na mandamatīnāmiti dhvanitam |  
  
nanu kimetadavagatāvavadhānanaipuṇyenetyāśaṃkyādyaślokaracanāyāṃ   
svasyavicchittivaidagdhyaṃ sūcayan viśiṣṭahetukatvena viśeṣaṇamāha-   
ananyetiyatra stutāvananyamanasa avidyamānamanyatra mano yasya tasya   
madviracitāyāmasyāṃ stutāvevāvahitacetasaḥ sādhakasya puṃsastaṃ pratītyarthaḥ   
| yadvānanyamanaso devyaikātmacetaso mameyaṃ stutiriti   
asmatpadādhyāhāreṇānveyam | ādyavṛtte prathamaśloke   
sphuṭamityabhidhāśaktyā natvākṣepādinā ekadvitripadakrameṇa   
prathamadvitīyatṛtīyapādānupūrvyā atra dvitriśabdayoḥ   
pūraṇapratyayāntārthatvaṃ bodhyam | tatpādasaṃkhyākṣaraistasya vṛttasya   
pādasaṃkhyāyāstulyasaṃkhyākṣarai arthādādyapadye aimityādyakṣarātmakatvena   
dvitīyapāde klīmiti dvitīyākṣarātmakatvena tṛtīyapāde sauriti   
tṛtīyākṣarātmakatvena | atra hasthiteti viśeṣaṇāt ha iti visargastatra sthiteti   
kṛtvā savisargatvaṃ labhyate | mantroddhāravidhiḥ proktavidyoddhāravidhānaṃ   
kathito nirdiṣṭaḥ |  
  
nanvayaṃ mantroddhāro bahuṣvāgameṣu darśitastato'sya ko bhedaḥ   
ityapekṣāyāmāha viśeṣeti | viśeṣaistripurāvidyāviśeṣaiḥ sahitaste ca   
viśeṣāstatroddhṛtāḥ | na caitatsvopajñamityāha satsampradāyeti | san   
nirdoṣatvena praśastaścāsau sampradāya upadeśapāramparyaṃ tenānvito   
gurumukhāllabdha-ityarthaḥ | evaṃ satsampradāyaprāptānāmeva   
mantrāṇāmuddhāro mayātra kṛta ityaprāmāṇyaśaṃkā nirastā | tena   
paramaśivātprabhṛti svagurupāramparyeṇa  
  
p. 107)  
  
vijñātasya mantrādeḥ sāphalyamanyathānarthaparamparāpātaḥ iti sūcitam |   
taduktaṃ vāmakeśvare-   
  
pāramparyavihīnā ye jñānamātreṇa garvitāḥ |  
teṣāṃ samayalopena vikurvanti marīcayaḥ ||  
  
iti | anyatrāpi-   
  
svayaṃ gṛhītamantrāśca kliśyante cālpabuddhayaḥ ||  
  
iti | atha ca yathā mahākavinibaddhanāṭakādiśāstraracanātmikāyāḥ sarasvatyāḥ   
prastāvanāyāṃ sandṛbdhābhineyavastusūcanālakṣaṇā stutirapi sahṛdayaiḥ   
sadbhirevānanyamanaskatayā bodhyate | yatra   
mukhyanāyakacaritamuddiśyaikadvyādibhūmikāgrahaṇalakṣaṇapadānukrameṇa   
nāṭakīyāṅkasaṃkhyāparisamāptyupalakṣito'bhinetavyamantavyārtha-  
स्यादित्यर्थोऽपि समासोक्त्या गम्यते ॥ २० ॥   
  
श्लाध्याश्लाध्यत्वसम्भावनामुपेक्ष्यैव ममास्यां कृतौ   
त्वद्भक्तिजनोपयोगोपकारादेव मदीया सूक्तिः सफलतामियात्तत्रापि   
मदीयत्वाध्यासोऽपि वस्तुतोऽध्यासजनितो भक्तिरसवैवश्येनैव मद्वाक्प्रसरस्य   
सम्भवादतो भक्तिरेव कर्त्री इत्याशयेनात्मगौरवं निरस्यन्नाह-   
  
सावद्यं निरवद्यमस्तु यदि वा किं वानया चिन्तया नूनं स्तोत्रमिदं   
पठिष्यति जनो यस्यास्ति भक्तिस्त्वयि ।  
सञ्चित्यापि लघुत्वमात्मनि दृढं सञ्जायमानं हठात्त्वद्भक्त्या   
मुखरीकृतेन रचितं यस्मान्मयापि ध्रुवम् ॥ २१ ॥  
  
भैरवपत्नीति पूर्वतमस्मात्पद्यादनुषञ्जनीयम् । इदं स्तोत्रं सावद्यं   
सरसत्वालङ्कारवत्वाभावात्सदोषमस्तु यदि वा निरवद्यमवद्येभ्य   
अनर्थकत्वश्रुतिकटुत्वादिभ्यः पदवाक्यार्थाश्रयेभ्यो दोषेभ्यो   
निष्क्रान्तत्वात्सरसालङ्कारोपेतत्वेन च निर्दोषमस्तु ।  
  
प्। १०८)  
  
सम्भावनायां लोट् । अनया चिन्तया विचारणया वा किं निष्प्रयोजनतया न   
किञ्चिदित्यर्थः वेत्यप्यर्थे । कारकपरिणामेनोभयत्र वाक्ययोः स्तोत्रमिति   
योज्यम् । तत्र हेतुमाह- यस्य जनस्य त्वयि निरतिशयप्रेमलक्षणा भक्तिरस्ति ।   
नूनं निश्चयेन स जनः स्तोत्रमिदं पठिष्यति पठिष्यत्येव । नात्र   
विपर्ययाशङ्का । जननादित्रासभीरुत्वात्तस्येति जनशब्दद्योत्यम् इत्येतावतैव   
मत्कृतिसाफल्यं स्यात् । एवं भक्तिमद्भिरवश्यग्राह्यमेतत् न खलु   
महाकविनिर्माणवदत्र सदोषनिर्दोषत्वपर्यालोचनापुरःसरं   
हानसमादानबुद्धिकलना काचित् ।  
  
ननु निरवद्यकवित्वनिर्माणादिना कर्तुः कर्तृतागौरवातिशयः स्यादित्यत आह   
सञ्चित्येति । यस्मात्त्वद्भक्त्या त्वद्विषयिण्या भक्त्या हठात्सहसा   
विवेकमकृत्वैव मुखरीकृतेन वाचालतां नीतेन मयापि मन्दमतित्वात्   
स्तोतुमनर्हेणापि स्तोत्रमिदं रचितं सम्पादितमिति सञ्चिन्त्याप्यतो हेतोरात्मनि   
मयि दृढं निर्भरं लघुत्वं प्रयोज्यकर्तृत्वेन   
कर्तृत्वोपचारलक्षणं लाघवं ध्रुवमसंशयमिति कृत्वा   
सञ्जायमानमस्त्युत्पद्यते इत्यर्थः । भक्तिरेव प्रयोजकीभूय मां   
स्वविवशं विधायैतद्विरचनाय प्रयोजितवतीत्यतः स्तुतिकर्तृत्वगौरवस्य   
निरस्तत्वात् रथो गच्छति इतिवन्मयि गौणकर्तृत्वं लज्जाभरावहमिति यावत् ।  
  
यद्वा ननु कथं न निर्दोषत्वादिविचारः शक्यक्रियः स्यादित्यत आह यतो   
हेतोस्त्वद्भक्त्या हठान्मुखरीकृतेन वैयात्यं नीतेन सता मयापि स्वात्मनि   
बुद्धौ दृढमत्यर्थं सञ्जायमानमुत्पद्यमानं लघुत्वं   
स्तुतिविरचनञ्चातुर्यचपलत्वं सञ्चित्यापि पर्यालोच्यापि रचितं कृतमिदमतो   
निरवद्यतादिकलनायां मम प्रधानोद्देश्यत्वाभाव इति । अस्मिन् ग्रन्थे   
तत्त्वतः पर्यालोचनायां क्रियमाणायां स एष रसानां रसतमः इति   
(छान्दो० १-१-३) श्रुतौ श्रूयमाणे मुख्यरससतत्त्वः   
पूर्णाहन्ताचमत्कारनिर्भरप्रकाशानन्दघनसंवित्-  
sahṛdayaistatsamāveśaśālibhirvibhraṣṭuṃ śakyaḥ | tataścātra mukhyatayā   
devatāviṣayaratyutkarṣatāyāṃ bhāvalakṣaṇo bhaktiraso vyajyate |  
  
p. 109)  
  
tadaṅgatvena rasāntarāṇi śāntakaruṇādbhutādīni śabdārthālaṅkārāśca   
tajjñairyathāsambhavamūhyāni | tadyathā-   
  
dṛṣṭvā sambhrameti yatsadyo vacasāmiti ekaikaṃ taveti ye tvāṃ pāṇḍureti   
devānāmiti eteṣvadbhutarasābhivyakteḥ | yannitye iti viprāḥ kṣoṇīti etayoḥ   
kāruṇyarasopalabdheḥ vāme iti  
śāntarasānubhavasya ye sindūra iti vipralambhaśṛṅgārasya cañcakāñcaneti   
śṛṅgārādbhutayoḥ ārbhaṭyeti sambhogaśṛṅgāraśāntayoḥ   
jātopītyadbhutavīrayoḥ caṇḍīti lakṣmīṃ rājakule ityetayorbhayānakasya   
śabdānāmityadbhutabhayānakayoḥ anyatra bhāvātmanaḥ saṃbhavāt |   
ādyantayorbhaktirasenaivopakramopasaṃhārābhyāmantarālavartināṃ tatraiva   
tātparyapratītiriti jñeyam | evamupamādayo'rthālaṅkārā anuprāsādayaḥ   
śabdālaṅkārāśca bodhyāḥ | stutikṛtā cātra svātmani   
laghutvasyāviṣkriyamāṇatvāllaghuśabdasya prayujyamānatvādvā   
śīghratākaraṇādvāsyāḥ stuteḥ loke laghustava iti prasiddhiriti śivam || 21 ||  
  
iti śrīdharmācāryaviracitāyāṃ pañcastavyāṃ laghustave   
śrīmahāmāheśvarapaṇḍitaharabhaṭṭaśāstrikṛtā ṭīkā sampūrṇā ||  
  
yatra traipurakandasaṃjñakamanuṃ mūlaṃ vyavaṣṭabdhavān atyarthaṃ   
kulasundarīmanutaruḥ śākhopaśākhātateḥ |  
utphullo vividhai rasodbharaphalaiḥ saṃpūrayan svāśritāṃstasmin prāthamike stave   
vivaraṇaṃ pūrṇaṃ parānugrahāt || 1 ||  
  
  
  
MUKTABODHA INDOLOGICAL RESEARCH INSTITUTE©2011 Muktabodha Indological Research Institute  All Rights Reserved.E-texts may be viewed only online or downloaded for private study.E-texts may not, under any circumstances, be copied, republished,reproduced, distributed or sold, either in original or altered form, withoutthe express permission of Muktabodha Indological Research Institute in writing.Data-entered by the staff of Muktabodha under the direction of Mark S. G. Dyczkowski.          