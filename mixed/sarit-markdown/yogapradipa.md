यावन् न ग्रस्यते रोगैर् यावन् नाभ्येति ते जरा ।  
यावन् न क्षीयते वायुस् तावत् कल्याणम् आचर॥१॥  


कुतो ऽस्मि क्व गमिष्यामि कुत्रायातो ऽस्मि साम्प्रतं ।  
को बन्धुर् मम कस्याहम् इत्य् आत्मानं विचिन्तयेत्॥२॥  


पुरुषास् तीर्थम् इच्छन्ति किं तिर्थैः क्लेशकारणैः ।  
धर्मतीर्थं शरीरस्थं सर्वतीर्थाधिकं मतं॥३॥  


इदं तीर्थम् इदं तीर्थम् इति ज्ञात्वा भ्रमन्ते ये ।  
ज्ञानध्यानविहीनास् ते सति तीर्थं स्वम् एव हि॥४॥  


आजन्मोपार्जितं सर्वं भक्षयेत् कायसंस्थितः ।  
केनापि दृश्यते नैव स्वात्मायं पश्यतो हरः॥५॥ [स्वात्मानं?]  


लोकैर् विलोक्यते चौरो गते स्वल्पे ऽपि वस्तुनि ।  
सर्वस्वहरम् आत्मानं मनाक् पश्यन्ति नो जडाः॥६॥  


तश्यामापि कदा येन कायदुर्गसमाश्रितः । [तन् नामापि?]  
अज्ञानछादितः स्वात्मा निरीक्ष्यो योगिभिः सदा॥७॥  


आत्मैव सुप्रसन्नो ऽत्र सुगतिः परिकीर्तता ।  
अप्रसन्नः पुनर् अयं दुर्गतिः स्याद् असंशयम्॥८॥  


तीर्थं तीर्थं कुर्वतीह यस्य दर्शनवाञ्छया ।  
वसन्न् अत्रैव देहे ऽसौ देवो द्रष्टुं न शक्यते॥९॥  


स्थाने स्थाने भ्रमन्तीह देवदर्शनहेतवे ।  
शरीरस्थं न पश्यन्ति देवम् अज्ञानबुद्धयः॥१०॥  


सर्वधातुविनिर्मुक्तो ज्ञानरूपो निरञ्जनः ।  
आत्मैव कर्मनिर्मुक्तो ध्यातव्यो मोक्षकाङ्क्षिभिः॥११॥  


सन्तोषामृतनिर्मग्नः शत्रुमित्रसमः सदा ।  
सुखदुःखापरिज्ञाता रागद्वेषपराङ्मुखः॥१२॥  


प्रभाराशिर् इव श्रीमान् सर्वविश्वोपकारकः ।  
सदानन्दसुखो पूर्णः स्वात्मा धातव्य ईशः॥१३॥ [ध्यातव्य]  


शुद्धस्फटिकसङ्काशः सर्वज्ञगुणभूषितः ।  
परमात्माकलायुक्तो ध्येयः स्वात्मा मनीषिभिः॥१४॥  


षट्चक्रवत् तु पीठादि सर्वं त्यक्ता मुमुक्षुभिः । [त्यक्त्वा?]  
आत्मा ध्यातव्य एवायं ध्याने रूपविवर्जिते॥१५॥  


एवम् अभ्यासयोगेन ध्यानेनानेन योगिभिः ।  
शरीरान्तःस्थितः स्वात्मा यथावस्थो ऽवलोक्यते॥१६॥  


न ज्ञातः पुरुषो येन गुणप्रकृतिवर्जितः ।  
तेनैव तीर्थयज्ञादि सेवनीयं न योगिभिः॥१७॥  
आत्मज्ञानं परं तीर्थं न जलं तीर्थम् उच्यते ।  
स्वात्मज्ञानेन यच् छौचं तच् छौचं परमं स्मृतम्॥१८॥  


आत्मज्ञानं परो धर्मः सर्वे धर्मकर्मणां । [सर्वधर्मकर्मणां?]  
प्रधानं सर्वविद्वानां प्राप्यते ह्य् अमृतं ततः॥१८॥  


तपोभिर् दुस्तपैस् तप्तैर् व्रतैस् तैस् तैश् च पुष्करैः ।  
आत्मज्ञानं विना मोक्षो न भवेद् योगीनाम् अपि॥२०॥  


सर्वधर्ममयः श्रीमान् सर्वस्वर्णविवर्जितः ।  
आत्मायं ज्ञायते तेन तस्य जन्म विद्यते॥२१॥  


एवं ध्यात्वा स्वमात्मानं स्वकाये कायवर्जितं ।  
ध्येयः परपदारुढं देवेशं मुक्तिहेतवे॥२२॥  


शङ्करो वा जिनेशो वा यो यस्याभिमतः सदा ।  
एक एव प्रभुः शान्तो निर्वाणस्थो विलोक्यते॥२३॥  


सुरासुरनराधीशं पूजितो जगतां हितः ।  
सव्वदोषविनिर्मुक्तो देवेशः परिकीर्तितः॥२४॥ [सर्वदोष-?]  


पुण्यापुण्यपथातीतो भववल्लीविनाशनः ।  
अव्यक्तो व्यक्तरूपश् च सर्वज्ञः सरदर्शनः॥२५॥  


निराकारो निराभासो निःप्रपञ्चो निरञ्जनः ।  
सदानन्दमयो देवः सिद्धो बुद्धो निरामयः॥२६॥  


अनन्तकेवलो नित्यो व्योमरूपः सनातनः ।  
देवाधिदेवो विश्वात्मा विश्वव्यापी पुरातनः॥२७॥  


कृत्स्नकर्मकलातीतः सकलो निष्कलो ऽपि च ।  
परमात्मा परं ज्योतिः परं ब्रह्म परात् परः॥२८॥  


गुणत्रयविनिर्मुक्तो गन्धस्पर्शविवर्जितः ।  
अछेद्यश् चाप्य् अभेद्यश् च निर्लेपो निर्मलप्रभुः॥२९॥  


सगुणो निर्गुणः शान्तः संसारार्णवतारकः ।  
दुर्लक्षो लक्ष्यं आपन्नः सुवर्णो वर्णवर्जितः ॥३०॥  


एको ऽप्य् अनेकरूपश् च स्थूलसूक्ष्मो लघुर् गुरुः ।  
निर्वाणपदमारूढो देवेशो ऽयम् इहोच्यते॥३१॥  


ब्राह्मणैर् लक्ष्यते ब्रह्मा विष्णुः पीतां वरैस् तथा ।  
रुद्रस् तपस्विभिर् दृष्ट एष एव निरञ्जनः॥३२॥  


जिनेन्द्रो जल्प्यते जैनैर् बुद्धः कृत्वा स सौगतैः ।  
कौलिकैः कोल आख्यातः स एवायं सनातनः॥३३॥ [कौल?]  


स्फटिको बहुरूपः स्याद् यथैवोपाधिवर्जितः ।  
स तथा दर्शनैः षड्भिः ख्यात एको ऽप्य् अनेकधा॥३४॥  


यथाप्य् अनेकरूपं स्याज् जलं भूवर्णभेदतः ।  
तथा भावविभेदेन नानारूपः स गीयते॥३५॥  


भावभेदान् न म स्थन्ति दर्शनान्य् एकवर्त्मना । [न तिष्ठन्ति?]  
एकत्रापि स्थिताः कार्ये पञ्चैते विषया यथा॥३६॥  


निषकलो निर्ममः शान्तः सर्वज्ञः सुखदः प्रभुः ।  
स एव भगवान् एको देवो ज्ञेयो निरञ्जनः॥३७॥  


व्योमरूपो जगन्नाथः क्रियाकालगुणोत्तरः  ।  
संसारसृष्टिभिर् मुक्तः सर्वतेजो विलक्षणः॥३८॥  


केवलज्ञानसम्पूर्णः केवलानन्दसंश्रितः ।  
केवलध्यानगम्यश् च देवेशो ऽयम् इहोच्यते॥३९॥  


इत्यनन्तगुणाकीर्णम् अनन्तं सुखशालिनं ।  
ध्यायेन् मुक्तिपदारूढं देवेशम् अपुनर्भवं॥४०॥  


शमरक्तस्वस्थगङ्गाजलेन स्नापयेत् प्रभुं ।  
पूजयेत् तं ततो योगी भावं पुष्पैः सुगन्धिभिः॥४१॥  


भक्तिस्थले विशाले च वश्यं कृत्वा स्थिरं मनः ।  
निक्षिप्य परमानन्दस्नेहपूरं सुधादिकं॥४२॥  


दीपश्रेणीं सुदीप्तां च प्रबोध्यज्ञानतेजसा ।  
उत्तारयेत् प्रभोः पुण्यम् आरार्त्रिकम् इति क्रमात्॥४३॥  


सदैव विधिनानेन देवेशस्य प्रभोर् अहं ।  
भवेयं भावतः पूजाकारकश् चेति चिन्तयेत्॥४४॥  


स्वहंसम् अतरात्मानं चिद्रूपं परमात्मनि  । [अन्तरात्मानं ?]  
योजयेत् परमे हंसे निर्वाणपदम् अश्नुते॥४५॥  


द्वाभ्याम् एकं विधायाथ शुभध्यानेन योगवित् ।   
परमात्मस्वरूपं तं स्वम् आत्मा चैनं विचिन्तयेत्॥४३॥  


सुलब्धानन्दसाम्राज्यं केवलज्ञानभास्करः ।  
परमात्मा स्वरूपो ऽहं जातस् त्यक्तभवार्णवः॥४७॥  


अहं निरञ्जनो देवः सर्वलोकाग्रम् आश्रितः ।  
इति ध्यानं सदा ध्यायेद् अक्षयस्थानकारणं॥४८॥  


आत्मनो ध्यानलीनस्य दृष्टो देवे निरञ्जने ।  
आनन्दाश्रुप्रयातः स्याद् रोमान्दश् चेति लक्षणं॥४९॥  


संयमो नियमश् चैव करणं च तृतीयकं ।  
प्राणायामप्रत्यहारा समाधिर् धारणा तथा॥५०॥  


ध्यानं चेतीह योगस्य ज्ञेयम् अष्टाङ्गकं बुधैः ।  
पूर्णाङ्गक्रियमाणस् तु मुक्तये स्याद् असौ सताम्॥५१॥  


तद्धर्मतद्धर्मस् तद्व्रतं ध्यानं तत् त यो योग एव सः । [तत् तत् ?]  
स एव हि पदारोहो न यत्र क्लिश्यते मनः॥५२॥  


सङ्कल्पेन विकल्पेन हीने हेतुविवर्जिते ।  
धारणाध्येयनिर्युक्तो निर्मलस्थानके ध्रुवे॥५३॥  


नियुञ्जित सदा चित्तं सभावे भावनां कुरु । [नियुञ्जीत ?]  
पदे तत्र गतो योगी न पुनर् जन्मतां व्रजेत्॥५४॥  


ज्ञेयं सर्वपदातीतं ज्ञानं च मन उच्यते ।  
ज्ञानं ज्ञेयं समं कुर्यान् नान्यो मोक्षपथः पुनः॥५५॥  


भ्रुवोपरि मनो नीत्वा तत् परं चावलोक्यते ।  
परात् परतरं तच् च त छुक्ष्मं तन् निरञ्जनं॥५६॥ [तच् छूक्ष्मं ?]  


पूर्वमार्गेन मोक्षो ऽस्ति पश्चिमे ऽपि न विद्यते ।  
उन्मार्ग उन्मनीभावे मुक्तिः स्यान् मार्गवर्जिता॥५७॥  


भवभ्रान्तिपरित्यागाद् आनन्दैकरसात्मिका ।  
सहजावस्थितः साधोर् अयं मोक्षपथः स्मृतः॥५८॥  


मनो यत् कायरहितं श्वासोच्छासविवर्जितं ।  
गमागमपथातीतं सर्वव्यापारवर्जितं॥५९॥  


निराश्रयं निराधारं सर्वाधारं महोदयं ।  
पराचिनं पदं ज्ञेयं योगिभिस् तन् निरञ्जनं॥६०॥ [पराचीनं ?]  


पवनो म्रियते यत्र मनो यत्र विलीयते ।  
विज्ञेयं सहजं स्थानं तत्सूक्ष्मम् अजरामरं॥६१॥  


मनो व्यापारनिर्मुक्तं सदैवभ्यासयोगतः ।  
उन्मनीभावम् आयातं लभते तत् पदं क्रमात्॥६२॥  


विमुक्तविषयासङ्गं सन्निरूद्धं मनो हृदि ।  
यदा यात्य् उन्मतिभावं तदा तत् परमं पदं॥६३॥  


ध्यातृ ध्यानो भयाभावो ध्येयनैक्यं पदा व्रजेत् ।  
सो ऽयं समरसीभावस् तद् एकीकरणं मतं॥६४॥  


शुभध्यानस्य सूक्ष्मस्य निराकारस्य किं चन ।  
अथातः प्रोच्यते तत्त्वं दुर्ज्ञेयं महताम् अपि॥६५॥  


रात्रौ सुप्तेन मूकेन लब्धः स्वप्नो ऽत्र केन चित् ।  
न ब्रूते स्नो पि मूकस् तु तेन स्वप्नो न बुध्यते ॥६६॥ [ब्रूते भो ऽपि ?]  


यो मूको यादृशी रात्रि स्वप्नो ऽपि प्राज्ञया दृशः ।  
फलं च यादृशं तस्य शृणु सौम्य तदा दरात्॥६७॥  


अविद्या रात्रि सुप्ते न चित्त मूकेन योगिना ।  
स्वप्नो भावमयो लब्धस् तस्यैवानन्ददायकः॥६८॥  


कृतस् तेन स्थिरो भाव परब्रह्मणि योगिना ।  
परब्रह्मगतो भावस् तस्य मुक्तिफलो भवेत्॥६९॥  


सोमसूर्यद्वयातीतं वायुसञ्चारवर्जितं ।  
सङ्कल्पवर्जितं चित्तं परब्रह्मनि गद्यते॥७०॥  


परब्रह्मैव तद् ज्ञेयं सिद्ध्यर्थं विबुधैः ।  
सदा स्वप्नार्थः कथितः प्राज्ञः योगयुक्त्या तवाग्रतः॥७१॥  


न किं चिच् चिन्तयेच् चित्तम् उन्मनीभावसङ्गतं ।  
निराकारं महासूक्ष्मं महाध्यानं तद् उच्यते॥७२॥  


पिण्डरूपपदैर् भेदाः शुक्लध्यानास्य ये पुरा ।  
उक्तास् तस्यैव रोहार्थं प्रासादे पदिकं यथा॥७२॥ [दुप्लिचतिओन् ओड़् नुम्बेरिन्ग् इन् म्स्।]  


कादृशो ऽस्मि क्व गन्तास्मि किं करोमि स्मरामि किं ।  
इति योगी न जानाति लये लीनो निरञ्जने॥७३॥  


आच्छादिते ज्ञाननेत्रे विषयैः पटलोपमैः ।  
ध्यानं सिद्धिपुरीद्वारं नैव पश्यन्ति जन्तवः॥७४॥  


पञ्चभिश् चञ्चलैर् इष्टैः पृथक् विषयनामभिः ।  
अनिरुद्धैर् इन्द्रियाद् वै ध्यानाद् अव्यावर्तते मनः॥७४॥  


शमं नीतेषु तेष्व् अत्र कषायेष्व् इन्द्रियेष्व् अपि ।  
ध्यानस्वैर्यकृते चित्तं कार्यं सङ्कल्पवर्जितं॥७६॥ [ध्यानस्थैर्यकृते ?]  


ध्यानं मनःसमायुक्तं मनस् तत्र चलाचलं ।  
वश्यं येन कृतं तस्य भवेद् वश्यं जगत्रयं॥७७॥  


यच् छुभं कर्मकतृत्वं तत् कुर्यान् मनसा सह । [-कर्तृत्वं ?]  
मनस् तुल्यं फलं यस्मात् शून्ये शून्यं भवेत् पुनः॥७८॥  


कृत्वाभ्यासो यथा धन्वी लक्ष्यं विध्यति तन्मना । [कृताभ्यासो ?]  
एकचित्तस् तथा योगी वाञ्छितं कर्म साधयेत्॥७९॥  


तस्माद् अप्य् उत्तमं सारं पवित्रं कर्मनाशनं ।  
सर्वधर्मोत्तरं चित्तं कार्यं शमरसात्मकं॥८०॥ [समरसात्मकं ?]  


जन्म लक्ष्यैर् व्रतैर् उग्रैर् यत्रैव क्षीयते क्व चित् ।  
मनः शमरसे मग्नं तत् कर्म क्षययेत् क्षणात्॥८१॥  


सर्वारम्भपरित्यागात् चित्ते शमरसं गते ।  
सा सिद्धिः स्यात् सतां यानो सर्वतीर्थावगाहने॥८२॥  


विद्यमाने परे मूढा योगे समरसात्मके ।  
योगं योगं प्रकुर्वाणा सम्भ्रामन्ति दिशो दिशो॥८३॥ [सम्भ्राम्यति ?]  
तावद् वर्णविशेषो ऽस्ति यावद् ब्रह्मान विन्दति । [ब्रह्माणो विदन्ति ?]  
सम्प्राप्ता परमं ब्रह्म सर्वे वर्णा द्विजातयः॥८४॥  


धर्ममार्गा घनास् सन्ति दर्शनानां विभेदन्तः । [विभेदतः ?]  
मोक्षार्थं समतां याति समुद्रं सरितो यथा॥८५॥ [यान्ति ?]  


गवाम् अनेकवर्णानाम् एकवर्णं यथा पयः  ।  
षड्दर्शनमार्गाणां मोक्षमार्गस् तथा समः॥८६॥  


सङ्कल्पकल्पनामुक्तं रागद्वेषविवर्जितं ।  
सदानन्दलये लीनं मनः समरसं स्मृतं॥८७॥  
अतीतं च भविष्यच् च यन् न शोचति मानसं ।  
तान् सामायिकम् इत्य् आहुर् निवातस्थानदीपवत्॥८८॥ [तत् ?]  
निःसङ्गं यन् निराभासं निराकरं निराश्रयं ।  
पुण्यपापविनिर्मुक्तं मनं सामायिकं स्मृतं॥८९॥  


गते शोको न यस्यास्ती न च हर्षः समागते ।  
शत्रुमित्रसमं चित्तं सामायिकम् इहोच्यते॥९०॥  


यत् प्रसर्पति लोके ऽस्मिन् शास्त्रं कुकविभि कृतं ।  
अविद्या सा विनिर्दिष्टा समता भ्रमकारणं॥९१॥  


यथा रात्रौ तमे मूढा नैव पश्यन्ति जन्तवः ॥ [तम्रे ?]  
नैवैक्षन्ते तथा तत्त्वम् अविद्यातमसा वृताः॥९२॥  


मोहमायामयी दुष्टा साधूनां मोक्षकाङ्क्षिणां ।  
मुक्तिमार्गार्गला नित्यम् अविद्या निर्मिता भुवि॥९३॥  


इति ज्ञात्वा बुधैर् नित्यं स्वात्मने हितवाञ्छया ।  
अविद्या निर्मिता भुवि॥९४॥ ??  
इति ज्ञात्वा बुधैर् नित्यं दूरतस् त्याज्या न श्रोतव्या कदा चन॥९४॥  
[अविद्या निर्मिता त्याज्या न श्रोतव्या कदा चन ?]  


सर्वज्ञोक्ता तु सद्विद्या भवविच्छेदकारणं ।  
सैव सेव्या सदा सद्भिर् मोक्षमार्गप्रदायिका॥९५॥  


सत्त्वं रजस् तमश् चेति शरीरान्तर्गुणत्रयं ॥  
रजस् तमश् च सन्त्यज्य सत्त्वम् एकं समाश्रयेत्॥९६॥  


सत्त्वं सर्वगुणाधारं सत्त्वं धर्मकरं धरं ।  
संसारनासनं सत्त्वं सत्त्वं स्वर्गापवर्गदं॥९७॥  


निरालम्बे निराकारे सदानन्दास्पन्दे शुभे ।  
सन्तां ध्यानमये सौधे सत्त्वस्तम्भो दृधो मतः॥९८॥ [सतां ?]  


यथा वह्निलवेनापि दह्यन्ते दारुसञ्चयाः ।  
शुक्लध्यानेन कर्माणि क्षीयन्ते योगिनां तथा॥१००॥  


यः सदा स्नाति योगीन्द्रो ध्यानस्वच्छमहाजले ।  
लक्षम् एकं कथं तिष्ठेत् तस्मिन् कर्म रजो मलः॥१०१॥  


न लगेत् पद्मिनि पत्रे यथा तोयं स्वभावतः ।  
पाषाणो भिद्यते नैव जलमध्यस्थितो यथा॥१०२॥  


स्फटिको मलिनो न स्यात् रजसा छादितो यथा ।  
न लिप्यते तथा पापैर् आत्मा सद्ध्यानम् आश्रितः॥१०३॥ [सद्ध्यान-म्-आश्रितः?]  


शुक्लध्यानसमा योगा ब्रह्मवित् ब्रह्मणि स्थितः ।  
भूमिस्थो ऽपि भजेद् योगी शाखाग्रफलम् उत्तमं॥१०४॥  


मुक्तिश्रीपरमानन्दध्यानेनानेन योगिनः ।  
रूपातीतं निराकारं ध्यानं ध्येयं ततो निशं॥१०५॥  


ग्रन्थान्न् अभ्यस्य तत्त्वार्थं तत्त्वज्ञाने पुनः सुधीः ।  
पलालम् इव ध्यानार्थं त्यजेद् ग्रन्थान् शेषतः॥१०६॥  


क्षीयन्ते यानि कालेन किं तैः कर्तव्यम् अक्षरैः ।  
यावन् नो नक्षरप्राप्तं तावन् मोक्षसुखं कुतः ॥१०७॥ [यावन् न-न्-अक्षरप्राप्तं ?]  


ध्यानं कल्पतरुर् लोके ज्ञानपुष्पैः सपुष्पितो । [सुपुष्पितो ?]  
मोक्षामृतफलैर् नित्यं फलितो ऽयं सुखप्रदैः॥१०८॥  


तथा कुरु यथा शुक्लध्यानवृक्षसमाश्रितः ।  
चिन्वानो ज्ञानपुष्पाणि लभेन् मोक्षफलं बुधः॥१०९॥  


अस्मिन्न् एव भवे सौम्य व्योमरूपः सनातनः ।  
शुक्लध्यानात् सदानन्दो योगी मुक्तिपदं व्रजेत्॥११०॥  


ज्ञानदर्शनचारित्ररूपरत्नत्रयात्मकं । [-आत्मकः ?]  
योगो मुक्तिपदप्राप्ताव् उपायः परिकीर्तितः॥१११॥  


व्यापारछिन्नसंसारः स योगो मुक्तियोजकः ।  
विभक्तः संयमाद्यङ्गैः सो ऽपि स्याद् अष्टधा पुनः॥११२॥  


मणिहुतवहतारासोमसूर्यादयो ऽपि च ।  
क्षिति विषयम् इहाल्पं बाह्यम् उद्योजयन्ति॥११३॥ (मेत्रे १५ स्य्ल्लब्लेस्?)  


सहजलयसमुथं द्योतयेज् ज्योतिर् अन्त । [-समुत्थं] (मेत्रे?)  
स्त्रिभुवनम् अपि सूक्ष्मस्थूलभेदं सदैव॥११४॥ (मेत्रे?)  


परमानन्दास्पन्दं सूक्ष्मं लक्ष्यं स्वानुभवात् परं । (१७ स्य्ल्लब्लेस्?)  
अधस्ताद् द्वादशान्तस्य ध्यायेन् नादम् अनाहतं॥११५॥  


तैलधाराम् इवाछन्नं दीर्घघण्टा निनादवत् ।  
लयं प्रणवनादस्य यस् तं वेत्ति स योगवित्॥११६॥  


घण्टानादे यथा प्राप्ते प्रशाम्यन् मधुरो भवेत् ।  
अनाहतो ऽपि नादो ऽर्थ तथा शान्तो विभाव्यतां॥११७॥  


नदत्य् अव्यक्तरूपेण सर्वभूतहृदि स्थितः ।  
स नादो ऽनाहतस् तेन न नादो व्यक्तिसम्भवः॥११८॥  


स नादसर्वदेहस्थो नाशाग्रे तु व्यवस्थितः । [नादः सर्व- ?]  
प्रत्यक्षसर्वभूतानां दृश्यते नैव लक्ष्यते॥११९॥  


अक्षरध्वनिनिर्मुक्तं निस्तरङ्गं समे स्थितं ।  
यच् चित्तं सहजावस्थं स नादस् तेन भिद्यते॥१२०॥  


तावद् एवेङ्द्रियाणि स्युः कषायास् तावद् एव हि ।  
अनाहते मनो नादे यावल् लीनं न योगिनः॥१२१॥  


सौख्यं विषयिकं तावत् सुरम्यं प्रतिभासते ।  
अनाहतलयोत्पन्नं सुखं यावन् न लभ्यते ।  
जन्मकालार्जितं कर्म ध्यानेनानेन योगिनः ।  
तमः सूर्योदयेनेव तत् सर्वं नश्यति क्षणात्॥१२३॥  


स्थूलं सूक्ष्मं च साकारं शुभध्यानम् इति स्फुतं ।  
रूपातीतं समाख्यातं निराकारम् अथोच्यते॥१२४॥  


निराकारम् अपि ध्यानं रूपातीतं समुज्वलं । [समुज्ज्वलं ?]  
स्थूलसूक्ष्मविभेदेन द्विविधं परिकीर्तितं॥१२५॥  


शरीरं सकलं त्यक्त्वा ब्रह्मद्वारे स्थिरं मनः ।  
क्रियते यदि तत् सुक्ष्मं निराकारम् इहोच्यते॥१२६॥  


ध्याने त्व् अनाहते शुद्धे नित्याभ्यासप्रयोगतः ।  
द्वादशान्ते निराकारे मनो योगं निवेशयेत्॥१२७॥  


ब्राह्ममाभ्यन्तरं योगी त्यक्त्वात्मानं विधायि च । [बाह्यम् आभ्यन्तरं ?]  
ब्रह्मद्वारं निराकारं परमात्मपदं श्रयेत्॥१२८॥  


एकाङ्गुलिपरिमाणं सुवृत्तं व्योमसन्निभं ।  
योगीन्द्रः प्रथमं यावत् द्वादशान्तं विचिन्तयेत्॥१२९॥  


नेत्रमङ्गलं संस्थायी द्वादशात्मा निगद्यते । [द्वादशान्तो ?]  
तस्माद् अप्य् ऊर्ध्वगं ब्रह्म द्वादशान्ते तथा स्मृतं॥१३०॥  


नादबिन्दुकलातीतं परमात्मकलायुतं ।  
द्वादशान्तं सदा ध्यायेत् सदानन्दैकमन्दिरं॥१३१॥  


रुद्धा योगि कषायप्रसरम् [रुद्ध्वा योगी ?] अतिचलान् इन्द्रियान् स्वान् नियम्य  
त्यक्त्वा वा सङ्गम् अन्यं परमपदसुखप्राप्तये बद्धबुद्धिः ।  
कृत्वा चित्तं स्थिरं स्वं शमरसकलितं सत्त्वं आलम्ब्य बाढं  
ध्यानं ध्यातुं यतेत प्रतिदिनम् अमलं शुद्धधर्मावितण्डः॥१३२॥  


छित्वा संसृतिपाशम् अन्तरबलं जित्वाथ मोहादिकं दीक्षां  
मोक्षकरीं प्रपद्य स बुधः पार्श्वप्रभोर् उद्यतः ।  
ब्रह्मज्ञानलयेन केवलमयं ज्ञानं समुत्पाद्य च प्रायन्  
मुक्तिपदं सदा सुखमयं क्षीणाष्टकर्माक्रामात्॥१३३॥  


अहिंसा सत्यम् अस्तेयं ब्रह्मचर्यम् असङ्गतः ।  
इत्य् एतानि व्रतान्य् अत्र सṁयमः पञ्चधा स्मृतः॥१३४॥  


शौचं तपश् च सन्तोषः स्वाध्यायो देवतास्मृतिः ।  
नियमः पञ्चधा ज्ञेयः करणं पुनर् आसनं॥१३५॥  


स्वासप्रश्वासयोः स्थैर्यं प्राणायामो भवेत् पुनः ।  
प्रत्याहारो विषयध्वंस इन्द्रियाणां समाहितं॥१३६॥  


समाधिर् भवहं तृणं वाक्यानाम् अर्थचिन्तनं ।  
स्थैर्यहेतोर् भवेद् ध्येयो धारणावित्तयो जना॥१३७॥  


स्थूले वा यदि वा सूक्ष्मे साकारे च निराकृतौ ।   
ध्यानं ध्यायेत् स्थिरं चित्तं एकप्रत्ययसङ्गते॥१३८॥  


एवं योगो भवेद् योगैर् अष्टधा संयमादिभिः । [भवेद् अङ्गैर् ?]  
सर्वातिसयसम्पन्नं ध्यानं कल्याणकारणं॥१३९॥  


दिवि भूमौ तथा काशे बहिर् अन्तश् च यो विभूः ।  
यो विभात्य् एव भासात्मा तस्मै सर्वात्मने नमः॥१४०॥  


नाहं बद्धो विमुक्तश् च इति यस्यास्ति निश्चयः ।  
नान्यं ततो ज्ञानो मूर्खः सो ऽस्मिन् शास्त्रे ऽधिकारवान्॥१४१॥  


सर्वसङ्कल्पसन्यस्तम् एकान्तधनवासनं ।  
नकिञ्चित्भावनाकारं तत् ब्रह्म परमं पदं ॥  



इति श्रीयोगप्रदीपसमाप्तम् ॥  

 
पुस्तकं हरिलल्यस्य  