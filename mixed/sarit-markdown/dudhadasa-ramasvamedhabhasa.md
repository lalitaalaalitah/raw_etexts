# अश्वमेधयज्ञ श्रीरामचन्द्रजीकी ॥
सोरठा ॥  
बन्दौं चरण पुनीत गुण प्रतिपालन गजवदन ।  
जे पूजत करि प्रीत होत परम कल्याणमय ॥  
बन्दौं गुरु पदरेनु मन रञ्जन अञ्जन दृगन ।  
मुद मङ्गल सुख दनु सूझिपरै रघुबर चरित ॥  
बन्दौं तनयसमीर ज्ञानखान रघुनाथ प्रिय ।  
जासु हृदय रघुबीर बसहिं सदा शरचापधर ॥  
बन्दौं अज सनकादि सनक सनातन जय विजय ।  
ऋषि परमारथवादि जे नित गावहिं राम यश ॥  
बन्दौं सिन्धुसुजान शैलसुता षटमुख सहित ।  
सकल सुमङ्गलखान नन्दीपति गिरिजारमण ॥  
बन्दौं रघुबर पद जलजाता । आरतिहरण परमसुखदाता ॥  
पुनि लक्ष्मण युगचरण नमामी । बीर धुरीण राम अनुगामी ॥  
बन्दौं चरण भरत द्वउ भाई । शील सनेह ज्ञान अधिकाई ॥  
बन्दौं तीरथराज प्रयागा । मज्जनते कोटिन अघभागा ॥  
बन्दौं साधु सन्त जग जेते । करौं प्रणाम नाय शिर तेते ॥  
गिरामूक शारद श्रुति शेशा । सुर मुनि नारद सप्त ऋषेशा ॥  
महि पाताल अकाश समेता । भूधर विटप पयोनिधि सेता ॥  
बन्दौं करजोरे सब काहू । दनुजमण्डली रवि शशिराहू ॥  
यह बर देउ धरौं पद माथा । बरणों यश निर्मल रघुनाथा ॥  
दो० श्रोता बक्ता युगों युग जे प्रवीण गुणखान ।  
कृपाकरहु सेवक समुझि तजि इरषा अभिमान ॥  
आगर जेते जीव जहाना । बरणों सबहिं जोरियुगपाना ॥  
रघुबर चरित चहून्दिशि पावन । सुखदभवनशुभमोरसुहावन ॥  
स्वइ रघुबीर अनूपम गाथा । कहिहौं गुरुपदरजधरिमाथा ॥  
जोशिवमुदितउमासनभाषी । सुनतकथारुचिअतिअभिलाषी ॥  
बोलीं सरल सुधा सम बानी । पारबती गिरिराज भवानी ॥  
लव कुश जन्म यथा श्रुतिगाई । नाथ कृपाकरि कहौ बुझाई ॥  
सुनत बचन गिरिजा त्रिपुरारी । प्रभुपदप्रीतिजानिअधिकारी ॥  
धन्य धन्य हिमवन्त कुमारी । तुससमनहिङ्क्वउजगहितकारी ॥  
जगहित प्रश्न तुम्हार भवानी । कहौंसुनहुनिश्चचयजियआनी ॥  
दो० सुखसागर पावन परम रघुबर चरित अनूप ।  
चरण सरस्वति नायशिरबरणोम्मतिअनुरूप ॥  
करौंललितशुभचरित अरम्भा । ज्यहिसुनिमिटैमोहमददम्भा ॥  
एक समय शङ्कर अविनाशी । सुखमासदन ज्ञानगुणराशी ॥  
योगासन रवि कामद सोहै । देखिस्वरूप चराचर मोहै ॥  
जगजननी तहँ शैलकुमारी । छिनछिनपतिआयसुअनुसारी ॥  
जो अनुशासन शङ्कर पावैं । करतसोकाजअबार न लावैं ॥  
नित नूतन हरिचरित अनूठे । प्रथमहिंशम्भुबचनकह मीठे ॥  
गदगद कणठ होहिं बश प्रेमा । कृपानिधान शम्भु दृढ़नेमा ॥  
दशाबिलोकि मुदित गिरिजाई । बाढ़ी प्रीति चरण रघुराई ॥  
प्रथमहिं ते सब चरितसुनावा । सियबनगमनसुनतदुखपावा ॥  
दो० नयन नीरभरबिकल तनु जक्त मात करजोरि ।  
बोलीं सन्मुख प्राणपति बचन अमीरस बोरि ॥  
नाथ चरित प्रभु सिन्धु अपारा । को अस मूढ़ जु चाहै पारा ॥  
प्रथमजोकहसियविपिननिकारी । सुनि सन्देह भयो उर भारी ॥  
क्यहि कारण प्रभु दीनसनेही । दीन्ह्यो बास विपिन बैदेही ॥  
का अपराध जानकी कीन्हा । कृपासिन्धुजेहिलगिबनदीन्हा ॥  
भयो शोच प्रभुशोच निबेरी । कहो बुझाय जानिम्वहिञ्चेरी ॥  
यावत नभ विधि विष्णुपुरारी । प्रथमलीकजगअवनिकुमारी ॥  
जासु दृष्टि उपजैं गुण खानी । कोटिन रमा उमा ब्रह्मानी ॥  
इन्द्रबधू सुर मुनि ऋषिनारी । सदा जासु रूखरहैं निहारी ।  
त्यागन विपिन योगनहिं सीता । महादेवकह विधि विपरीता ॥  
दो० विपिन बास सुनि विकलभइँ गिरिनन्दिनी खगेश ।  
प्रभु इतिहास अनूप तब कह्यो बुझाय महेश ॥  
असकछु दशाविलोकि भवानी । बोले हर प्रिय कोमलबानी ॥  
अतिअपारप्रियगतिजगदीशा । को जानै कह अस गौरीशा ॥  
धरि उरधीर भरम सब खोई । सुनहुकथा तुम पूँछ्यो जोई ॥  
पिता बचनसुनि रघुकुलकेतू । गवनेबन सिय अनुजसमेतू ॥  
मिलहिम्बिपिनऋषिकुटीअनेका । सुन्दर बिमल एकते एका ॥  
करत मुनिन मग दण्डप्रणामा । जाहिञ्चलेप्रभुछबिअभिरामा ॥  
देखिप्रीति ऋषि मुनिवर नारी । प्रेमबिबशभइँ जनककुमारी ॥  
असअभिलाष सियाउरआनी । ऋषिनबधूसन बोलीं बानी ॥  
करिपूरण पितु बचन प्रमाना । आवहिङ्कुशलअवधभगवान ॥  
दो० तब मैं आउब अवधसे पुजिहौं सबके पांय ।  
पहिरावों भूषण बसन भोजनविविध कराय ॥  
अस लालसा सिया मनमाहीं । प्रभुसनकहत मुनीशलजाहीं ॥  
प्रभु सिय हृदय मनोरथ जाना । बोलेबिहँसि राम भगवाना ।  
जो रुचिप्रिय तुम्हरे उर होई । माङ्गहु बेगि देउँ बर सोई ॥  
मो मनकी रुचिजानहु स्वामी । घटघटके तुम अन्तरयामी ॥  
तदपि नाथ ऐसो बर पावों । बहुरि नाथ यहिकाननआवों ॥  
एवमस्तु कह रघुकुलराया । दीन्ह सुभगबरसियमनभाया ॥  
अवधचलबजबअवधिसिराई । तुम्हैं विपिनसँग लषणपठाई ॥  
विधिवत पूज्यो सुरमुनि पाऊ । रहै न फिर कछुमन पछिताऊ ॥  
जबलग साध कस्यो बनबासू । ह्वैहै सबविधि तुम्हैं सुपासू ॥  
दो० सुनिप्रभु वचन विनीतअति जनकसुताखागनाथ ।  
चरण सरोरुह नाथ निज मुदित नवायो माथ ।।  
असकहि विपिनचले रधुबीरा । सीता सहित अनुज रणधीरा ॥  
बनबसि चरित कीन्ह भगवाना । सो खगेश नहिं जायबखाना ।।  
सोकिसकैं अब कहि बागीशा । शारद कोटिन कोटि अहीशा ।।  
कौन लेख तहँ चेरे दासू । प्रभुपदप्रीति न दृढ़ बिश्वासू ।।  
बीते अवधि अवध प्रभुआये । सुनहु उमा सो चरित सुहाये ।।  
आयसु पाय केकयी माता । बैठे राज्य राम सुरत्राता ।।  
पुरजन आय भेण्ट धरि आगे । बोले वचन प्रेम रस पागे ।।  
नाथ आज बड़ि भाग्य हमारी । चरणकमलरजनयन निहारी ॥  
सुरनर असुर नाग मुनिदेवा ।  
मिलिमिलिगयेन जान्योभेवा ॥  
छन्द ।।  
नहिं भेवकोऊ जान मिलि प्रभु देव मुनि हरषित चले ।  
तब आय ब्रह्मा कीन अस्तुति जोरि युगबानी भले ॥  
अब नाथ चलिये लोक निज बहुभान्ति नर लीलाकरी ।  
मुनि देवतनकी बन्दि छोरी भार सब बसुधा हरी ॥  
सो० सुनि चतुरानन बैन प्रेम लपेटे रसभरे ।  
विहँसे राजिवनैन उतर दीन्ह क्वउ जाननहिं ।।  
दो० रहे उमा हमहूं वहां देखा सकल समाज ।  
प्रजासुखी अघलेश नहिं रामचन्द्रके राज ॥  
दूत चारि प्रभुलीन बुलाई । बोले वचन मधुर जलशाई ।।  
देशकोश पुर कुशल भुलाई । निशिदिनमोहिं सुनावहुआई ।।  
आयसु पाय दूत हरषाने । निज निज कारजगये सयाने ।।  
दिनप्रति खबरि अवधपहुँचावैं । रामचरण पङ्कज शिरनावैं ।।  
बीते दिवस कछू यहि भान्ती । परमअनन्दअवध दिनराती ॥  
एक समय दशरथ कुलनायक । सुन्दरबदनश्यामसुखदायक ॥  
राज सभा शोभित रघुराजा । अनुजसहितपुरलोगसमाजा ॥  
राजनीति मुनिराज सुनावें । सुनिप्रभुअनुजसहितसुखपावें ।।  
और विविध इतिहास पुराना । कहैं वशिष्ठ सुनैं भगवाना ।।  
दो० त्यहिअवसर यकदूत तहँ खबरि सुनायो आय ।  
कछू प्रकट कछु राखिउर देखि सभा सकुचाय ॥  
दूत दशा चक्रित प्रभु जाना । किम्पतगातअधरकुम्हिलाना ॥  
पूञ्छा निकट बुलाय सप्रीती । कहहु यथारथ नीतिअनीती ॥  
लाग्यो कहन दूत शिरनाई । सकल चरित रघुबरहिसुनाई ।।  
नाथ एक रजगुन रिसिआई । पति गृहतजि कहुँरैनिगवाँई ।।  
भोरभये प्रातहि उठि आई । देखत क्रोध रजक उर छाई ॥  
मास्यो बहुविधि कहि कटुबानी । रेत्रिय निलज कलहकी खानी ॥  
राम समान मोहिं तैं जाने । रावणहरी नारिगृह आने ।।  
उन सम मैं नहिं सुनु अपकारी । जो राखों त्वहिं बिना बिचारी ॥  
वे समरथ कोशलपुर राऊ । भयवशकहतनअवधसमाऊ ॥  
दो० बिने सब भाइनके कहे जो राखों तोहिं ।  
तुरत उठावें जाति ते जाति कबीला मोहिं ॥  
दूतवचनअटपट सुनिकाना । सकलसभासुनिअतिदुखमाना ॥  
नीचजाति नहिं कीन बिचारा । जो असअनुचितबैनउचारा ॥  
भयउ शोचबश अवधसमाजू । विधिअबकीन्हचहतकाआजू ॥  
जाना राम सभा भय पाई । बोले मधुर वचन हरषाई ॥  
बीती निशा याम युगभाई । शयनकरहु निजनिजगृहजाई ॥  
आयसु पाय चरण शिरनाई । गये भवन सब करत बड़ाई ॥  
गुरु पद रेणु शीशधरि रामा । भाइनसहित गये निजधामा ॥  
अनुजसमेत कीन्ह ज्यवनारा । पग धारे मन्दिर स्ववनारा ॥  
ज्यहि मन्दिर सोवहिं स्घुराई । रचना तासु बरणिनहिं जाई ॥  
छन्द ॥  
नहिं बनै बरणत धाम शोभा चहूं दिशि सुबरण मई ।  
बागीश शारद खोजि उपमा थकित ह्वौ बौरी भई ॥  
मणिहेम मुकतालसित बहुविधि जगमगत देखतबनी ।  
मत शेष निगम पुराण सकुचत कौन विधि चेरेभनी ॥  
दो० ज्यहिमन्दिर स्ववनार प्रमु विविध विचित्र वितान ।  
लखि रचना विधि चारमुख हृदय बहुत सकुचान ॥  
पुानिसबभाइनआज्ञादीन्हा । निजनिजमहलशयन सबकीन्हा ॥  
सोय राम परयङ्क सुहाई । पौढ़ीं सिया रजायसु पाई ॥  
अति सियदेखि प्रसन्न कृपाला । बोलीं मञ्जुल गिरा रसाला ॥  
नाथ विपिन महँ जोबर दीन्हा । अवशि नाथ सो चाहौं कीन्हा ॥  
आयसुहोय जाउँ बन स्वामी । सुनहु बिनयममअन्तर्य्यामी ॥  
सुनि प्रभुसीता बचनमनोहर । सजहुसाजहँसिकह्योविहगबर ॥  
भोर होतप्रिय करहु पयाना । जायहु विपिनवचनपरमाना ॥  
बोलत हँसत नयन अलसाने । सोवन हेतु पीतपट ताने ॥  
राम सियासोवत यक साथा । लखिशोभारतिकामलजाता ॥  
छन्द ॥  
रतिकाम होहिं सनाथ शोभा देखि सीता रामकी ।  
बरणत परस्पर छबिसुहावन राम सुखमा धामकी ॥  
भये भोरप्रथम विदेहतनया सखी सँग महलनगई ।  
गहि चरण कौशल्या सुमित्रा केकयी आशिषलई ॥  
बहुभान्ति सासुन दीन्ह आशिष चूमि बदन निहारहीं ।  
चेरे सकल रनिवास दशरथ हेम मणिगण वारहीं ॥  
दो० होत प्रात रघुकुल तिलक करि सरयू अस्नान ।  
तबहिं नहाय वशिष्ठ पहँ आये कृपानिधान ॥  
गुरु पूजाकरि विविध प्रकारा । आये गृह अवधेश कुमारा ॥  
सब मातन पदनायो माथा । आशिष पाय हरषिरघुनाथा ॥  
भरत लषण रिपुसूदन बीरा । आये जहँ राजित रघुबीरा ॥  
कीन्ह प्रणाम जोरि युग पानी । दीन अशीष राम सुखमानी ॥  
बहुरि जाय मातन शिर नावा । आशिषपाय परम सुखपावा ॥  
पुनि सीता पद नायोशीशा । लह्योपरमसुख पाय अशीशा ॥  
भोजन कीन्ह सङ्ग सब भाई । बैठे प्रभु सिंहासन जाई ॥  
पुरबासी सब आय जुहारी । आदर सहित राम बैठारी ॥  
आये तब बशिष्ठ मुनिज्ञानी । करिदण्डवत मुनिहिंसनमानी ॥  
दो० लगेकहन मुनिराजतब राजनीति कुल रीति ।  
सुनहिंरामभाइनसहित अतिआनन्दसप्रीति ॥  
सन्ध्या जानि उठे भगवाना । सरयू जाय कीन्ह अस्नाना ॥  
करिनित कर्म्म भवनप्रभुआये । भारतको तब बोलि पठाये ॥  
आय भरत प्रभुपद शिरनाई । बैठे राम रजायसु पाई ॥  
बोले रामचन्द्र युग पावन । सुधासुरस मृदुवचनसुहावन ॥  
तात कहौं तुमसन यह बानी । सियबनगमन प्रात मैं ठानी ॥  
सकहु तो तात पठैबनआवहु । भेदन यहतुमसियहिसुनावहु ॥  
दूत वचन सुनिकै निजकाना । ताते असप्रण अब मैं ठाना ॥  
सुनि प्रभुवचन भरत रणधीरा । भयो विकल लोचनबहनीरा ॥  
हृदयशोच मुख आव न बानी । समय देखि कछु कह्यो भवानी ॥  
दो० धरिधीरज बोले भरत सुनहु भानुकुलचन्द ।  
प्रति उत्तर नहिं दैसकों बिनयकरों रघुनन्द ॥  
सियको कहा दोष प्रभुलाई । जो असप्रणकरिमोहिंसुनाई ॥  
आयसु नाथकरों शिर राखी । फिरनअवधआवोंअसभाखी ॥  
कह करजोरि शपथ प्रभुतोरी । मैं नहिं आउब अवधबहोरी ॥  
सुनि लघुभ्रात वचन रघुराई । सियपद प्रीति बहुतदृढ़पाई ॥  
कहिबहुचरितअनुज समुझाई । बहुरि राम रिपुदवनबुलाई ॥  
आय शत्रुहन बैठि निहोरी । दण्डप्रणाम कीन्ह करजोरी ॥  
आशिष दीन्ह निकट बैठावा । अति सुन्दरमृदुबचनसुनावा ॥  
सुनु शत्रुहन कीन्ह प्रण येही । आवहु छोड़ विपिन वैदेही ॥  
इतना करहु तात हरषाई । साजिबिमान सियहि लैजाई ॥  
छन्द ॥  
रथसाजि सियहि चढ़ाय प्रातहिकाल बन लैजाइये ।  
जहँ सघनबन तहँरारिव सीतहि तात फिर पुरआइये ॥  
यहि भान्ति कह करुणाअयन रिपुदवनसुनि ठगिसे रहे ।  
कहि दासचेरे प्रेमवश गहि चरण मृदु बानी कहे ॥  
असकवनचूक विचारि प्रभु जो जानकी को परिहरी ।  
यह समय नहिं सिय बसहिम्बन इतनो कहो मेरोकरी ॥  
बरसहिं जो बालक अवधमें तब नाथआयसुशिरधरों ।  
कछु कालबीते उचित अस रघुबंशमणि बिनतीकरों ॥  
सो० यदपिकही अति नीति रिपुसूदन भारत अनुज ।  
बोले वचन सप्रीति विहँसि रामरघुकुल तिलक ।  
नहिं त्यागों जो जनक कुमारी । लेहुं अयश शिरपातकभारी ॥  
होय पाप भलकहै न कोई । करहु उपाय तात अब सोई ॥  
जेहि न होय पाछे पछितावा । अस विचार मोरे मन आवा ॥  
रघुबंशिन के कुल चलि आई । प्राणजाय बरु वचन न जाई ॥  
भोर होत सिय सङ्ग लिवाई । त्यागि विपिनमा आवोभाई ॥  
प्रभुरुखलखि शोचे रिपुदमनू । जानासत्यविपिन सियगमनू ॥  
अतिव्याकुलतनकीसुधिनाहीं । परेतुरित मूर्च्छितक्षितिमाहीं ॥  
देखि अनुज गति श्रीरघुराई । सियबिछोहदुखउरअधिकाई ॥  
कह प्रिय वचन रामरणधीरा । समुझायो रिपुसूदन बीरा ॥  
दो० आयसु दीन्ही जाहु गृह चले चरण शिरनाय ।  
षठय दूत लिये बोलि तब लक्ष्मणकहँ रघुराय ॥  
लक्ष्मण आय चरण शिरनाई । दीन्ह अशीष मुदितरघुराई ॥  
अति विनीत बोले मृदुबानी । प्रभुआगे अब सुनहुभवानी ॥  
आयसु होय नाथ सो करहूँ । बार बार पद पङ्कज धरहूं ॥  
कौनसोकाज जाहिलगिस्वामी । कीन शोच उर अन्तर्य्यामी ॥  
जो सेवकहि रजायसु होई । पद शिरनाय करी प्रभू सोई ॥  
जो न करों आयसु रघुनाथा । तौ न धरों धनुशायक हाथा ॥  
जबलग जीव रहै तनस्वामी । तबलगमोहिञ्जान्योअनुगामी ॥  
सेवक धर्म्म स्वामि सेवकाई । करियसदातनमन चितलाई ॥  
जो प्रभुकहों कपट छल राखी । ईश सजाय देहिंशिव साखी ॥  
दो० अनुज वचन सुन्दर सलिल विगत मोहमदमान ।  
सुनि हरषे रघुकुल कमल बोले वचन प्रमान ॥  
तुम सब लायक शीलनिधाना । बीर धुरीण तात मैं जाना ॥  
कस न नीति राखो तुम भाई । दीन सबै बिधि ईश बड़ाई ॥  
अस प्रण कीन्ह सुनो मैं ताता । गवनहिम्बनसिय होतप्रभाता ॥  
विपिनत्यागि मिथिलेशकुमारी । आवहु तात जाउँ बलिहारी ॥  
सुनत वचन रघुवंश खरारी । लक्ष्मणउर असमञ्जसभारी ॥  
भई दशा लक्ष्मणकी कैसी । पङ्ख बिहीन बिहँगतिजैसी ॥  
जो सियको आवों बन त्यागी । मोहिंसमानकोअधमअभागी ॥  
जो न राम आयसु अनुसरहूँ । कोटिनजन्मअयश शिरधरहूँ ॥  
दोउभान्ति दारुणदुख ब्यापा । बरणैको उर लषण कलापा ॥  
दो० पुनि धरिधीरज लक्ष्मण हाथजोरि शिरनाय ।  
बोले सन्मुख अवधपति गिरा विनीतसुहाय ॥  
यदपिनाथअनुचितमहा त्यागनजनककुमारि ।  
तदपि नाथ आयसुकरब सेवकधर्म विचारि ॥  
उठेत्वरित तजिसकल गलाना । कह्यो सारथी साज विमाना ॥  
सियपहँ गये विकलअति भारी । दोउकरजोरिविनयअनुसारी ॥  
मातु विपिनकर साजहु साजा । आयसुमोहिं दीन्हरघुराजा ॥  
चलहु विपिन आवहुँ पहुँचाई । सेवक उचितस्वामिसेवकाई ॥  
सिय समुझ्यो नहिं देवरबानी । सुनतवचनअतिशयहरषानी ॥  
बहु भोजन पकवान मिठाई । भूषण वसन गिनाय न जाई ॥  
होत प्रात सिय रथ बैठाई । लक्ष्मणचले राम शिरनाई ॥  
चलतसियाअशकुनभये भारी । तदपिलख्योनहिञ्जनककुमारी ॥  
हाङ्क्यो रथ लक्ष्मण बलवाना । पवनथकितअतिवेगउड़ाना ॥  
दो० उतरि नदि तमसात्वरित दीख गोमती आय ।  
नित्यक्रियाकरि सियसहित पहुञ्चेसुरसरिजाय ॥  
रथते उतरि कीन्ह परणामा । सियसमेत लक्ष्मणबलधामा ॥  
भोर होत उतरे सुरसरी । सघन बिपिनकी मारगधरी ॥  
देखिबिपिनघनअतिआँधियारी । केहरिनाद करैं जहँ भारी ॥  
देखि बिटप बट छांह घनेरो । सियलक्ष्मणतहँलीन्ह बसेरो ॥  
बिन भोजन सो बासर खोई । बटतर दोउमूरति रहे साई ॥  
निशाबिगत सोवत सियजागी । देखिबिषमबनअतिभयलागी ॥  
सहम सहितलक्ष्मणसों बोली । पीपर पात सरिस तन डोली ॥  
यह बननहिं जहँ मुनितपकरहीं । खगमृगमुदितबैरतजिफिरहीं ॥  
यह बन तात भयङ्कर भारी । डरपतउर बनघनहिं निहारी ॥  
दो० मैं जान्यों रघुनाथ मोहिं परम पातकी जान ।  
गवहिं निकास्यो देशते दशरथ कुलके भान ॥  
ताते यह बन नाथ पठई । जहँमोहिम्बाघ सिंहधरिखाई ॥  
तुमाहिं न दोष तात कछुलागी । मैं पापिनि सब भान्तिअभागी ॥  
असकहिपुनिबिलापकरिसीता । देखिविपिनभइअधिकसभीता ॥  
हा रधुनाथ कीन नहिं नीका । तज्योमोहिं दशरथकुलटीका ॥  
नाथ समुझिदेखो मनमाहीं । तुमबिन प्राण रहैं घटनाहीं ॥  
तुम सब लायक त्रिभुवनईशा । काहविचारितज्यो जगदीशा ॥  
देखिसियागति लक्ष्मणयोधा । विधिगतिबामसमुझिपरबोधा ॥  
धरो धीर कह लषण सुबानी । पोञ्छ्यो नेत्रनयन निजपानी ॥  
तलफतबहुत विकल बिनुबारी । सूख्यो कण्ठ विदेहकुमारी ॥  
लाय हाथमुख सियजलमाङ्गी । देखिलषण उर दायालागी ॥  
धरो धीर जल लावों माता । असकहिबचनचलेसुरज्ञाता ॥  
दो० देखी लक्ष्ममण सियागति बिनजल त्यागतप्राण ।  
चलेलेन जल विकल अति योजन एक प्रमाण ॥  
करुणा करत विविध बैदेही । सो दुखबरणिजाय अबकेही ॥  
परीमुरछि व्याकुल क्षितिमाहीं । देखिदशा बनचर अकुलाहीं ॥  
रघुबरबिरह शूल उर व्यापी । दारुणबिपतिअधिकतनकाम्पी ॥  
दुखितश्रमितगइसोयभवानी । लक्ष्मणतबजलघटभरिआनी ॥  
लखिमुर्च्छितक्षितिअवनिकुमारी । भेलक्ष्मणदुखकेअधिकारी ॥  
भसम होन हित रच्यो उपाई । नभबानी त्यहि समय सुनाई ॥  
गवनहु लषण अवधकीघाहीं । जियै बाल कछुसंशय नाहीं ॥  
सुनि नभगिरा लषणबलधारी । चढ़ि बटडार बान्धिघटबारी ॥  
धरि धीरज उर अनुज खरारी । जोततुरितरथ अवधसिधारी ॥  
दो० मनहीम्मन पद बन्दि सिय बहुविधि कीन्ह निहोर ।  
मन मलीन तन क्षीण अति हाङ्क्यो रथ पुरओर ॥  
त्यागि सिया बन सघन अनेरी । लक्ष्मण अवधचले रथफेरी ॥  
सिया विरह अति दीन दुखारी । भयसभीत प्रियबन्धु खरारी ॥  
चौथे दिवस अवध में आई । रघुनायक पद शीश नवाई ॥  
पूछा रामसिया कुशलाई । तजिक्यहिबनसियआयहुभाई ॥  
ब्रह्मावर्त्त सघन बन भारी । आयों त्यागि विदेह कुमारी ॥  
नाथ विरह गइ मुरि भवानी । तबमैं चल्यों प्रभुशारँगपानी ॥  
सुनि रघुबीर हृदय दुख पावा । पुनिनिजराज्यकाजचितलावा ॥  
सुनियहचरितसकलपुरबासी । शोच प्रबशहरिलेत उसासी ॥  
एककहैन्नहिं विधिभलकीन्हा । जोअसबिपतिजानकिहिदीन्हा ॥  
छन्द ॥  
असबिपतिदीनजोजानकी बिनकाजरघुबरपरिहरी ।  
जगसकल अपयशमोटबान्धिबनायशिर अपनेधरी ॥  
असकहैम्पुर नरनारिमिलि दशपाञ्च उरशोचहिंसही ।  
गुरूसचिवकिोउनबुझाय रामहिं उचितकीबातेङ्कही ॥  
सो० विधि असकरतब कीन्ह हस्यो बुद्धि पुरलोग सब ।  
कोउ न मन्त्र असदीन्ह समय नहीं सिय बसहिं बन ॥  
चेरे पुर नर नारि शोचहिं व्याकुल जहँ सुनहिं ।  
यथा मीन बिन बारि तलफैं दोष लगाय विधि ॥  
कौशल्यादि मातु उर शोचू । किमिकहिसकौङ्कहैंविधिपोचू ॥  
भयो देश पुर शोक निवासू । कहैं दीन प्रभुसिय बनबासु ॥  
यह इतिहास अनूपम गाई । आगे कहों सुनो खगराई ॥  
जब लक्ष्मण आये पहुञ्चाई । सभयविपिनप्रभुआयसुपाई ॥  
पस्यो बुन्द जल घट मुखमाहीं । जागी सिय कहुं कोऊ नाहीं ॥  
अतिब्याकुलकरि रोदनभारी । हा लक्ष्मणतुमसमहितकारी ॥  
क्यहि अपराध मोहिन्तुमत्यागे । गयोअवध लखिसोवतभागे ॥  
तुमहिं देखि कछुधीरजरह्यऊ । तुमबिनअधिकमोहिन्दुखभयऊ ॥  
अब क्यहिभान्तिधरों उरधीरा । देखिविपिनअतिगहनगँभीरा ॥  
दो० यहिप्रकार अबजानकी शीशधुनहि बिलखाय ।  
समय बिषाद न जातकहि काहूते खगराय ॥  
गमनविपिनतबसुनिखगपाला । बायससों बोले त्यहिकाला ॥  
पूछों नाथ चरण शिरनाई । यह कौतुक प्रभु मोहिंसुनाई ॥  
माया कृत अवतार भवानी । नेतिनेति कहिनिगमबखानी ॥  
जासु दृष्टि जग यावत माया । होहिं नाथ परिपूरण काया ॥  
शारद शेष देव मुनि वृन्दा । सेवहिं चरणत्यागिछलछन्दा ॥  
सोकि विदेह सुता बन योगू । सुनिकौतुकबिस्मितभयेलोगू ॥  
कहहु बुझाय सो बायसनाथा । कससियत्यागकीन्हरघुनाथा ॥  
सुनि खगेश के बचन अनूपा । साधुसाधु कह बायस भूपा ॥  
प्रश्न तुम्हार नाथ म्वहिं भाई । चाहहु सुनन रामप्रभुताई ॥  
सो० कहा वचन असकाग खग आगे करजोरिकर ।  
चरितसुनावनलागज्यहिकारणप्रभुत्यागिसिय ॥  
सियहि जोत्यागकीन्हरघुबीरा । सुनहुसो भेवगरु ड़मतिधीरा ॥  
जबप्रभुजीति समरदशशीशा । अवधचलनचाह्योजगदीशा ॥  
देव सबै तेहि अवसर आई । विनयविनयजकोकसिधाई ॥  
ताहि समय दशेरथ नृप आये । रामहिं देखि नयन जल छाये ॥  
पितहि प्रणाम कीन्ह रघुराई । सीता अनुजसहितखगराई ॥  
अस अभिलाष नरेश खगेशा । मोहिंलै चलैं अवधअवधेशा ॥  
पितहि प्रेमवशलख्यो कृपाला । समुझायो कहिबचनरसाला ॥  
वर्ष सहस्र राव प्रभुताई । रह्यो सो भोग करबमैं जाई ॥  
असकहि रामपितहि शिरनावा । दीन्हज्ञान निजधाम पठावा ॥  
दो० सुनि असबचनबिनीतबहु भयोज्ञानखगराय ।  
प्रभु मूरति उर राखिनृप गेसुरपुर हरषाय ॥  
पिता राज्यके भोगहित असकौतुक प्रभुकीन ।  
रहैं सिया कछुदिनअनतत्यहिकारणबनदीन ॥  
सो० गयो शोच खगनाथ सुनिप्रभुचरितभुशुण्डिमुख ।  
परसि चरणपरमाथ अति नाथकृतारथ कीन्ह मोहिं ॥  
दो० पाछिलकथापुनीत अति सुनहु खगेशसुजान ।  
ज्यहि प्रकार रोदनकरैं सीता जगतभवान ॥  
महा बिलाप करति बैदेही । शोकबिकलतनुसुधिनहिन्तेही ॥  
भे खग मृग बन जीव दुखारी । देखिजानकी चकित निहारी ॥  
सक्तनयन जलदुखअधिकारी । बोले वचन समय अनुहारी ॥  
तजहु शोच सुनु राजकुमारी । विधिके अङ्क सकै को टारी ॥  
बन देवत धरि धरि मुनि नारी । समुझावें मृदु बैन उचारी ॥  
अवधते सरिस जानु बन माता । होइहैं सब विधि मङ्गलदाता ॥  
काहू दोष न लाइय रानी । जग जननी तुममातुभवानी ।  
करि प्रबोध मुख धोय सयानी । कन्दमूल लाईं मधुजानी ।  
धरि आगेसिय पुन समुझाई । हाथ जोरि करि विनयखबाई ॥  
छन्द ॥  
करजोरि विनय खवाय सीतहि बिदाह्वै गृह को गईं ।  
लखि विषम बन भारी भयङ्कर जानकी विस्मित भंई ॥  
त्यहि समय मुनिवर बालमीकि समेत चेलन बनगये ।  
सुनिरुदनअबलासघनबन शिषसहिततहँआवतभये ॥  
सो० देखा निपट मलीन बैठी तहँ रोदन करै ।  
मुनिवर परम प्रवीन निकटजाय। पूञ्छी कथा ॥  
देखि ऋषय बोलीं तब सीता । बानी मञ्जुल मधुर पुनीता ॥  
श्वशुर चक्कवे दशरथ राऊ । जनकपिताजगविदितप्रभाऊ ॥  
पति रघुनाथ लोकतिहुँस्वामी । कहों कहांलग अन्तर्य्यामी ॥  
ऋषिपँचबटि पुरलोकविचारी । तज्योमोहिं रघुनाथ खरारी ॥  
लक्ष्मण बन पहुञ्चाय बहोरी । गये अवधकहँजनककिशोरी ॥  
बालमीकि सियको पहिचानी । धीरज दीन पुराण बखानी ॥  
पुत्री धीर धरो उर माहीं । भयोबामविधिकछु न बसाही ॥  
करि प्रबोध बहु कथा सुनाई । चले सङ्ग आसनहि लिवाई ॥  
सुन्दर सदनबासलै दीन्ही । सेवा बहु प्रकार मुनिकीन्ही ॥  
दो० यहि मिसि बीते कालबहु विपति विषाद बिहाय ।  
युगल तनय तब प्रकटभे सुदिन सुऔसर पाय ॥  
बालमीकि मुनि गन्त बिचारी । शुभ नक्षत्र लखिभये सुखारी ॥  
बोल लई महिसुर हरषाई । दीन दान सम्मान बड़ाई ॥  
सिय उर हर्ष भयो ज्यहिभान्ती । शारदहूते नहिं कहिजाती ॥  
जस दुखसही लहीसुखभारी । बदनसुभगदोउसुवननिहारी ॥  
त्यहि अवसर मुनिकुटी सुहाई । ऋद्धिसिद्धिसुख सम्पतिछाई ॥  
जो ज्यहिभावदीन्ह तेहिसोई । उत्सव परम जान जिनजोई ॥  
कीन्हवेद लौकिक सब रीती । बालमीकिमुनिवर अतिप्रीती ॥  
नामकरण उत्पत्ति उछाहू । कीन्हमुदितबिधि वेद निबाहू ॥  
दो० भे सयान विद्यासकल बालमीकिमुनि दीन्ह ।  
चार वेद षट शास्त्रको कौतुकही पढ़ि लीन्ह ॥  
बाल चरित सुन्दर दोउभ्रातू । हरषि निरखि सुख पावैमातू ॥  
विद्या धनुषबाणमुनि दीन्ही । दोऊअनुजमुदितसिखिलीन्ही ॥  
बीते जबै वर्ष दश चारी । भयेकुमार युगल बलधारी ॥  
मुनिबालकसँग खेलतफिरहीं । निपटअशङ्क न कालहुडरहीं ॥  
फिरहिम्बिपिन करिबीरशृङ्गारा । बधैम्मृगा दोउ राजकुमारा ॥  
अतुलितबलप्रताप दोउभाई । सुठिसुकुमार बरणिनहिञ्जाई ॥  
दिनप्रति करहिं अहेरबराहू । फिरहिम्बिपिनलखिडरहिन्नकाहू ॥  
निशिदिनसुखदमातुउरमाहीं । सपनेहुअवधसुरतित्यहिनाहीं ॥  
होत प्रात नित दोऊ भइया । करहिम्प्रणाममुदितमनमइया ॥  
दो० मुदितअशीषहि मातुतब जोरीसुभग निहारि ।  
बार बार चँबूति बदन जाय जाय बलिहारि ॥  
लवकुशजन्म उछाह भवानी । कह्यों यथामति वेदबखानी ॥  
अब जो कहों सुनो मन लाई । राम चरित सुन्दर सुखदाई ॥  
जबतेप्रभु सिय विपिन निकारी । तबतेनिशिदिनरहतदुखारी ॥  
एकबार सोवत रघुबीरा । देखा स्वप्न राम रणधीरा ॥  
लङ्खापति सजि निज कटकाई । घेस्यो अवध निशानबजाई ॥  
कीन महारण प्रभुके साथा । ह्वै व्याकुल जागे रघुनाथा ॥  
कछु न दीख तहँ कृपानिधाना । कीन जाय सरयू अस्नाना ॥  
नित्यक्रिया करि गुरु पहँ आई । गहिपद अम्बुजस्वप्नसुनाई ॥  
स्वप्रभेव जस मोहिं सुनाई । करो उपाय बेगि मुनिराई ॥  
दो० कह्योबिचारि मुनीश तब बचन मधुर त्यहिकाल ।  
ब्रह्मबीज राकस भयो बसिभुजा दशभाल ॥  
करहु यज्ञ अशुमेध सुहावन । सदा युगों युग पावन पावन ॥  
जानिशिरोमणि मख अतिभारी । करहिं अवशनृपप्रभुदनुजारी ॥  
बिन कीन्हे मख दीनदयाला । होय न क्षमितअसुरदशभाला ॥  
तब प्रभुकहा सुनिय मुनिनायक । करिय अरम्भयज्ञ सुखदायक ॥  
तब मुनिनाथ कह्यो समुझाई । श्यामकरणहय अमर मँगाई ॥  
राजनीति हम पत्र लिखाई । बाँधि शीशपर बाजि फिराई ॥  
चार क्षोहिणी दल सँगदीजे । सैनापति रिपुसूदन कीजे ॥  
जो नृप बान्धे अश्व तुम्हारा । करहिं युद्ध त्यहि सङ्ग अपारा ॥  
ताहि जीतिमख बाजि मँगाई । चहूँदिशा यहिभान्ति फिराई ॥  
दो० सब भूपनमदमानमहि कुशल सो यह वरबाज ।  
रिपुसूदन आवहिं अवध यज्ञसिद्ध रघुराज ॥  
सुनि मुनीश के वचन सप्रेमा । मखहित राम कीन्ह दृढ़नेमा ॥  
बेगि तुरँग सुरनाथ मँगाई । पूजा कीन्ह वेद यश गाई ॥  
हेमपत्र बान्ध्यो हय शीशा । बाञ्चतज्यहि कोपैं अवनीशा ॥  
यूथप रिपुसूदन को कीन्हा । कहिप्रभुपूनिअसआयसुदीन्हा ॥  
तात तुरङ्ग करब रखवारी । सजगरहब धनुबाण सुधारी ।  
गे भूपति तजि इरषा मोहा । मिलै आयत्यहि कीन्हो छोहा ॥  
अभयकरबत्यहिसभय निहारी । करब बचन परमान हमारी ॥  
जे नृप हठ बश बान्ध तुरङ्गा । प्रबलयुद्ध कीन्ह्यो तेहिसङ्गा ॥  
समरभूमि रणसेज सुवाई । तुरग छुड़ाय चलब हरषाई ॥  
दो० ताहि जीति मखबाजिलै सजगकरब सबकाज ।  
फिस्योअवधकहँप्राणप्रिय असकहिकोशलराज ॥  
सुनि आयसु साहब सियरौनू । पद शिरनाय चले रिपुदौनू  
करि आगे मखहय मुनिनाथा । भोरे सुभट कीन्ह त्यहिसाथा ॥  
मुनिपद बन्दि चले रणधीरा । कर कमलन सोहत धनुतीरा ॥  
शत्रुदवन पुर बाहर जाई । बेगि सारथी बोलि पठाई ॥  
तुरित सारथी स्यन्दन आना । चढ़्यो बिमान बीर बलवाना ॥  
बीर धुरीण भरत लघुभाई । सुमिरि गजानन सैनचलाई ॥  
सैन अमितको गनै मुनीशा । सकुचैं शारद गिरा फणीशा ॥  
चार क्षौहिणी सैन भवानी । बड़े बड़े योधा अभिमानी ॥  
आगे चञ्चल चपल तुरङ्गू । पाछे सुभट जाहिं त्यहिसङ्गू ॥  
दो० त्यहि पाछे सेना सुभट भरत अनुज रणधीर ।  
धर बीरासन जात मग सुमिरत सियरघुबीर ॥  
साञ्झ समय सब बीरभट साजिसाजि सीपाह ।  
निजनिज बारी देखिहय चलैं भोर उठि राह ॥  
गिरामूक फण तब सकुचाई । जो अब कहै प्रताप बड़ाई ॥  
फूटे मेरु खेह ह्वै जाहीं । टूटे बिटप परे महि माहीं ॥  
रजसों पूरिगये नद नारे । कूप तड़ाग झूर भय सारे ॥  
जहँ जहँ जाय यज्ञबर बाजू । मिलहिम्भूपतहँ सहितसमाजू ॥  
जहँ जे भूपति कीन्ह लड़ाई । मास्यो ताहि भरत लघुभाई ॥  
ताहि सँहारि वाजि अगुआई । उत्सव कहिं कछु शर्म न पाई ॥  
करहिं युद्ध नहिं कालहु डरहीं । नृपमानी जीतत रण फिरहीं ॥  
कहौं कहांलग तेज बखाना । रिपुसूदन रिपुसूदन जाना ॥  
उदयअस्त महि मण्डलमाहीं । । रिपुसूदन समान भट नाहीं ॥  
छन्द ॥  
रिपुदवनसम जगकोउ न भट जोआयअब सन्मुख लड़े ।  
सुर असुर जेते नाग नर भय मान पद नहिं रण खड़े ॥  
चहुँ ओर अश्व फिराय सैन समेत रिपुसूदन बली ।  
यमुना उतरि सुरसरीमज्यो पार उतर सैना चली ॥  
सो० चल्योतुरङ्ग त्यहिकाल बालमीकि आश्रमगयो ।  
लखि बन बागरसाल हरितदूब लाग्यो चरन ॥  
दो० रहेतहां रखवार लव देखि अश्व प्रिय लाग ।  
उठ अकेल बान्ध्यो तुरङ्ग जानि चरत मुनिबाग ॥  
बान्धि तुरङ्ग पत्रलव बाञ्चा । करोंयुद्ध नृपसों मन राञ्चा ॥  
जबलग जीवरहौ तनु माहीं । तबलग अश्व देब नृप नाहीं ॥  
त्यहि अवसर भटभीर समूहा । आये हय हेरत बहु जूहा ॥  
देखि अश्व सकुचे मनमाहीं । बालक बधब उचित कछुनाहीं ॥  
डाटि कुवँर हयलेहु छुड़ाई । रिपुसूदन पहँ गवनो भाई ॥  
सुनि अस बचन हँसे लवबीरा । कर कमलन फेरत धनुतीरा ॥  
सुभट जवै हय छोरनलागे । लखि लव तुरत बीर रसपागे ॥  
बोले बचन क्रोध नहिं थोरी । हटो सुभटकोउ तुरग न छोरी ॥  
जो हठबश हय छोरन जाई । मारौं ताहि मुनीश दुहाई ॥  
दो० जो छोरै यहि काल हय बधौं ताहि त्यहिकाल ।  
तजौं न हय कोटिन करौ बिना युद्ध महिपाल ॥  
सुनिल#यबचन# सुभटसब माखे । क्रोधसँभारि बचनअसभाखे ॥  
बालक समुझि न कीन्हलड़ाई । इनतो बातन बहुत खिझाई ॥  
अब नहिं दोष लड़ाई कीजै । तुरग समेत जीति रणलीजै ॥  
अस कहि धेरि लियो लवबीरा । मोरैं अस्त्र शस्त्र पर तीरा ॥  
लव बिलोकि योधा नियराने । धनुष चढ़ाय बाण सन्धाने ॥  
एक निमिष महँ सब भटमारे । बचेते भागे जाय पुकारे ॥  
नाथ एक बालक मुनि बैखा । बीर श्रँगार किये तनु देखा ॥  
वय किशोर करणी कठिनाई । अतिसुन्दरनखशिखसुघराई ॥  
तिन बान्ध्यो हयको अतिगाढ़ा । काल समान आप तहँ ठाढ़ा ॥  
दो० तिनबान्ध्यो यह यज्ञहय बहुउपाय हम कीन्ह ।  
युद्ध कीन मारे सुभट हठ बश अश्व न दीन्ह ॥  
जे भट रहे अश्व रखवारे । तिनहिं तुरित रणखेत सँहारे ॥  
अस पौरुष अबहीं ते पाई । समय युवाभटजियत न जाई ॥  
अति सुकुमार महारणधीरा । फिरत अकेलहाथ धनु तीरा ॥  
सुनि रिपुदवनअचम्भव माना । चलेतहां जहँलव बलवाना ॥  
सैने सङ्ग घेस्यो बन बागू । बढ़े आप कीन्हे रथ आगू ॥  
देखा जाय बाग मुनिराई । बोले सरुख भरत लघुभाई ॥  
का अनीति हय कीन्ह तुम्हारा । राख्यो बान्धि मुनीशकुमारा ॥  
तुमहिं त्रासनहिं बान्धत लाग्यो । कसपितुमातुअबहिन्तेत्याग्यो ॥  
सोहत तुमहिं न असकठिनाई । वयकिशोर मृदुगात सुहाई ॥  
दो० मुनिबर वेष अनूप अति धरे बाण धनुहाथ ।  
करतअनीतिफिरौ विपिन खेलत बालनसाथ ॥  
तुमहिं न असिहठसोहल भइया । तजिहयजाहुजहाम्पितुमइया ॥  
निजकुल पुनि कुठारजनिहोहू ।देखि स्वरूप शोचअतिमोहू ॥  
सुनिलव रिपुसूदन मृदुबानी । दीनउतर हँसि सुनहुभवानी ॥  
हमरे कुल युग युग चलिआई । हठन जाय बरुसरबसजाई ॥  
जो भयमान तुरग नृप देहीं । अपने जियतअयशशिरलेहीं ॥  
हमहिं सौम्पि मुनिवर यह बागा । आपगयेकहुँऋषिमनियागा ॥  
खग मृग जे बनचर हैं नागू । मोसन चरन न पावैं बागू ॥  
सकुचत पवन निरखि अमराई । सुरनरअसुर कौन प्रभुताई ॥  
सो तुम्हार हय निज बरिआई । कीन्ह निपात बाग मुनिराई ॥  
सो० बाञ्चि पत्र हयभाल बाग विध्वंसत देखिशठ ।  
निजपौरुष महिपाल बान्ध्यों तुरग न देउँअब ॥  
सुनि रिपुसूदन निरभय बानी । जान्यो हृदय महाअभिमानी ॥  
बिन सङ्ग्राम अश्व नहिं देई । करिसङ्ग्राम अयश को लेई ॥  
जो मोरै म्वहिं निपट हँसाई । मैं मारौं तौ कौन बड़ाई ॥  
यहि मारे भल कहे न कोई । होय पाप नहिं सिन्धुरसमोई ॥  
जो तजि हय कोशलपुर जाऊं । कौन बदन रघुबरहि दिखाऊं ॥  
जो सकोप खोलौं बर बाजू । सन्मुख मेरै समरकर आजू ॥  
करत विचार शत्रुहन योधा । कौनिउभान्ति न होयप्रबोधा ॥  
बिकल विलोकि रामलघुभाई । गगनगिरात्यहिसमय सुहाई ॥  
ये न तनयमुनि ऋषयढुलारे । महाबली रण टरैं न टोर ॥  
दो० जनिभरमों रिपुदवनतुम ये न तनयमुनिराज ।  
क्षत्रियकुल बाणी सुभट सब राजन के राज ॥  
यतनहजार कोटि विधि करहू । रण सन्मुख लोहाकिनधरहू ॥  
मिलै न हय किन करहु उपाधी । असकहिगगनगिराचुपसाधी ॥  
सुनत भरत सानुज नभ बानी । चकितरह्योनहिं जातबखानी ॥  
करि निश्चय तब उठे रिसाई । सब योधनसों कह्यो सुनाई ॥  
हम अपनीदिशि बहुत बचाई । मान न कुँवर काल नियराई ॥  
अब न दोष निगमागम गाई । जो जसकरै सो तसफलपाई ॥  
धरो जियत बहु देहु कलेशू । अब न छोटबड़करो अँदेशू ॥  
जो न हाथ लागै रिपु भारी । समर कठिन करि डारौमारी ॥  
असकहि निजधनुबाण उठाई । लव सन्मुख बोले मुसकाई ॥  
दो० मैं अपनीदिशि बिनयकिय तुममानी नहिं एक ।  
पावहुआज सजाय भल जस कीन्हे हठ टेक ॥  
चाप चढ़ाय श्रवण लगिताना । छांड़यो अतिकराल बदुबाना ॥  
ज्वइ शररिपु लव सन्मुख आई । स्वइ लवपास नरेश पठाई ॥  
निफलगये रिपुसूदन बाना । देखि प्रताप शोचउरआना ॥  
तब लवललकास्यो रिपु बीरा । युद्धकरहु जनि होहुअधीरा ॥  
राग चढ़ाय नाग सन्धाना । छांड़योशरबहु उरगसमाना ॥  
अर्द्ध निमिष लव बाण प्रहारी । दुइक्षौहिणीअनी रिपु मारी ॥  
पुनि लव रिपुसूदन पहँ जाई । बोले कोपि बचन मुनिराई ॥  
सजग होहु यहिसमय भुवाला । असकहि छांड़योबाणकराला ॥  
रिपुसूदन लव भट रणधीरा । लड़ै परस्पर दोउ बर बीरा ॥  
छन्द ॥  
द्वउबीरलड़ैं प्रचारि अतुलित विविधविधिललकारहीं ।  
बहु तीर अस्त्र कृपाण शूल सकोप ऊपर डारहीं ॥  
रणगूढ़ लखिभारत अनुज ह्वै विकल लव सन्मुखगही ।  
अब सजगहोहु सँभारशर रणआजु त्वहिं मारौंसही ॥  
सो० कहाबचन असकोपि रिपुसूदन रणधीर भट ।  
लीन्हशरनतेतोपि महिसुवायदीन्ह्यों लवहि ॥  
रिपुसूदन अतिशय जबकोपे । मारिशरन नखशिखते तोपे ॥  
अति सुकुमार न योग लड़ाई । पस्यो बीर रण में मुरछाई ॥  
यथा बारिबिन मीन विशोकी । तथाविकलरणलवहिबिलोकी ॥  
परमविकल शोचत मनमाहीं । रिपुसूदन आये लव पाहीं ॥  
देखा निपट कुसाज कुमारा । शोभाअमित न जाय निहारा ॥  
भरत अनुज पुनि सैनसँभारी । बाजिचढ़ाय अवध पगधारी ॥  
रहे जे लव सँग तनयमुनीशा । धाये ग्राम धुनत सबशीशा ॥  
सियसन कह्योसकल उतपातू । भेज्यहि विधिलवप्राणनिपातू ।  
रथ चढ़ाय लव को युवराजू । गवन्यहुभवनसहितमखबाजू ॥  
सो० सुनत शिशुन के बैन ब्याकुल भूतल में परी ।  
भरे नीरदोउनैन शीशधुनहि करुणा करहि ॥  
त्यहि अवसर कुशबनते आये । मातुचरण सादर शिरनाये ॥  
देखा निपट विकल महतारी । यथा मीन व्याकुल बिनबारी ॥  
जस मणिहीन भुजगअकुलाई । तुसगतिजनकसुतागिरिजाई ॥  
दशादेखि जननी दुखपावा । बोले वाणी सरल स्वभावा ॥  
क्यहिकारण यहगति महतारी । बेगिकहौ त्वंहिआनिहमारी ॥  
सुनिसुतवचन कछुकधरिधीरा । लागी कहन नैन बह नीरा ॥  
आदि अन्त सब कथा सुनाई । भूतल परी बहुत मुरझाई ॥  
सुनतभयो रिस कुशउर भारी । कसिनिषङ्ग धनुबाणसिधारी ॥  
जो बिनबधे अनुज को द्रोही । आवों भवन सप्तमोहिन्तोही ॥  
दो० मातु सप्तकरि तुरित कुश सङ्गलीन मुनिबाल ।  
चले कोप कीन्हें महा जहां भीर महिपाल ॥  
मुनिवर बाग गये कुशबीरा । देख्यो जात भूप रणधीरा ॥  
आगे जाय सैन सब घेस्यो । कहि कटुबचन नरेशहिफेस्यो ॥  
को तुम कौन देश के राजा । साजिसैन आयेक्यहिकाजा ॥  
सुठि सुकुमार मोर लघु भाई । करिमुरछितत्यहिचल्योपराई ॥  
तुमहिं न त्रास प्राण निज केरी । भीरसङ्ग बन फिरौ अहेरी ॥  
जस कीन्ह्यो तस पैहौ आजू । जायहुकुशलसहितमखबाजू ॥  
अस सुनि रिपुसूदन रथफेस्यो । कुशसन्सुखत्यहिअवसरहेस्यो ॥  
लवसों सुरस देखि सुघराई । बोले भरत अनुज मुसकाई ॥  
छोट बदन कीन्ह्यों रिस भारी । क्षमा करहु अपराध हमारी ॥  
दो० तुम्हरेअनुजहिबिबिधबिधि उचितसिखावनदीन ।  
काल बिबशतमक्योसुभट बचनश्रवणनहिङ्कीन ॥  
चाप चढ़ाय विशिख शर मारे । दुइ क्षौहिणी कटक संहारे ॥  
मोसन आय युद्ध पुनिकीन्ह्यो । यदपिसिखावन मैं बहुदीन्ह्यो ॥  
कुल अनुहरत भयो रिसमोरे । सत्यकहौं लिखि कागदकोरे ॥  
ज्यहि रिसजाय तुम्हारीआजू । करहु न बिलम सँवारहुकाजू ॥  
सुनि कुश रिपुसूदनकी बाता । अनुजबिलोकि जरे सबगाता ॥  
बन्धुशोक त्यहि समय बिसारी । कीन्ह्यो सिंहनाद अतिभारी ॥  
बोले अति सकोप कुश जबहीं । डगमगभयो लोकतिहुँतबहीं ॥  
सुनत दशौ दिगपाल सकाने । क्षुभ्योसिन्धुजलचरअकुलाने ॥  
उठ्यो धराकुर्म्म काम्प्यो ब्यालू । भयो शोर डरप्यो सुरपालू ॥  
छन्द ॥  
सुरपाल कम्पे कौन विधि त्यहि विष्णु शिवशङ्काभई ।  
असकौनबीर सकोप अति धनुबाण करकमलनलई ॥  
रणअजर अनुपम चापकुश बलधाम जबफेरनलगे ।  
सुर असुर किन्नरनाग नर डरमानत्यहि अवसरभगे ॥  
सो० सुरन धस्यो नहिं धीर क्रोधकृतान्त निहारिकुश ।  
भागे सब भट भीर रहे एक रिपुदवन रथ ॥  
दो० कौन बड़ाई कुशहि यह मातु सिया पितु राम ।  
को अस समरथ बीर जग जीति सकै सङ्ग्राम ॥  
कुश रिपुदवन समरगिरिजाई । महाअगमनहिं वरणिसिराई ॥  
कोटिन बाण शत्रुहन मारे । कुश बरबण्डकाटि महिडारे ॥  
भे बाणन ते हीन निषङ्गा । टूटे चाप अमित बहु रङ्गा ॥  
मीञ्जत हाथ अधर रदचाबू । बिसस्यो बीर अवध को जाबू ॥  
रहे सुभट जहँलग रणखेतू । मास्यो त्यहि रिपुदवन समेतू ॥  
बहुरि बाजि बान्ध्यो तरु जाई । ब्याकुल गयो जहां लघुभाई ॥  
लीन उठाय गोद बैठाई । देखि दशा दारुण दुखपाई ॥  
रोदन करत मोह उरब्यापा । बरणै को जस हृदय कलापा ॥  
समुझिसमुझिसानुजकीकरणी । अबलाइव मारत शिरधरणी ॥  
दो० क्षण क्षण ब्याकुल देखि गति बरणत शीलसकोच ।  
महि लोटत करुणा करत कहत विधाता पोच ॥  
सिया सुवन रोदन सुनिभारी । बनबासी सब भये दुखारी ॥  
प्रकट्यो देव सघन बन आई । कहिइतिहासकुशहिसमुझाई ॥  
धरो धीर दुख अनुज बिसारी । जियै बन्धु आशीष हमारी ॥  
सुनत देखि बन गिरा सुहाई । उठिबैठे तब लव गिरिजाई ॥  
मिले परस्पर दोऊ भैया । हर्षित चल्यो जहां रहिमैया ॥  
हाथ सों हाथजोरि दोउ भाई । गयेभवन आनँद अधिकाई ॥  
देखत मातु त्वरित उठि धाई । लीन सुवन दोउ कण्ठलगाई ॥  
मिलि द्वउ कुँवर गोदमें लीन्हीं । याचकबोलि निछावरिकीन्हीं ॥  
शुचि भोजन पकवान मिठाई । हर्षसहित दोउतनय जिमाई ॥  
दो० ह्वै प्रसन्न मन हर्षि अति देखि सुरस ज्यवनार ।  
लागे भोजन करन तब प्रमुदित दोउसुकुमार ॥  
कहिसिय तव बलि जाउँ मैं हे सुत शोभा गेह ।  
भयो उपद्रव बाग मुनि मोमन अतिसन्देह ॥  
मम सन्देह निवारहु ताता । कहोभयोज्यहिविधिउतपाता ॥  
मातुवचनसुनि लवअतिपावन । प्रथमहिन्ते सबलगे सुनावन ॥  
ज्यहि विधिआयसुभट कटकाई । घेस्यो बिपिनचहूँदिशि आई ॥  
एक तुरङ्ग तेहि सङ्ग पराई । आय चस्यो मुनिवर अमराई ॥  
हेमपत्र हय शीश बिलोकी । बाञ्चिताहि रिसगयो न रोकी ॥  
बान्ध्यों तुरग मातु बरिआई । तासुखोज सैना बहु आई ॥  
तासों कीन युद्ध अति भारी । करिसङ्ग्राम सुभट सब मारी ॥  
त्यहि पाछे सैनापति आयो । म्वहिंलघुदेखिबहुतसमुझायो ॥  
कीन्ह्यो कठिन परन महिपाला । मुरछितकियोमोहिन्त्यहिकाला ॥  
दो० असकहि पुनि चुपसाधि लव चरण कमलशिरनाय ।  
शयन कीन पर्य्यङ्क पर बोले कुश मुनिराय ॥  
त्यहि अवसर मैं बनते आयों । तवगति देखिबहुत दुखपायों ॥  
तुमसों पूँछिसक्यों नहिं माता । मुनिबालकन कही सबबाता ॥  
त्वरित लीन धनुबाण उठाई । गयोम्बाग जहँ भट समुदाई ॥  
नहिं तहँ सुभट न दीख नरेशू । नहिंलवसानुज भयो अँदेशू ॥  
गयोन्दूरि कछु बिपिन मँझाई । देख्यों चलीजात कटकाई ॥  
फेस्यों कहि कटुवचन सरोखा । सुनतवचनआयेअतिचोखा ॥  
रथशोभित स्वइ राजकुमारा । करिसङ्ग्रामअनुजजिनमारा ॥  
देखि मोहिं लवके अनुहारी । रह्यो चकित बहुबार निहारी ॥  
पुनि लवको रथ ऊपर देखी । भयो नरेशहि शोच विशेखी ॥  
दो० करि प्रतीत तब हृदय निज जानि मोहिंलवभ्रात ।  
रथहाङ्क्यो आयो निकट कह्यो वचन अस मात ॥  
रेबालक त्वहिं त्रास न आई । जो अब म्वहिं कटुबैन सुनाई ॥  
बैकिशोर सुन्दर तनु गोरा । कहसिबचनजनु माहुरघोरा ॥  
लघु बिचारें मैं बहुत सँभारी । सह्योङ्कुवँर कटुबैन तुम्हारी ॥  
जस तुव बन्धु प्राणहठ दीन्ही । तसतोहूँ खल चाहसकीन्ही ॥  
ह्वै हौ क्षणमहँ काल हवाले । अबलग पस्यो न काहूपाले ॥  
जाहुकुशल तजि मोह तरङ्गा । हठबश होहु न दीप पतङ्गा ॥  
आयसु दीन न मैं कटकाई । लागि दया बालक सुघराई ॥  
सो तुम बहुत प्रचास्यो मोहीं । मोरपराक्रमविदित न तोहीं ॥  
सवँरहु जो कोइ होय सहाई । कहौं स्वभाव न करौं बड़ाई ॥  
दो० सुनि नरेशके वचन मृदु मातु हँस्यों त्यहिकाल ।  
हँसत विलोक्यो मोहिं जब बोल्यो वचनकराल ॥  
यह लड़का वशकाल निदाना । मारो घेरि न पावै जाना ॥  
सुनि आयसु महिपालसकोही । मारनलगे सुभट सबमोही ॥  
मैं अकेल सेना नृप भारी । विकलभयोन्त्यहिक्षणमहतारी ॥  
बाणनमारि छेदि तन दीन्ही । चहुँ दिशिआयघेरिम्वहिंलीन्ही ॥  
मैं देख्यों तब नयन उघारी । लीन्ह्यो घेरि सुभटबलधारी ॥  
धरि धीरजमुनि सुमिरिप्रतापू । छाँड़यों बाण खैञ्चि तबचापू ॥  
मास्यों नृपहि सहित कटकाई । बहुरिबाजिबान्ध्योन्तरु जाई ॥  
बाजि बान्धि सानुज पहँ आयों । देखि दशा दारुणदुखपायों ॥  
सोवत महि शरसेज निहारी । शिरधुनि रोदन कीन पुकारी ॥  
दो० त्यहि अवसर बनदेवता मम बिलाप सुनि कान ।  
आये धीरज दीन म्वहिं कथा अनेक बखान ॥  
धरो धीर सुनि बचन हमारी । जाहु बेगि जहँ मातुतुम्हारी ।  
जियैबन्धु लघु मैं बरदीन्हा । असकहिगमनभवननिजकीन्हा ॥  
सुनत गिरा बनदेवत माता । तजिमुरछा जाग्योलवभ्राता ॥  
मिलत प्रेम नहिं हृदय समाता । देखिअनुजभये शीतलगाता ॥  
देखाजाय बहुरि रणखेतू । पस्योनलखि कोउ बीरसचेतू ॥  
मुनिवर सुतनसों यहसमुझाई । रह्योसजग हय भागिनजाई ॥  
बाग मुनीश तुरँग महिपाला । जुगवतरह्योसजगसबकाला ॥  
सकल अनुग्रह मातु तुम्हारी । आय कुशल पदकञ्जनिहारी ॥  
सुनि सुतवचन अशीषतमाता । गई निशाबड़ि सोवहु ताता ॥  
दो० लागे सोवन मुदितमन आयसु जननी पाय ।  
जागे होत प्रभात पुनि बन्दि चरण शिरनाय ॥  
करि अस्नान गङ्ग दोउ भाई । आय मुदितमातहि शिरनाई ॥  
भोजन करहिं सङ्ग यकथारी । लै आज्ञा बनओर सिधारी ॥  
बधैं पुनीत बराह कुरङ्गू । आवहिं भवन भ्रात द्वौ सङ्गू ॥  
यह इतिहास अनूठ खगेशू । पारबतीसन कह्यो महेशु ॥  
सोइ जावालि पराग नहाई । भरद्वाज मुनिवर प्रतिगाई ॥  
अति विचित्र महिमा भगवाना । आगमनिगम पुराणबखाना ॥  
जब रिपुदवन सहित सबबीरा । परे मुरछि रणमहँ रणधीरा ॥  
भागे सुभट कछुक बिनमारे । तें कौशलपुर जायपुकारे ॥  
दे० गयेसुभटते अवधपुर अतिब्याकुल तनछीन ।  
जायपुकारे मुनि प्रभू बचनसही ह्वै दीन ॥  
वहां रामउर शोच आपारा । नहिं आये प्रिय प्राणअधारा ॥  
मखशाला  
जहँ ऋषय समाजू । ऋषिनमध्य रघुबीर बिराजू ॥  
चारिउ षट दश आठ पुराना । मुनि वक्ता श्रोता भगवाना ॥  
चहुन्दिशि विप्र वेदध्वनिकरहीं । मागध सुयश बंशउच्चरहीं ॥  
बन्दीगण याचक गुणगायक । अस्तुतिकरत ठाढ़रघुनायक ॥  
चतुगनन पञ्चानन देवा । चले यान चढ़ि प्रभुकी सेवा ॥  
इन्द्र समाज देव मुनिवृन्दा । आयेजुरि जहँ रधुकुलचन्दा ॥  
मुदित अशीष जोरिकर देहीं । बदन बिलोकि परमसुखलेहीं ॥  
निज निज थल बैठे सबजाई । शक्तिसमेत महाछबि छाई ॥  
दो० भरतलषण दशरथसचिवअनुजनसुवन समेत ।  
जोरिपाणि ठाढ़े सकल सन्मुख कृपानिकेत ॥  
प्रभुरुखनिरखिकाजअनुसरहीं । सन्मुखते भूल्योनहिं टरहीं ॥  
तौनी समय सुमट तहँ जाई । रिपुसूदन की खबरि सुनाई ॥  
सुनतकृपानिधिअचरजमाना । विधिगतिप्रबलहृदयअनुमाना ॥  
सुभट बुलाय अवधपति बूझे । कहु केहि देश शत्रुहन जूझे ॥  
नाय शीश पद बचन बहोरी । लाग्यो कहन दोऊकरजोरी ॥  
देश देश सब तुरँग फिराई । कोउनभयो सन्मुख रघुराई ॥  
आगे ह्वै पूजा हय करहीं । रिपुसूदन के सन्मुख धरहीं ॥  
करहिं अभय त्यहि अङ्गलगाई । साधु स्वभाव भरतलघजुभाई ॥  
कोउन सुभट सन्मुखरणकीना । मिलेआय सब परमअधीना ॥  
छन्द  
सब मिले परमअधीन जहँ जहँ बाजि रिपुसूदन गयो ।  
हियहारि काँप सैनलेखि करजोरि शिरनावत भयो ॥  
यहि भान्ति अस्तुतिकरहिम्पूजहिं अश्वभट रिपुदवनको ।  
राखैं सुबस्तु मँगाय आगे चलैं पद गहि भवन को ॥  
सो० यहिप्रकार सब देश फिरिआयो रिपुदवनभट ।  
चले अवध अवधेश सङ्ग अनी चतुरङ्गिनी ॥  
दो० फिस्यो तुरँग जबे अवध आयो गङ्गातीर ।  
सुभट क्षोहिणी चारि दल त्यहि पाछे रघुबीर ॥  
महा सघनबन तहँ रघुराई । दिवसहुजहँ मिसरातिसुहाई ॥  
गयो तुरँग त्यहि वन रघुराई । पहुञ्चो जहँ मुनिवर अमराई ॥  
मुनिवर बाग चरै जब लागा । बान्ध्यो हय रखवारन बागा ॥  
सजग भये हय पाय अनेरा । घेरे ठाढ़ चहून्दिशि हेरा ॥  
सुभट बिकल नहिं देख्योबाजू । कहैं सहमि बड़ भयो अकाजू ॥  
खोजत फिरैं अन्त नहिं पावैं । हेरि हरि चहुन्दिशि फिरिओंवै ॥  
धँसे महाबन तब अकुलाई । लख्यो अश्वमुनिवर फुलवाई ॥  
जाय तहां हय छोरन लागे । रखवारे भट देखत भागे ॥  
तेहिमा एक कुवँर तन गोरा । रोङ्क्यो भट कहिबचनकठोरा ॥  
दो० बयकिशोर नखशिख सुघर सुखमा शील निधान ।  
हटके भट सब काल त्यहि करतल फेरत बान ॥  
शोभा मुख शतकोटि दिनेशा । काकपक्ष धारे मुनि वेशा ॥  
सौ सौ कोटि काम रतिवारी । अङ्ग अङ्ग जैये बलिहारी ॥  
मुनिवर वेष कुमार नरेशा । प्रभु अनुहारि विशेष सुरेशा ॥  
सुनि भट बचन रमापति देवा । कहा सयन कोउलखैनभेवा ॥  
पुनि करजोरि कहन सो लागा । ठिठुकिरहे भट गये न बागा ॥  
माखे बचन सुनत सब बीरा । सजगभये गहिगहिधनुतीरा ॥  
कोउ कह मारहु लेहु छुड़ाई । कोउकहजियतधरहुयहिभाई ॥  
अस अभिलाष सुभट उरमाहीं । चरित राम खग बूझिनजाहीं ॥  
रिसबश एक बाण तिन मारा । परे मुरछि रण सुभट अपारा ॥  
दो० द्वितिय बाण छांड़यो जबै भागे भट रणधीर ।  
जाय पुकारे ते सभय जहँ रिपुसूदन बीर ॥  
पहुँचो रथ सन्मुख जब आई । देखि कुमार परम सुख पाई ॥  
लखि शोभा रथ काम लजौनू । शिथिलगात मनभे रिपुदौनू ॥  
हृदय सराहत कुवँर लुनाई । बोले रिपुसूदन मुसकाई ॥  
की तुम वेष मुनीश ऋषेशा । की क्षत्री कुल तनय नरेशा ॥  
बनमाला छापा शुचिटीका । देखिस्वरूपलाग अतिनीका ॥  
प्रेम फांस लीन्हे बन फिरहू । मोहत जिव भय शङ्क न करहू ॥  
सो छलबल हमसों अब कीना । कीन बाजि अपने आधीना ॥  
छांड़हु तुरँग छोड़ि लरिकाई । अबहीं ते नहिं सोह लड़ाई ॥  
दो० सुनि रिपुसूदनके बचन तिन हँसि उत्तर दीन्ह ।  
मृदुलमनोहरबयनकहि अश्वहि चाहहु लीन्ह ॥  
करहु कोटि हय हेतु उपाई । नहिं पावहु बिन कियेलड़ाई ॥  
छल तजिसकलकुटिलताकाजू । सन्मुख समर करहु जो राजू ॥  
जाको अश्व देइ करतारा । लेइ सो आजु महीपकुमारा ॥  
होत परस्पर बाद बिबादू । बढ़योअधिकदुहुँदिशिसम्बादू ॥  
तब रिपुघन बिचारि रघुराई । बिन सङ्ग्राम अश्व नहिं पाई ॥  
बोलिसुभट सब आज्ञा दीन्ही । आपन धनुषबाण करलीन्ही ॥  
लाग्यो होन समर रघुनाथा । चलेबाण ह्वौदिशि यकसाथा ॥  
देखि पराक्रम तासु अपारा । मन रिपुसूदन कीन्हबिचारा ॥  
श्रवण प्रयन्त शरासन ताना । मास्यो कठिन तासु उरबाना ॥  
दो० लागत शर मुरछितभयो उठ्यो सँभारि बहोरि ।  
सैन सहित रिपुसूदनहिं बानन डास्योझोरि ॥  
मारिसुभट सब धरणि सुवाई । परे सकल शरसेज बिसाई ॥  
जहँलग भट रिपुसूदन साथा । पल महँ सब मारे रघुनाथा ॥  
कीन्हबिकलरिपुघनअति कोपे । शरन मारिलीन्ह्यो रथ तोपे ॥  
तब रिपुसूदन अतिशय करषे । धनुष चढ़ाय बाण बहु बरषे ॥  
मुरछितकीन्ह कठिन शरमारी । बाजिसहिततबअवधसिधारी ॥  
योजन एक निकसि रथआवा । पाछेकुवँर और यक धावा ॥  
ललकास्यो तिन हाथ उठाई । फिरहु सुभट कहँ जाहु पराई ॥  
सरुषबचन सुनिभट सकुचाने । फिरे त्वरित रिपुदवनरिसाने ॥  
कटक सहितआये अति चोखा । जहां बीर वह ठाढ़ सरोखा ॥  
दो० तानि शरासन कानलग त्वरित सिधारे बान ।  
भयो ने शङ्का तासुउर बीर धीर बलवान ॥  
भयो परस्पर वचन सक्रोधा । दुहुँदिशितमकिउठे द्वौयोधा ॥  
इत उत चले उरग समबाना । समर होनलाग्यो भगवाना ॥  
रिपुसूदन सुरपति सम बाङ्के । कुसुमसमान लगैं शर ताके ॥  
बहु छलबल कर हास्यो बीरा । तबतिनहत्यो माञ्झउर तीरा ॥  
लागतशर मुरछित महिगिरेऊ । कहुँ निषङ्ग कहुँशारँग परेऊ ॥  
गिने सुभट बाचे बिन मारे । आये भागिते अवधबिचारे ॥  
जस आयसु प्रभु राउर होई । करहिं वेगि रघुनायक सोई ॥  
सही बचन सुनि सुभट सयाने । रघुकुलतिलक रामपछिताने ॥  
सब समाज मखके सुन बानी । बड़अचरजहिरदयअनुमानी ॥  
दो० कृपासिन्धु बशशोचतब भरतहि तुरितबुलाय ।  
तात जाव जहँ भयोरण देखहुअनुजहिजाय ॥  
तुरँग समेत जीति रिपु आनो । इनाकहा तात तुम मानो ॥  
को अस वीर कीन्ह रण भारी । मास्यो रिपुसूदनहिं प्रचारी ॥  
सुनत शोच उर भयो अपारा । कस वे जिन रिपुसूदनमारा ॥  
जो अधीन ह्वै देहिं तुरङ्गा । कियोनतासमर तिनसङ्गा ॥  
जो बलकरिपौरुष दिखरावहिं । सन्मुख ताततुम्हरे आवहिं ॥  
करि सङ्ग्राम जीति रणमाहीं । हय समेतआनो म्वहिम्पाहीं ॥  
सुनि मृदुगिरा भरत शिरनावा । तुरितसमरकरसाजमँगावा ॥  
गजरथ साजि सारथी लावा । ध्वजपताकबहुतुवन सुहावा ॥  
सो० नाय राम पद शीश भरत गमन कीन्हे तुरित ।  
कह भुशुण्डि खगईश सङ्ग क्षोहिणी चारिदल ॥  
भे सवार गजबदन मनाई । को कहिसकै भरत प्रभुताई ॥  
सङ्ग भूरि भट बरणि न जाई । देखत बनै सुनहु गिरिजाई ॥  
पवन सरिस रथ बेगि चलाई । भयो जहां रण पहुँचे जाई ॥  
देखा भट घायल रणखेतू । परे सकल रिपुदवन समेतू ॥  
अनुजबिलोकिबहुत दुखमाना । धरि धीरज बोले बलवाना ॥  
खोज करहु बैरी बनमाहीं । सुनतमोहिङ्कहुँ भाजिनजाहीं ॥  
भरतवचन सुनि सुभट समूहा । खोजनचले सिमिटिकरिहूहा ।  
त्यहि औसर मुनिबालकवृन्दा । गयेदेखन मुनि बागअनन्दा ॥  
तहँ अवलोकि प्रबल कटकाई । चले भागि टेरत दोउ भाई ॥  
दो० जाय पुकारे सुवन सब रहे जहां दोउभ्रात ।  
लीन्हेअति भट भूप कोउ घेरिलीन्हबनपात ॥  
सुनि कुश लव सेना सब आई । तुरित उठे दोअ भट हर्षाई ॥  
कसि पटपीत तुवन कटिलाई । लीन शरासन हाथ उठाई ॥  
सियपद बन्दि सुमिरि मुनिराई । सिंह ठवनि गवने दोउ भाई ॥  
जिमि केहरि नग नाग समाजू । लवहिदेखिजिमिझपटैबाजू ॥  
तस दोउबीर सुनत कटकाई । गयेबाग मन बिलम न लाई ॥  
देखा तुरँग बाग मुनिराऊ । ठाढ़ भये तहँ नहिं भयकाऊ ॥  
हेरत बिपिन सुभट तहँ आई । दीख तुरँग दोउ बीरसुहाई ॥  
शोभा देखि सुभट अनुरागे । भरिभरिनयन निहारनलागे ॥  
करहिं परस्पर सकल बड़ाई । धनिविधिज्यहिंअसरूपबनाई ॥  
दो० असशोभा नहिं दीखकहुँ जहँलग विधिव्योहार ।  
सुन्दरता तिहुँलोक सब इन्हैं दीनि करतार ॥  
रूप सराहि सराहि भवानी । बोले सुभट समय अनुमानी ॥  
तुम बालक मुनितपअधिकारी । यह अनुचित धनुबाणसवांरी ॥  
सरबरि तुम राजनकर करहू । बश अज्ञान तो शरकरधरहू ॥  
बाढ़यो गर्ब बान्ध धनुभाथा । फिरौनिशङ्क कुवँर दोउरसाथा ॥  
कहत बहुरि असनीतिबखानी । कीज बैर आप सम जानी ॥  
कहँ वे अवधईश सुखरासी । कहँ तुम बालकमुनि बनबासी ॥  
भल न कीन हयको अपनाई । जीत्यो समर भरत लघुभाई ॥  
त्यहि समान नहिं भारतजानो । बीर धुरीण सत्य कर मानो ॥  
बिनश्रम तोहिं मारिछिनमाहीं । छोरि तुरङ्ग अवध लै जाहीं ॥  
दो० एक बीर पुनि भक्त दृढ़ शोभा शील नदीश ।  
बहुरि अनुज रघुबंशमणि जिनमास्योदशशीश ॥  
मानों जो सिख कुवँर हमारी । सुबिविधिहै तुम्हरीहितकारी ॥  
तुरँग समेत चलो हरषाई । मिलोसो कहैं अनुज रघुराई ॥  
शारद कोटि कोटि अहिराई । महिमा भरतकहतसकुचाई ॥  
अति कोमलचित भरत नरेशू । करैङ्क्षमा लखिकुवँर ऋषेशू ॥  
रिपुसूदन को बैर बिसारी । फिरैं अवध लै बाजि सुखारी ॥  
कीन्हे समर पार नहिं पाऊ । घर बैठे भावै सो गाऊ ॥  
भरत समान बीर जगमाहीं । नहिन्देखा कहुँ सुनियतनाहीं ॥  
सन्मुख जासु काल शिरनाई । ताहि समर जीतब तुम भाई ॥  
त्यागहु हठ इरषा अभिमाना । भरत धर्म्मधुरभटबलवाना ॥  
दो० तासों जीतब समर तुम सजि भूषण सङ्ग्राम ।  
अबलग सूझ न दूध मुख बोलत बानी बाम ॥  
और वचन तुम सुनो हमारे । सजगहोहु सुन ऋषैकुमारे ॥  
हमहिं भरतआयसु असदीन्हा । खोजिचोरहयचाहियलीन्हा ॥  
जहां मिलैं धरि बान्धौ आजू । यतन समेत सवाँरो काजू ॥  
कीन चहैं निज ईश रजाई । खाई जासु तासु यश गाई ॥  
बयकिशोर मृदु मञ्जुल गाता । देखितुम्हैं नहिङ्कियउतपाता ॥  
कीननकानजो हमसिख दीन्ही । अब पैहौ भलआपन कीन्ही ॥  
असकहि सुभट सरुषह्वैआये । लै कृपाण तब सन्मुख धाये ॥  
कुशलवदेखि सुभट रिपुभारी । गदा शूल तोमर कर धारी ॥  
पाछे राखि लवहि खुशबीरा । चाप चढ़ाय संयुत करितीरा ॥  
छन्द  
गहितीर संयुत चाप खीञ्चि बिलोकि रिपुसेना महा ।  
छोड़यो कठिन नाराचहँसि मानो प्रबल मारु त बहा ॥  
लवनिमेष प्रमान मा सब बीर रण घायल भये ।  
दासचेरे बहुरि कुशलव बाग मुनिनायक गये ॥  
दो० बचे सुभट दुइ चार जे ते भागे गौं पाय ।  
गये पुकारत भरत जहँ व्याकुल वचनसुनाय ॥  
नाथ सुभट जे आयसु पाई । खोजन लागे हय बन जाई ॥  
मिला न चोर न घोड़ मुनीशा । फिरे सुभट व्याकुल जगदीशा ॥  
मध्य विपिन यक मुनिअमराई । बान्धा तुरँग दीख तहँ जाई ॥  
बालक दुइ तहँ कृपानिधाना । खड़े सजग शरसाजि कमाना ॥  
जानि चोर हयभट कह बानी । रे रे शठ तुव आयु तुलानी ॥  
तिन न कीन कछु हृदयअँदेशा । निपट निरङ्कुश तनयऋषेशा ॥  
सब प्रकार हास्यो समुझाई । तदपि न त्यागकीन्हलड़काई ॥  
भये क्रोधबश सुभट गुसाईं सन्मुख युद्धकीन वहि ठाईं ॥  
छिनमाँ सब योधा संहारे । तेजपुञ्ज दाउ ऋषयकुमारे ॥  
छन्द ॥  
दोउ तेजपुञ्ज कुमार ऋषि सुखधाम शोभा को कहै ।  
मृदुगात सुन्दर बयकिशोर अनङ्ग लखि सकुचै सभै ॥  
शिरजटा मूँज जनेव कुण्डल कान अद्भुत सोहई ।  
अस कौन जीव सचेत जग में जो न देखत मोहई ॥  
धनु बाण सुन्दर मान कुल करि तुव न अतिशोभित भले ।  
अब नाथ देखि विचित्रशोभा सकुचिनिजलोकहि चले ॥  
दो० सकल सुभट रणखेतमें परे मुरछि तजि प्रान ।  
खड़े सुभट दोउ समरमाँ हृदय न कछु अभिमान ॥  
भरत सुन्यो सेना सब जूझे । कर विषाद योधनसों बूझे ॥  
चढ़ि रथ तुरित अबार न लाई । चले तहां जहँ मुनि अमराई ॥  
सुमिरत प्रभुपद बारम्बारा । करतविविधविधिपन्थविचारा ॥  
पहुँचे जहां भयो सङ्ग्रामा । भरत धर्मधुर बुधिबलधामा ॥  
विपिन गम्भीर महाअँधियारी । भूमि शयन सब सैन निहारी ॥  
बड़ेबड़े मुखिया सेनापति । सुरदुरलभपावनजिनकीगति ॥  
सकै न रण सरवर करि सोऊ । अतिबलवानऋषयसुतदोऊ ॥  
जानि न जाय चरित करतार । गूढ़ असूझ अबूझ अपारा ॥  
बोलत रण पग परत न आगे । धीरजहू के धीरज भागे ॥  
सो० धीरज धरहु मुनीश सहित कटक आगू गयो ।  
देस्यो सुवन मुनीश धेरे अस्वहि ठाढ़ सब ॥  
त्यागि बाग रथबाजि मँगावा । सुमिर राम शिव उमा मनावा ॥  
चढ़यो अश्वधरि धीरज गाढ़े । गये जहां मुनि शिशुसबठाढ़े ॥  
आवत देखि तुरँग असवारा । भागे सकल ऋषेशकुमारा ॥  
कुश लौ पाँव न पाछे डारा । खड़े बन्न्धु दोउकरें बिचारा ॥  
मार जो भट परथम रणमाहीं । तासुसहाय और कोउ आहीं ॥  
जो नृप यहकर जोर सुरीती । माङ्गे अश्व देहिं सुन नीती ॥  
जो कछु बलप्रभाव दिखरावें । तो सजाय अपनी यह पावें ॥  
असकहि बीर दोऊ बलधामा । खड़े बाग छवि कोटिनकामा ॥  
तबलग जाय भरत नियराने । पाणि सरोज बाण धनु ताने ॥  
दो० ताजन मारे अस्वके परचि उठा जिमि आग ।  
खाईं नाङ्घत बाग को नहीं बार कछु लाग ॥  
मध्यबाग लखि अश्व सवारा । बढ़िआगे तब कुश ललकारा ॥  
अबसे जो पग आगे धरहु । यमपुरगमन सहित हयकरहू ॥  
जब सरोष बोले कुश बीरा । रोक्यो बाग भरत रणधीरा ॥  
सावधान ह्वै भरत भवानी । बोले अतिकठोर कटु बानी ॥  
रे हय चोर कुपथ मनराता । जसमुखअहै कहसिकिनबाता ॥  
छोटे बदनकहसिकटुबानी । क्यहिबलविपिनफिरसिअभिमानी ॥  
गुण अवगुण तुव करौं न काना । जसबैरी तस बालक जाना ॥  
वचन कहत नहिं शङ्का तोहीं । कहे कठोर वचन बहु मोहीं ॥  
सो सुनि मोहिं क्रोधनहिं सपने । जाहु कुमार कुशल घरअपने ॥  
दो० अबलौं क्रोध न कीन मैं सुनो बीर बलवान ।  
केहरिकेर स्वभाव नहिं बधिशृगाल खर श्वान ॥  
अस कहि भरत मौन ह्वै रहे । कुश मुसकाय बहुरिकुछकहे ॥  
सो सुनि भरतअधिकरिसमानी । बधों न तोहिंसुवनमुनिजानी ॥  
ममता मोह तुरङ्ग तजि भागो । अतिसुकुमार बीररस त्यागो ॥  
शिशु बिचारि मैं बहुत सँणारा । निपटकालबशभयसि कुमारा ॥  
तोहिं निपातमख तुरँगसमेता । जाउँ अवध जहँ कृपानिकेता ॥  
यद्यपि अस विचार मन मोरे । करों न साञ्च विलोकत तोरे ॥  
कुश लौ हँसे सुनत रिपु बानी । मिला नरेश हमैं यह ज्ञानी ॥  
जो उपदेश न गुरुन बतावा ।सो हम आजु भूपसन पावा ॥  
बैर बिसारिलीन हय चाहा । सो गति यहां अगम नरनाहा ॥  
दो० आनों बोलि सहायकिमि बिधि हरि हरअमरेश ।  
जबलग तनपर शीश है मिलै न अश्व नरेश ॥  
असकहिसजगभये दोउभइया । सुमिरि मुनीपदपङ्कज मइया ॥  
चापचढ़ाय हाथ में कीन्हा । भाथाबान्धि बिषम शरलीन्हा ॥  
पाछे तुरँग राखिभे ठाढ़े । महाबली हथियारन गाढ़े ॥  
युद्ध विरुद्ध देखि दोउ बीरा । सहमे भरत भूप रणधीरा ॥  
लगे विचार करन अवनीशा । ये न सुवनऋषिराज मुनीशा ॥  
अवशि राजबन्शी हैं दोऊ । अस शोभानहिं जगमेङ्कोऊ ॥  
मुनिवर वेष बसैं बनमाहीं । छबिनिधानलखिकामलजाहीं ॥  
रिपुसुदन मदभञ्जन हारा । नींह कोउ बीर सकल संसारा ॥  
तेज पुञ्ज अतिशय दिखराई । मनहुं सङ्ग सैना समुदाई ॥  
सो० बिन कीन्हे सङ्ग्राम हाथ न लागै तुरँग मख ।  
अस बिचारिबलधाम कोपिलीन धनुबानकर ॥  
भुजा उठाय पुकारे योधा । आये जहँ तहँ सैन सक्रोधा ।  
कुशबिलोकि रिपुसैन समूहा । आये चहुँदिशि युत्थनजूहा ॥  
लवहि सौम्पि मुरचा भटभारी । सन्मुख राजन आप सिधारी ॥  
कुश अरुभरतदोऊ बलधामा । लड़ैं प्रचारि भूमिसङ्ग्रामा ॥  
दुहुँ दिशिचलैं बाण अतितीछे । भूल्यो कोउ पग धरै न पीछे ॥  
शरन भये तन झाञ्झर दोऊ । तदपि न हटैं बीर रण कोऊ ॥  
धनुषबाण डास्यो यकसाथा । भिरे दोऊ कृपान लै हाथा ॥  
सुनहु खगेश काकपति कहही । दोउ अघाय बल शरतररहही ॥  
जूझे सुभट रहे जे सङ्गा । परे भूमि रणशोणित अङ्गा ॥  
छन्द ॥  
परे भूमि शोणित अङ्ग भट बहु रुधिर के नारे बहे ।  
डरपे सुरासुर देखिरण गये भाग नहिं कोउ थिर रहे ॥  
बहु गिद्ध श्वान शृगाल केहरि मुदित भोजन पायकै ।  
बैताल भूत पिशाच योगिनि पियें रुधिर अघायकै ॥  
कट कटहिं एकहि एक घोर कठोरकहि भय दिखावहीं ।  
नाचैं बजावैं ताल गति रण राग सुन्दर गावहीं ॥  
सङ्ग्राम महि दोउ बीर कोपे तमकि धनुशायक गहा ।  
भये विकल जीव सचेत सब नहिं धीर त्यहि औसररहा ॥  
सो० समर भरत कुशवीर देखा सुना न अस कहूं ।  
भरद्वाज मुनि धीर सुनो कह्यो जाबालि अस ॥  
वहां सुभट सब लौ संहारे । बहे अनेक रुधिर नद नारे ॥  
तब लौ अनुजओर त्यहिकाला । दै ललकार लड़ै महिपाला ॥  
बड़ीभीर कुश ऊपर जाना । शरसन्धानचल्यो बलवाना ॥  
दूरहि से बोले लौ बीरा । आये पुनि जहँ कुश रणधीरा ॥  
दीख अनुज कहँ पीछे ठाढ़ा । लागे लड़ै अधिक बलबाढ़ा ॥  
बाण प्रहार भूप रथ तोपी । समरअजरदोउअतिशयकोपी ॥  
उमा भरत सम बीर न कोउ । सकै न आज जीत रणसोऊ ॥  
जबहिं कोपि कुश छाँड्योबाना । चुभ्योभरततनब्यालसमाना ॥  
लागत बाण भयो उर पीरा । परे मुरछि स्यन्दन बर बीरा ॥  
दो० देखि दशा भागे सुभट बचे जे जीवत खेत ।  
जाय पुकारे ते सभी जहँ प्रभु लषण समेत ॥  
शोणित अङ्ग त्रास उर भारी । जय अवधपुर कीन्ह पुकारी ॥  
मुरछित भरतसचिवसुनिकाना । भयोबिकलनहिञ्जायबखाना ॥  
पुनि धरिधीर तुरितचलिआयो । भरतदशा रघुबरहि सुनायो ॥  
सकल समाजसहित रघुराई । सचिववचनसुनिरहेअरगाई ॥  
बिकलभईं सुनिसुनि सबमाता । कहा बिरञ्चिकीन्ह उतपाता ॥  
पुरवासी सब अतिअकुलाने । सुनेहुजोजहान्तहां बिलखाने ॥  
पुरजन शोच शोच बश जानी । गुरुबशिष्ठ बोले मृदुबानी ॥  
तुम सर्वज्ञ ईश रघुराया । तुमहिं न सपन्योव्यापीमाया ॥  
धरहु धीर असकह्यो मुनीशा । कीजै काज यज्ञअवधेशा ॥  
सो० सुनहु मुनीश सुजान घरो धीर करुणाअयन ।  
विधिगतिलखिबलवान समुझिबुलायेअनुजलघु ।  
लक्ष्मणकहँ प्रभु तुरित बुलाई । हृदय लगाय निकट बैठाई ॥  
बोले सरल मनोहर बानी । दीनदयालसुनहु मुनिज्ञानी ॥  
साजि सैन यहि औसर जाई । देखो कहँ जूझे दोउ भाई ॥  
रिपुसूदन भारत रिपु पाई । हत रणखेत अश्व मखलाई ॥  
जो निज जान्यो कुवँरऋषेशा । कियो न रणतिनसङ्गफणीशा ॥  
जो क्षत्रीकर वेष छिपाये । फिरैं विपिन मुनि वेष बनाये ॥  
करब समर नहिं करब अबारी । आन्यहुबेग तुरँग बलिहारी ॥  
सुनिलक्ष्मण आयसु अवधेशा । चले नाय पदम्पकज शीशा ॥  
लीन सैन चतुरङ्ग भवानी । जे सपनेहु रणहारि न मानी ॥  
दो० पहिर विविध सन्नाह सब शूल शक्तिलै हाथ ।  
सन्मुख श्रीरघुनाथके सादर नावहिं माथ ॥  
तब लक्ष्मण बोले कर जोरी । बाणी मधुर सुधारस बोरी ॥  
जो करिकपट भूपसुत कोऊ । करहिं ठगी बनमें बसिदोऊ ॥  
तो बध करब न वेष बिचारों । तुरङ्ग समेत निकेत सिधारों ॥  
जो मुनीशसुत आहैं दोऊ । तो जस आयसुसाहब होऊ ॥  
तस मैं करों जाय बन माहीं । अनुचितकहिनसकोम्प्रभुपाहीं ॥  
सुनि रघुनाथ विनय लघुभ्राता । बोले विहँसि मधुरमृदुबाता ॥  
सुनो तात तुम परमविवेकी । का न कहो परमारथ टेकी ॥  
सोई करब मिलै जेहि बाजू । आनभान्ति सबहोय अकाजू ॥  
गहि ऽपद कञ्ज मञ्जु रघुराई । लक्ष्ममणचल्योसभाशिरनाई ॥  
दो॰ सुमिरशिवाशिव चढ़योरथ सन्मुख सैनचलाय ।  
बार बार सम्भारि उर पदपङ्कज रघुराय ॥  
चली कटक लक्ष्मण खगनाहू । सैना प्रबल त्रास नहिं काहू ॥  
सुभट न भार धरा कुर्मकाँपू । मेरु चूर भे हय गज टापू ॥  
करहिं कोलाहल भट मगजाता । आगे यान राम लघुभ्राता ॥  
निकट विपिन रिपु आये जबहीं । बोलेबचनलषण असतबहीं ॥  
ह्वै सब मौन फिरहु बनजाई । लेहु खोज हयरिपु दोउभाई ॥  
देख्यो जहां न बोल्यो भाई । शब्दआयमोहिं कह्यो सुनाई ॥  
तब मैं विपिन घेरि चहुँओरा । सहजै बान्धि लेउँ हयचोरा ॥  
असकहिकीन्ह बिदा सबबीरा । बीरधुरीण लषण रणधीरा ॥  
सुभट जबहिं बन पैठन लागे । कसमसात पगपरै न आगे ॥  
छन्द ॥  
पगपरै न आगे सुभट के लखि सघन बन भारी महा ।  
यकएक बीधुरीण समरथ धीर नहिं कोऊ रहा ॥  
निज नाथ काज बिचारि जिय पर तेज बन बैठीसही ।  
तेहिसमय सैना बिकलता नहिं जात कछु मोसों कही ॥  
सो० जानि रामको काज तापर आयसु लक्ष्मण ।  
खोजनलागे बाज जहँ तहँ बन में पैठि सब ॥  
दो० सकलविपिन यकओरते चले सुभट सुधिलेत ।  
कहूं न पायो अन्त हय दोऊ कुवँर समेत ॥  
हेरत विपिन फिरत कटकाई । कहूं खोज मखबाजि न पाई ॥  
ठाढ़ परस्पर सब पछिताहीं । रामराम कहि कहँ अबजाहीं ॥  
जो बिनखोज तुरँग अबजाई । कौनबदन लक्ष्मणहिं दिखाई ॥  
नहिंसुधिभोजनअरुजलपाना । फिरहिंविपिनसबयथाअयाना ॥  
तेहिमा एक सुभट बिलगाई । गयो जहां बन टेढ़ सुहाई ॥  
तहां देखि सुन्दर मुनिबागा । तरु रमाल नवपल्लव लागा ॥  
सुरपतिबाग न पटतर आवा । तुरँगसमेत चोर हय पावा ॥  
चेल्यो तुरतलक्ष्मण के पासा । जानिविपिनहयचोरनिवासा ॥  
मिले सकल भटसुभट निहारी । पूञ्छन लागे खबरि सुखारी ॥  
दो० मुदितभये सुधिपाय हय सहित चोर बनमाञ्झ ।  
सीध चले लक्ष्ममण जहां गयो दिवस भै साञ्झ ॥  
लक्ष्मण आय चरण शिरनाई । सुधि मखबाजिकह्योहरषाई ॥  
महा टेढ़ बन नाथ सुहाई । भानुप्रताप न सपनेहुजाई ॥  
देखातहँ यक मुनि फुलवारी । बाजिसहितदोउचोरनिहारी ॥  
पन्थन गजरथ हय रथ शेखा । पातपात सब बनहमदेखा ॥  
सत्यबचन सुनिसुभट अनन्ता । सजगकह्योभटबोलितुरन्ता ॥  
निज स्यन्दन साहनी पुकारी । चढ़ेतुरँग लक्ष्मण बलधारी ॥  
चतुरङ्गिणी अनी समुदाई । कछु आगे कछु पाछे जाई ॥  
करिआगे सोसुभट भवानी । जिनबनशोधि अश्वसुधिआनी ॥  
कसमसात भट मारग जाहीं । भ्रमबश चौङ्क देखिपरछाहीं ॥  
छन्द ॥  
चौङ्कैं सुभट बन पात खड़कत पांवनहिं आगे परैं ।  
जेपाय अधजीवन बिपिन छिनचलेञ्छिन फनफनकरैं ॥  
अकुलाय भट पछिताय तहँवाँ देव इष्ट मनावहीं ।  
चेरे लषण सैना सहित पुरचलैं तहँ फिर आवहीं ॥  
सो० भय बश भे सब बीर देखि बिपिन हास्यो हिये ।  
लक्ष्मण से रणधीर काको आनि गिनाइये ॥  
दो० शारदूल के नाद सुनि जहँ तहँ सुभट डेराहिं ।  
मारग में कसमस भई बिना जीव सब जाहिं ॥  
खड़खड़ाहिं शूकर सुनि चालू । पिहँकैं गज ठहुकैं कपिभालू ॥  
केहरि नाद चहूं दिशि होई । महा सघन बन जाय न जोई ॥  
काँपे उर लक्ष्मण रणधीरा । श्रमित शत्रुजसहोयअधीरा ॥  
सम्मित तजी बीरता भारी । जनुठगजीहलीन्ह ज्योम्मारी ॥  
रहा न तेज न दृढ़ परकाशा । तजी सबन जीवनकी आशा ॥  
घेरिलीन चारो दिशि बागा । बाद बिनोद होन पुनिलागा ॥  
लव को राखि अश्व रखवारी । कुश सन्मुख ह्वै नृपललकारी ॥  
को तुम कहो कहां ते आवो । बाहर रहो न बाग मँझावो ॥  
दो० अस कहि चाप चढ़ाय कुश बोले बचन सकोपि ।  
कसी चारि बढ़ि तुरँग से भे ठाढ़े पद रोपि ॥  
ललकारे बाजै असवारा । को तुम यहां कहां पगधारा ॥  
बैरि जानि ताते कटकाई । अति निशङ्क आवेम्फुलवाई ॥  
देखि भीर सेना सँग भारी । मैं जाना कहुं अन्त सिधारी ॥  
सो अरुझे तुम हमसनआई । कहाङ्कुशल नृप कहोसुनाई ॥  
फरक रहो जनि पैठो बागा । हमहिन्तुमहिंअबलागीलागा ॥  
अससुनिलषण रोङ्कि हयराखा । योधन सों अपनेअसभाखा ॥  
रहोठाढ जहँ तहँ सब बीरा । रिपुबललखिजनिहोहुअधीरा ॥  
जो आपुहि हय देहिं मँगाई । तौनउचितसँगकरियलड़ाई ॥  
जो कछु बल पौरुषलखिपाई । तो बान्धो हय लेहु छड़ाई ॥  
दो० रामअनुज बाणी बिमल सुनि हरषे सब बीर ।  
सजे समर हथियार भट खड़े बाग के तीर ॥  
कह्योलषण सुनिऋषयकुमारा । कस बान्ध्यो तुमअश्वहमारा ॥  
तुरँग बान्धि करि पौरुष भारी । भारत रिपुसूदन रणमारी ॥  
कौन मोह बाजै परतोहीं । मूरख कटुकवचन कहेमोहीं ॥  
मैं पुनि नीति समुझिमनमाहीं । अबलग क्रोधकीन उरनाहीं ॥  
अबहूँ कुशल तुरँगमोहिं दीजै । मुदितपयानभवननिजकीजै ॥  
देखि वेष मुनिबर दोउ बीरा । रास्यों रोङ्कि सुभटरणधीरा ॥  
सो तुम नहिं मुनिबालक दोऊ । शोभा अमित भूपसुत कोऊ ॥  
तुमसेन निडर कहां मुनिजाये । अस रण तेज कहांउनपाये ॥  
कछुअपराध कीन्ह तुम भारी । सो बिचारि पितुदीननिकारी ॥  
दो० धनुषबाण बान्धे फिरौ ऋषिमुनि वेष बनाय ।  
करहुविपिनबसिदिवसनिशि मोहविवशअन्याय ॥  
अप्रिय बचनलषण कछु भाखे । सोसुनिअधिककुवँरदोउमाखे ॥  
भे सरोष दोउ बन्धु बिशेखी । बोले बचन भूपदिशि देखी ॥  
कहत बचन लघु शोभा नाहीं । देखो नृप विचारि मनमाहीं ॥  
सो नहिं शोच हमैं कछु राजा । जोतुमकहहुतुमहिंसबछाजा ॥  
करहु बिलम कस रचहु उपाई । मारि हमैं हयलेहु छुड़ाई ॥  
जग अस बीर कहां सुनुराजा । हमको जीति जायलै बाजा ॥  
ब्रह्म विष्णु शङ्कर से गाढ़े । सो सन्मुख रणहोहिं न ठाढ़े ॥  
तहां कौन पुरुषारथ आना । जाहुकुशल भूपतिबलवाना ॥  
जो पै मरण समर जिय ठानी । होहुसजग नृपसुनिममबानी ॥  
सो० असकहि दोउ रणधीर धनुषचढ़ाय सिधार शर ।  
जहां अनुज रघुबीर पहुञ्चे सन्मुख जाय तब ॥  
लक्ष्मण देखि सरुष दोउबीरा । चाप बाण कटि कसे तुणीरा ॥  
काल समान ठाढ़ दोउ आगे । मानों जीव चहत लै भागे ॥  
यदपि अत्यन्त महा भटमानी । तदपि न धीरज रहाभवानी ॥  
कछु धीरज धरि आप सँभारी । बोले बचन समय अनुहारी ॥  
हमहिं तुमहिं कतसोह लड़ाई । अबहुँ कुशल हय देहुमङ्गाई ॥  
सुनत वचन तमके दोउ भाई । रेमहीप त्वहिं लाज न आई ॥  
जबलग जीव रहै घट माहीं । तबलग अश्व देब नृपानाहीं ॥  
हाथ जोरि पदत्राण निकारी । सन्मुख विनती करहु हमारी ॥  
जो कदापि हमरे जिय आवे । तो कहुं तुरङ्ग भूप तैं पावे ॥  
दो० ऐसे अनुचित वचनबहु कहा जबै दोउ बीर ।  
भयो क्रोध सुनि लषणके बोले गिरा गँभीर ॥  
रे बालकहु अबूझ अयाना । लखिस्वरूपमुखबचनसयाना ॥  
मैं त्वहिम्मुनिबर तनय बिचारी । अबलग बहुतै क्रोध सँभारी ॥  
अब न तजोंशठतोहिंयहिकाला । मारि भूमि रणकरों बिहाला ॥  
शप्त मोहिं कोशलपुर भूपा । अजितअनामयअगुणअरूपा ॥  
देखत तोहिं लेउँ मख घोड़ा । जाउँअवध शठसुनुप्रणमोरा ॥  
हम क्षत्री क्षत्रीसन लड़हीं । द्विजमुनिवरऋषितापसडरहीं ॥  
सो तुम नहिं मुनिबालक दोऊ । रूप छिपाय भूपकुल कोऊ ॥  
इतना कहत लषण रणधीरा । सजग भये दृगपुलकशरीरा ॥  
मुख अनुहार देखि अवधीशा । लागे करन विचार फणीशा ॥  
दो० कहान्तनय अस ढीठमुनि रहैं ठाढ़ शर जोर ।  
छाया रघुबर बदनकी देख कहत मन भोर ॥  
यहि बन बसत कहूं वैदेही । सुवन प्रताप बली ये तेही ॥  
असकहि प्रभुआयसुअनुमाना । सुभट बुलाय कह्योबलवाना ॥  
जियत धरहु दूनों कहँ जाई । बान्धि कुवँर हय लेहु छुड़ाई ॥  
अससुनिसुभटचले त्यहिओरा । करिमृगनाद महाअतिघोरा ॥  
लीन घेर चहुन्दिशि मुनिबागू । अति सभीत पगपरैनआगू ॥  
कुश विलोकि सैना रिपुआई । विहँसिशरासनतुरिन चढ़ाई ॥  
शत शत बाण जोरि यकसाथा । मास्यो सुभटन उरभुजमाथा ॥  
लवनिप्रमाण सुभट सब छीजे । देखिदशा लक्ष्मण तबखीजे ॥  
तुरँग त्यागि उतरे रणधीरा । लीन सकोप हाथधनुतीरा ॥  
दो० अतिसकोप कहिवचनकटु छाँड़े विशिख प्रचण्ड ।  
कुशबलवन्त सो बाणनृप काटि कीन्ह शतखण्ड ॥  
लक्ष्मण देखि प्रताप सकाने । आपुते सरिस बीरदोउजाने ॥  
दूसर बाण कोपि पुनि मारा । लौकुशबिहँसिकाटिमहिडारा ॥  
होहिन्निफल इमि बाणभवानी । जिमि पाखण्डी की हितहानी ॥  
कुशबिलोकिुभूपतिरिसिआना । आपनधनुषश्रवणलगिताना ॥  
नृप ऊपर बरषा शर कीन्ही । समरसिखावनबहुबिधिदीन्ही ॥  
उत लव सुभट जे भूपतिसङ्गा । मारिशरनकियेशोणितअङ्गा ॥  
कहुम्भुजमुण्ड कहूं अब रुण्डा । धरणिगिरहिन्धुनिहोयप्रचण्डा ॥  
बहुत गिरैं बहु उठैं सँभारी । चिघरैं बीर नाद करि भारी ॥  
बन गिरिखोह नदी नद नारे । शोणित से पूरण भये सारे ॥  
रामाश्वमेध। ४३  
छन्द ॥  
सारे नदी नद नार कन्दर खोह शोणितसों भरे ।  
कहुं कतहुं वार न पार सूझै सुभट सब घायलपरे ॥  
अधिकारआमिषरुधिर लखिबनजीवसबआयेतहां ।  
भरिउदरखाय अघाय जहँतहँ फिरे घरजाकरजहां ॥  
सो० लवनि एक परमान सकल बीर महिमें पस्यो ।  
चले जहां प्रियप्रान कुशरणधीर बड़ो अनुज ॥  
लवतहँ आय अनुजपद बन्दे । मिलि सप्रेमदोउबन्धुअनन्दो ॥  
शोभित धनुषबाण युगहाथा । घेस्योआय अनुज रघुनाथा ॥  
मास्यो बाण बज्र ह्वै लागे । उचकिउचकि घोड़े रथभागे ॥  
घायल भे घोड़े रथटूटे । मातुल मरे पताका छूटे ॥  
बिरथभये लक्ष्मण खगराई । बूझि न जाय राम प्रभुताई ॥  
कहँ लक्ष्मण कहँ वे दोउबीरा । कहँअगस्त्यकहँसिन्धगँभीरा ॥  
प्रभु समरत्थ तिहूं यशगावा । असकहियाज्ञवल्क्यशिरनावा ॥  
तब सन्मुख ह्वै कुशललकारा । उठहु सँभरिमहिपालकुमारा ॥  
दूसर रथ माङ्गौ युवराजा । साजहु सब भूषणरणसाजा ॥  
छन्द ॥  
सङ्ग्राम साज बनाय भूपति सजग ह्वै अब आइये ।  
जाको बिधाता तुरङ्ग दे सो आज रण कर पाइये ॥  
यहि भान्ति बारहिम्बार जब ललकार कुश बानी कहे ।  
सकुचे उषण लखिरिपुबली करि चिन्तवन ठाढ़ेरहे ॥  
सो० रहा न धीर खगेश बीर धुरीण अनन्त अस ।  
कौतुक रमारमेश कहाकाग जानैं कवन ॥  
असकहिकुशलक्ष्मणअनुमाना । बिनमारे मारा तेहिजाना ॥  
कछुक सुभट मारे लवबाचे । फिरेते कालशीश जेहिनाचे ॥  
कुश सन्मुख आये नियराई । मारि शरनतेहि धरणिसुवाई ॥  
गिरिजासन असकह्यो महेशु ।दुइ क्षौहिणी सुभट सँगशेशू ॥  
ते लक्ष्मण सारथी समेता । अबलग बाचिरहे रणखेता ॥  
तब सारथी अपर रथआनी । बहुरि चढ़ेरथ लषणभवानी ॥  
सो अबहोन चहत बिनप्राना । जब कोपैं दोउभट बलवाना ॥  
प्रभुकारज लखि जो तनुजाई । सबप्रकार मोहिं नेक भलाई ॥  
अस उर मन्त्र दृढ़ाय भवानी । लषण चले शर शारँगतानी ॥  
दो० जबै लषण चढ़ि अपररथ गये जहां दोड बीर ।  
उत्तर प्रतिउत्तर भयो बोले दोउ रण धीर ॥  
मारू परस्पर होय भवानी । दोउ रणधीर बीर अभिमानी ॥  
बाणचले दुहुँदिशि अतितीछे । छेदि अङ्ग निकसे ह्वै पीछे ॥  
पहरदुइक यहिभान्ति भवानी । दोउ बीरन रण शङ्कर ठानी ॥  
दोउ घायलतन शोणितअङ्गा । रुधिर प्रवाह बहै सब अङ्गा ॥  
कुश जान्यो भूपति रण कोपा । मारिशरन तेहिक्षणरथतोपा ॥  
जोइ जोइ शरलक्ष्मणबलवाना । घाव करत कुशअङ्ग समाना ॥  
सोइसोइ बाण काटि पट पोञ्छा । बहुत गहिर बहु लागेओछा ॥  
यदपि घाव कुश झञ्झर देहा । तदपि न कुशमन कछुसन्देहा ॥  
खीञ्च शरासन शर सान्धाना । बोले गरजि महा बलवाना ॥  
दो० सजगहोहु महिपालअब बहुत प्रचारे मोहिं ।  
शप्तमोहिं मुनिपदकमल आजुबधों रणतोहिं ॥  
असकहि छांड़े विशिखकराला । लागे तन लक्ष्मण ह्वै काला ॥  
लागे बाण हृदय अतिकारी । जूझे रण लक्ष्मण बलधारी ॥  
मुरछि बिलोकि भूप रणधीरा । निकटगयेकुशलव दोउबीरा ॥  
देखा निपट कुसाज महीपा । अन्तष्करण बुझानी दीपा ॥  
तब दोउबन्धु पूजिरणखम्बा । कीनगवनगृहजहँसियअम्बा ॥  
देखा जाय ऋषय फुलवारी । पात पात चहुं ओर निहारी ॥  
बान्धा देख तुरँग मख घोड़ा । भवनचले हियहर्ष न थोड़ा ॥  
आय मातु पद बन्दि सुखारी । पाय अशीश भयो सुखभारी ॥  
घायलसुवन बिलोकिभवानी । जनकसुता तब रोदन ठानी ॥  
छन्द ॥  
जब रोदनठानी सियाभवानी बिकलभये बनजीव सुनी ।  
धरिविप्र स्वरूपा महाअनूपा आये सब बनदेव तनी ॥  
धीरजधर अम्बा हे जगदम्बा सुखीरहें दोउ पुत्र सही ।  
बहुबिधिसमुझाईकथासुनाई गयेभवन असबातकही ॥  
सो० प्रसन देव निजमान श्रमितदेख सियतनय कुल ।  
करत बचन परमान सदा सर्व अति सुखी तुम ॥  
इतना कहि बनदेव सिधाई । भैसिय शुद्ध सुवन उरलाई ॥  
चूमि चाटि अति आदरहेतू । पूँछन लागि कथा रणखेतू ॥  
जोइ जोइ सियपूछा इतिहासू । सोइसोइ कह्यो न हर्ष हिरासू ॥  
देखि क्षुधित सिय दोऊबारे । दीन मलीन न जाहिं निहारे ॥  
सूखे बदन लाट मुखलागी । काम्पतदेह भूखकी आगी ॥  
तुरत उठी लीन्हे करथारी । धरि पकवान लाय महतारी ॥  
लागे जेंवन दोऊ भैया । मुदित पियार करै सियमैया ॥  
सुखीभये करि भोजन नाना । नीन्दबिबशकछुदृगअलसाना ॥  
सूते पलङ्ग तुरित दोउभाई । भई सुखी सिय शोच बिहाई ॥  
दो० यामएक निशिरही जब तबै उठे दोउभ्रात ।  
गावेंयश रघुनाथ शुचि जोमन शब्द सुहात ॥  
सो० सुनि मुनि शुभ इतिहास गूढ़महा यह चरितबर ।  
शम्भु उमा कैलास कहा कागसन बिहँग तब ॥  
आगे चरित सुनो गिरिजाई । अतिअगूढ़ नहिङ्गाय सिराई ॥  
थज्ञसभा बैठे रघुराई । भीरबड़ी ऋषि मुनि समुदाई ॥  
राजनीति अरु वेद पुराना । कहहिं बशिष्ठ करैं सबकाना ॥  
सुन्दर जपकर भाग सवाँरैं । पढ़िपढ़िमन्त्र अनल महँ डारैं ॥  
तहँ प्रभुकहअसबचनसप्रीती । आयनलषणबहुतदिनबीती ॥  
तेहि अवसर नभते भै बानी । जूझे रणलक्ष्मण हम जानी ॥  
योधा सङ्ग बचे नहिङ्कोऊ । मुरछिपरे मारे उन दोऊ ॥  
एक न बचे सुभट समुदाई । जो यह खबर अवध पहुँचाई ॥  
अजर अमर रण वेदोउबारे । सुभटन तिहुँपुर जीतनहारे ॥  
सो० बानी सुनत अकाश त्राहि त्राहि कहि लोगसब ।  
शोचे प्रभु सुखराश उमा दशा सुन अनुज लघु ॥  
गुरु समीप जोरे दोउहाथा । बोले मधुर वचन रघुनाथा ॥  
नाथ कहिय जस होय उपाई । करों सोई परमान रजाई ॥  
शोचविकल लखिकोशलराया । मुनिनायकबिधिवतसमुझाया ॥  
नहिं विषाद कर औसर आजू । धीरज धरहु भूप शिरताजू ॥  
सैन सवाँरि गवन बन कीजै । कहँ जूझे भाइन सुधि लीजै ॥  
लखि आयसु मुनिवर रघुराई । सचिव सुमन्त समीप बुलाई ॥  
मख आरम्भ पूज हय छाड़े । कीनसुभटतेहिसँगअतिगाढ़े ॥  
सोहय अबलगफिस्यो न ताता । खेत रहे सँग तीनिहुँ भ्राता ॥  
जाउँ तहां गुरु आयसुदीन्हा । साजहु सैन सचिव परवीना ॥  
दो० लवनि एक परमान मोहिं बीतै कल्प समान ।  
करिय विलम्ब न तातकछु कीजैबचनप्रमान ॥  
सुनत सचिव रघुनाथसुबानी । गहिपदविविधभान्तिसनमानी ॥  
आयसु नाथ शीशपर लीन्हा । उचितविनयचाहोङ्कछुकीन्हा ॥  
जो आयसु पावों रघुराई । तौ कछुकहौं चरण शिरनाई ॥  
सचिव विनयसुनिरघुकुलकेता । बोले बचन विवेक समेता ॥  
कहहु तात जो मनअनुमाना । जानों तुम कहँ तातसमाना ॥  
मुनि मृदु गूढ़ गिराभगवाना । सचिवसुमन्त चरणलपटाना ॥  
नाथभयो मम उरदुख भारी । सेवक आछत आपुसिधारी ॥  
आयसु होय जाउँ रघुनाथा । जूझे अनुज जहां हयसाथा ॥  
जस आज्ञादेइय मोहिंस्वामी । सोई करब चरणअनुगामी ॥  
सो० सचिववचन सुनिराम बारबार आदर किह्यो ।  
तुम सबपूरण काम रहहु अवध असरामकहि ॥  
मैं अब जाउँ वहां सुनुताता । देखों जाय दशा सब भ्राता ॥  
को अस बीर भयो जगभारी । जो रणखेत अनुज सबमारी ॥  
देखहुं कौन द्वीप सों आयो । जो बनमें अस रारिमचायो ॥  
जो मुनितनय तो कीनकुचाली । जो पै भूप तो प्रणप्रतिपाली ॥  
देखि सचिवरुख दीनदयाला । तुरत गयोजहँ हयगयशाला ॥  
साजहुतुरङ्ग मतङ्ग अतिभारी । रथ सुखपाल विमानसवाँरी ॥  
फिरे दूत कोशलपुर खोरी । भेभट सजगहरष नहिन्थोरी ॥  
साजि समर हथियार भवानी । भे यकठौर न जाय बखानी ॥  
दो० तब सुमन्तपदकमल प्रभु गहे जोरियुग पानि ।  
भईतयारी सैनप्रभु अस कहि विविधबखानि ॥  
नित्य क्रिया करि तब रघुराई । पूजि महेश मुदित शिरनाई ॥  
गजरथचढ़ि रघुनाथ मुनीशा । बोलिसुमन्त कह्यो अवधेशा ॥  
राखब रुख मुनिनायक केरी । जो मुनि कहैं सो करब न बेरी ॥  
करि आगे सब सुभट भवानी । हाङ्क्योरथ मातुलरुख जानी ॥  
चले साथ अङ्गद हनुबीरा । जामवन्त योधा रणधीरा ॥  
चलत राम बहुशकुन सुहाई । को कहिस कै बीर समुदाई ॥  
आश्रम बालमीकि नियराई । देखि टेढ़बन सुभट डराई ॥  
धायखात जिमिकाल कराला । ठौकैं केहरि बिबिध बिशाला ॥  
देखि विपिन नहिं धीरज होई । यह बन कहोजाय किमिकोई ॥  
सो० लखि बन महागँभीर परै न आगे पाऊँ कोउ ।  
कृपासिन्धु रघुबीर बोलि सुभटअस बचनकह ॥  
धीरजधरि पैठो बन माहीं । बनचर लोग न कोउसमुहाहीं ॥  
खोजहु तुरङ्ग डरहुजनिकाहू । भयतजिसकलबिपिनमहँजाहू ॥  
पावोखोज जहां मखबाजू । आनहु बेगि न होय अकाजू ॥  
सुनिआयसु जहँतहँ कटकाई । कीन प्रवेश तुरित बन जाई ॥  
खोजनलागे तुरङ्ग मुनीशा । योधामहँ भट सँग अवधेशा ॥  
नदी खोह गिरि कन्दरभारी । पातपात बन सकल निहारी ॥  
पग पग शोधत सुभटसयाने । जाहिं चलेबन सघन समाने ॥  
फिरहिं सुभट बनमें सबधावा । खोज तुरङ्ग काहू नहिं पावा ॥  
सुनि मुनिवरब्याकुल कटकाई । देख्यो फिरत एक अमराई ॥  
दो० तहाम्बाजि मखदेख तिन खड़े सुवन दुइ चार ।  
बोले सुभट बिनीततब मुनिबालकन निहार ॥  
सा० सुनहु तनय मुनिराय सुन्दर बाजि अनूप अति ।  
कहि नरेश सों जाय लीनेहु माङ्गि तुरङ्ग यह ॥  
सुनि यह वचन तुरङ्ग रखवारे । उठे सकोपि नयन अरुणारे ॥  
बोल्यो उचित सुनों यह भीरा । तुम केहि हेतु फिरो बनबीरा ॥  
निज भुज बल हम लीन तुरङ्गा । मारे अमित अनीचतुरङ्गा ॥  
सो तुम कहत कि गायवजाई । कोउ नरेशहि लीन रिझाई ॥  
अस सन्देह तो लेहु लड़ाई । ईश देय सो लेय बड़ाई ॥  
वचन परस्पर सुन सुनगाढ़े । रहे दोउ कुवँर उमा कहुँठाढ़े ॥  
धाये साजि शरासन बाना । परम धीर दोऊ बलवाना ॥  
भीर देखि मुनिवर फुलवाई । आये सीध तहां दोउ भाई ॥  
रखवारेन की सङ्कट देखी । उठेतमकि दोउ कुवँरविशेखी ॥  
छन्द ॥  
भाक्रोध दोउरणधीरमुनिवर चापशरकर सोहई ।  
नखशिखअनेक मयङ्कशोभाकामरति लखिमोहई ॥  
बोले सकोप बिलोकयोधा तुरितसन्मुख जायकै ।  
असकौन कीन्ह अनीत मूढ़हु बाग घेरेहु आयकै ॥  
तजिबागजाहु परायजहँतहँ जो भलाअपनाचहहु ।  
नहिं होहु सकल पतङ्गदीपक जो इहां ठाढ़े रहहु ॥  
असकहि बहुरिकुश धनुचढ़ाये विषमशरजोरतभये ।  
सिमटेसुभटलखिअतुलबलमुनिबागतजिबाहरगये ॥  
सो० त्यागि सुभट मुनिबाग खड़ेभये मैदान लखि ।  
बचनबाणसम लाग कछुकगये निजनाथपहँ ॥  
नायशीश प्रभुचरण भवानी । कथासकलमखअश्वबखानी ॥  
नाथ बिपिनमहँ बाग मुनीशा । बान्धा तुरग तहां जगदीशा ॥  
सुवन घने ऋषि मुनिबरदेवा । हाथों हाथ करैं हय सेवा ॥  
घेरा बाग जहां मख घोरा । रखवारन तब कीन्ह्यो शोरा ॥  
त्यहि अवसर दुइ कुँवर अनोखे । शोर सुनत कतहूँ अतिचोखे ॥  
रूपराशि सुठि अङ्घ सुहाई । बिधिअसछबिनहिंसकैबनाई ॥  
उपमा नहिं त्रिभुवनमाँ कोऊ । जस सुन्दर मुनिबालक दोऊ ॥  
कर शरविषम तूणिकटि बान्धे । मैनचाप शोभित अति कान्धे ॥  
देखत छोट महा बलधामा । जीति सकै को करि सङ्ग्रामा ॥  
दो० बयकिशोर सुखमा सदन कोटिकाम छबि लाज ।  
सिंहनाद लौं शब्दकर आप तहां मखबाजा ॥  
ताके भय सब सुभट डराई । भे बाहर तजि मुनि फुलवाई ॥  
समिट ठाढ़भे लखि मैदानू । भयो क्रोध जनु प्रबल कृशानू ॥  
होन चहत सङ्ग्राम अपारा । प्रभुआयसुजस होय तुम्हारा ॥  
बोले तब कृपालु रघुराई । मिलै तुरग सो करहु उपाई ॥  
इतनाकहि कटिकस्यो निषङ्गा । लीन्ह्यो हाथ कठिन शारङ्गा ॥  
शीशनाय महिदेव मुनेशा । चढ़े तुरग तिहुँलोक नरेशा ॥  
बिपिनप्रवेश कीन सियरवनू । साथऋषभअङ्गद सुतपवनू ॥  
मुरछित बीर परे रणमाहीं । पगभर पन्थमिलै कहुँ नाहीं ॥  
भरत लुषण रिपुदमन समेतू । सुभट सहित रण परे अचेतू ॥  
सो० उमासुनोचितलाय याज्ञवल्क्य यह शुभचरित ।  
भरद्वाज प्रति गाय बायसनाथ खगेश ते ॥  
सुनि रघुबर इतिहास अनूपा । सुनहु सुता हेमञ्चल भूप ॥  
हरनशोक संशय तम भारी । अरु चितचाव बढ़ावनहारी ॥  
व्यापक ब्रह्म चराचर स्वामी । सुरनरअसुर जासु अनुगामी ॥  
अविगत अविनाशी निष्कामा । स्वइ मम इष्ट उमा सियरामा ॥  
असकहि कामधेनु शिरनावा । देखि दशा गिरिजा सुखपावा ।  
लागे बहुरि कहन वृषकेतू । ज्यहिबिधि रामगये रणखेतू ॥  
दशा अनुज अवलोकि भवानी । लखि रघुबीर अचम्भवमानी ॥  
बोले बोलि समीर कुमारा । बिधिगतितातनजायविचारा ॥  
कहँ रिपुदमन सुभट रणधीरा । कहँ वे मुनि किशोर दोउवीरा ॥  
सो० बयकिशोर दोउबार कहँ रिपुसूदन अजरभट ।  
अचरज पवन कुमार कहै कवन बूझे कवन ॥  
दो० उमा करत नर यों चरित धरे मनुष्य कृपाल ।  
निरखिदशारिपुदमनभटभयेबिकलत्यहिकाल ॥  
आगे चले राम रणधीरा । मुरछित बिपिनदेखिसबबीरा ॥  
कोउ कहरैं कोउ माङ्गैं बारी । कोउ घुमरैं कोउ उठैं सँभारी ॥  
धरुधरु मारू पुकारैं कोऊ । कोउ उसकैं मूँदे दृग दोऊ ॥  
देखाजाय भरत गति आगे । परे मुरछि रथपर शरलागे ॥  
भरे अन्तशर चाप निषङ्गा । बाणनते बेधे सब अङ्ग। ॥  
बीर धुरीण भरत जगलीका । साधु सभासुरमुनिमहँ टीका ॥  
ते अवगतिकर सुवन मुनीशा । सोवत समरभूमि धरिशीशा ॥  
देखी कस वे ऋषय कुमारे । जो अगणित सेना रणमारे ॥  
लखिकरतूति तासु मन शोचू । कहत तात उर होत सकोचू ॥  
सो० कहां भरत रणधीर कहँ वे युगलकिशोर मुनि ।  
समुझततनय समीर ज्ञानिहु होतबिमोहबश ॥  
असकहि रामचले मुनिराया । जाको सपन्यहु मोह न माया ॥  
नर अनुहार चरितकर सोई । पोषण भरण विश्वकर जोई ॥  
चला तुरग आयो मुनि तहँवाँ । मुरछित लषणपरे रण जहँवाँ ॥  
जबरघुकुलमणिअनुज निहारी । नयन स्रवतजल रामखरारी ॥  
सुभट समेत समर महँ सोई । शरन पूर तन न जोई ॥  
जे अनन्त धननादहि मारी । ते दोउ मुनिबालकन सँहारी ॥  
असअनरथबिधिकहँनहिंशोभा । चरितबिलोकिमोरमनक्षोभा ॥  
कहत वचन भरमर जलनयना । सुनहुमुनीश रामसुखअयना ॥  
सो० यथामीन जलहीन परे जाल तलफै परी ॥  
लक्ष्मण तथा मलीन यदपि उमा गाढ़े सुभट ॥  
दो० देखि बिपिन सङ्ग्राम महि शीलटसिन्धु सुखधाम ।  
बड़े बड़े मुखिया सुभट जूझे करि सङ्ग्राम ॥  
ऐसे बचन कहत रघुबीरा । जायँचले बन घनहिं गँभीरा ॥  
चौङ्कततुरगनिरखिगजअरणी । महाबिकट पगधरत न धरणी ।  
सुनि २ रोदन खेत अपारा । रहै ठिठुकि हय टेरै न टारा ॥  
पिछरत लौटहि डहर निहरि । यदपि ताड़ना देहिं खरारी ॥  
बहत रूधिर घावन ते कैसे । घनमें प्रभा भानुकी जैसे ॥  
गेरु पनार नील गिरि जैसे । त्यहिमेंउदय धनुष छबि तैसे ॥  
बहे अमित शोणित के नारे । कोल करार न जाहिं निहारे ॥  
कोल बराबर लोथन केरी । ऊञ्च करार मतङ्गज हेरी ॥  
बिने पग अश्व भये तहँ कैसे । मक्र ग्राह जल नदर्मे जैसे ।  
छन्द ॥  
बहे चर्म्म कच्छ समान शोणित धारमें कबिको गिनै ।  
गजशुण्ड मुण्डौ सूससम उतरान बहु देखत बनै ॥  
करडारि साँग निषङ्ग शायक बिपिन गति उनकीभई ।  
बहु मुण्ड तोमर बिरनकर नहिं जात चेरेसों कही ॥  
भटसूभट मनहुं जहाज सुन्दर कहनको सब खलभले ।  
बहु जिन्सभूत पिशाच योगिनि बैठि त्यहिपारैचले ॥  
बिकराल बदन पसारि आमिष खानको गरजहिं तहाँ ।  
खर गिद्ध श्वान शृगाल गाल बजाय कह जेते जहाँ ॥  
नहिं बरणि जात जमात मोपै विविध गहि उर रोङ्कहूं ।  
प्रभुचरित सिन्धु अपार खग मैं पार कौनि बिधि लहूं ॥  
सो० सुनुखगेश कह रामचरित संशयहरण ।  
जाहिनीक नहिंलाग त्यहि समान को अधम नर ॥  
दो० असकहि पुनि दोड नाय शिर प्रभुपद बारम्बार ।  
फिर भुशुण्डि लागे कहन प्रभु इतिहास उदार ॥  
जब प्रभुजाय बाग नियराने । भूप कोउ लव आवत जाने ॥  
तुरित उठाय लीन धनुबाना । रोके राह बोलि बलवाना ॥  
भूप भला जो आपन चहहू । तो आगे अब पाँव न धरहू ॥  
अस कहि चाप चढ़ाय भवानी । चले तुरित लव शरसन्धानी ॥  
सुनि लव बचन उमा रघुराई । रहे मौन कछु कहत न आई ॥  
निरखिस्वरूप थकितभेलोचन । कृपासिन्धु प्रणतारतमोचन ॥  
धनि बिरञ्चि जिन रूपसवाँरी । असशोभानहिङ्कतहुन्निहारी ॥  
त्यहि अवसर कुश बनतेआये । विपिनभीर सुनि आतुरधाये ॥  
देखि भीर भूपति कटकाई । धरि उर धीर चले हरषाई ॥  
दो० पहुँचेकुश वरबण्डतहँ जहां ठाढ़ लव बीर ।  
होत बतकही भूपसन लिये सजग धनुतीर ॥  
जबलव अनुजहि आवतजाना । भेबलअधिकसुता हिमवाना ॥  
दोउ भ्राता मुनिवर फुलवारी । सजगभये धनुबाण सिधारी ॥  
शोभा देखि काम रति लाजै । कोटि मयङ्क बदन छबिछाजै ॥  
दूसरौ कुवँर विलोकि कृपाला । भयेमुदितकहि बचनरसाला ॥  
जनुविधि सब आपनि चतुराई । इन्हैं सवाँरि विश्व दिखराई ॥  
शोभासिन्धु मनोहर जोरी । अतिसुकुमार बैस सुठिथोरी ॥  
लखिनखशिखशोभा दोउबीरा । मोहे प्रेम विवश रघुबीरा ॥  
त्यहिअवसर प्रभुगतिखगराई । शारद शेष सकैं नहिं गाई ॥  
महिमा कहत थके श्रुतिचारी । तहां कौन मर्याद हमारी ॥  
छन्द ॥  
मर्याद कौन हमारि तहँ जहँ भेद वेद न पावई ।  
भे थकित निगमपुराण कहि २ अपरगतिको गावई ॥  
ब्रह्माण्डप्रति विधि विष्णु हर जो रचै और सँहारई ।  
स्वइ राम पूरण काम खग दोउ बीर चिकित निहारई ॥  
सो० जानिसुवन बलवान बयकिशोर करणी कठिन ।  
विहँसि कह्यो भगवान काके तुम बालक दोऊ ॥  
कहो मातु पितु नाम क्यहि कारण बनमें बसहु ।  
कौन तुरग सों काम बान्धि जाहि जूझत फिरो ॥  
यदपि कीन लड़काय तदपि सिखावन देहुं मैं ।  
अबहूं देहु मँगाय तुरग पाय हम जाहिं फिर ॥  
सुनि कुश लव दोउभाय बाणी राजनमधुरसम ।  
बोले तब मुसकाय कहा काम पितु मातु सन ॥  
जाहि विरञ्चिदेय हय आजू । सो करि समर जाय लै राजू ॥  
जब अस वचन कहा दोउबीरा । हृदय विचार कीन रघुबीरा ॥  
मुनिवर तनय कहां अस होई । जो अस नीतिराख उर सोई ॥  
ये कोउ भूपसुवन बलधारी । जासु तेज नहिं जाय निहारी ॥  
अस सुनि प्रभु बोले खगराई । हम अपनेदिशिकहिसमुझाई ॥  
जो निज कीन्ह चहहु सङ्ग्रामा । तो रणकरह आय बलधामा ॥  
भपवचन सुनि दोऊ बीरा । आये जहँ कृपालु रणधीरा ॥  
सुभट बुलाय कह्यो रघुनाथा । युद्धकरो सन्मुख दोउ साथा ॥  
दुइ दुइ वीर कटकते जाहू। समर करहु जनि उर कदराहू ॥  
दो० सुन खगेश रघुनाथ जब बचन कह्यो भटबोल ।  
तमके दोउ बलवान तब कोध देखि महि डोल ॥  
तबलवकुश निजहृदय बिचारी । समरकरी तजि मुनि फुलवारी ॥  
ज्यहि मुनिबाग खीस नहिं होई । कीजै काज उचित अब सोई ॥  
मुनि बालकन कह्यो समुझाई । रहहु सजग देखत अमराई ॥  
तुम कहँ नहिं कौनौ डर भाई । मैं देखों भूपति कटकाई ॥  
असकहि धनुषबाणकरलीन्हा । सन्मुख भूप गमनतब कीन्हा ॥  
दुहुन्दिशिते भे क्रोध अपारा । लागे लड़ै सुभट बरियारा ॥  
बहु छल बल पौरूष भटकरहीं । समर अजिरमुरछितह्वै परहीं ॥  
यहि प्रकार मुनि होयलड़ाई शोभित देखैं रघुराई ॥  
जे भट होइँ कटकते न्यारे । ते न फिरैं लै प्राण बिचारे ॥  
दो० याविधि जूझे सुभतसब करि पौरूषखगनाथ ।  
गिने सुभट बाचे कछू भरद्वाज प्रभुसाथ ॥  
असकौतुक लखि राम सुजाना । लागे कहन बोलि हनुमाना ॥  
कुवँर दोउ अतिशय बलधारी । छिनमें सकलसुभट रणमारी ॥  
मन कछुहरष विषाद न आने । खड़े सहज दोउ बीरसयाने ॥  
देखत लघु दोउ कालसमाना । जायनसकहिन्निकटबलवाना ॥  
मैं सब विधि अनरथ कै खेतू । अस उतपात भयो ज्यहि हेतृ ॥  
मखहय कारण तीनों भाई । सुभट सहित जूझे बनआई ॥  
सेनापति कोशलपुर जेते । प्राणतजे यहि कानन तेते ॥  
जाऊँ अवध फिरि तो बड़लाजू । आय बना सब मरण समाजू ॥  
कहत वचन लोचन जलढरके । कुसमय देखि ताहिप्रभूहरके ॥  
दो० ऐसी विधि बिलखायमन कीन्ह शोच रघुबीर ।  
सुन समीर सुत रीछपति भरे नयन जलनीर ॥  
लवकुश देखि भूप भयमानी । जाय निकट बोले असबानी ॥  
सुनहु नरेश बिलम कसकरहू । की फिरिजाहुकिसन्मुखलरहू ॥  
सुनहु दूध मुख माहुर बानी । फिरे सुभटसब माखिभवानी ॥  
लागे समर करै यकबारा । मारहिं विविध शस्त्रहथियारा ॥  
कुशविलोकि सेना रिपु माषे । अनुजहिबोलिवचनअसभाषे ॥  
तुम मारहु भूपति कटकाई । मैं देखों नरेश प्रभुताई ॥  
अससमुझाय अनुजकुशबीरा । आपुचले जहँ रथ रघुबीरा ॥  
आये जब प्रभुयान समीपा । कहि दुर्बचन सुनाय महीपा ॥  
राजन समर करहु किन आई । की रण ते अब जाहु पराई ॥  
दो० असकहि पर चास्यो प्रभुहि विशिख बाणधरिचाप ।  
लखि खीञ्चत शारङ्ग कुश उठे देव सब काम्प ।  
त्रासमान सुरऋषय मुनीशा । विधि हरि हर पदनायोशीशा ॥  
नाथ कौन कारण यह देखी । कहो बुझाय कृपालु विशेखी ॥  
काके प्रभु बालक ये दोऊ । प्रबलप्रेचण्डनजगअसकोऊ ॥  
जाके समर सेन रघुनाथा । विकल पुकारत यथा अनाथा ॥  
वय किशोर मृदु गात सुहाई । रूप देखि बहु काम लजाई ॥  
ते पुनि कीन्ह समर अतिभारी । दल दश चारि क्षोहिणी मारी ॥  
उर सन्देह नाथ लखि होई । बेगि बुझाय कहो प्रभु सोई ॥  
तब विरञ्चि प्रभु कथा रसाला । कहिसमुझाय सुरन त्यहिकाला ॥  
परम कौतुकी कोशल भूपा । अलखअखण्डअनामअरूपा ॥  
छन्द ॥  
निष्काम नाम निरूप सो प्रभु प्रकट है अवधेशके ।  
मखराखि विश्वामित्र मुनिप्रणसिद्ध किय मिथिलेशके ॥  
स्वइ ब्रह्म अजय अरूप अविगत देह धरि लीला करी ।  
नहिं जान कोउ अजान सब लखि चरित भवसागर तरी ॥  
सुखधाम रामनमामि असकहि चारमुख अस्तुतिकियो ।  
बैराट रूप लखाय देवन आप परिपूरण भयो ॥  
दो० जबहिं जीति लङ्केश रण आये पुर श्रीराम ।  
गर्वबढ़यो सब अनुजके कहि विधिगे निजधाम ॥  
त्यहि कारण कौतुक कियो कृपासिन्धु रघुराज ।  
गर्व निवास्यो अनुज सब सुन अस भारद्वाज ॥  
तब प्रभ देख बलि रिपु आछे । कटि में रुचिर काछनी काछे ॥  
कर सरोज धनुबाण बिराजै । कोटिनभानुज्योतिछबि छाजै ॥  
निपट निरङ्कुश युगल कुमारा । बिन सङ्ख्या योधारण मारा ॥  
मोहिं यहँ आय समरके काजा । जो न लड़ों तो होय अकाजा ॥  
अस विचारि प्रभु शोचे भाई । निज उर मन्त्र समर ठहराई ॥  
भयो क्रोध गिरिराजकुमारी । सजग भये रथ राम खरारी ॥  
धनुष चढ़ाय विषम शरजोरे । बोले बचन सुधारस बोरे ॥  
मैं अब लग त्वहिं बालबिचारी । कीन क्षमा सब चूक तुम्हारी ॥  
यदपि अनीतिमहा तुम कीन्ही । तदपि न मैं एको चित दीनही ॥  
दो० सजग होहु रण खेतमें कहों वचन परमान ।  
रिसबश शर जोरत भये खीञ्च चापलग कान ॥  
कुश विलोकि कोप्यो युवराजा । लिय धनुबाण समरके काजा ॥  
सुमिरि मातुपद बारम्बारा । भयो क्रोध खगराज अपारा ॥  
विशिख बाण छोड़े त्यहिकाला । चलेतुरितजहँ अवधभुवाला ॥  
आवत देख विषमशर भारी । प्रभुकौतुकी काटि महि डारी ॥  
ज्वइ ज्वइ बाणगये कुशप्रेरे । स्वइ स्वइ शरनमारि प्रभुफेरे ॥  
देखि प्रताप नरेश अपारा । सुवनसियानिजहृदयविचारा ॥  
यह कोउ भूप महाबलवाना । जासु समीप जाय नहिं बाना ॥  
हृदय कोप बरषा शर कीन्हे । तुरितबिमानतोपि प्रभुलीन्हे ॥  
दण्ड एक प्रभु यान भवानी । पस्यो न देखि सुरन भयमानी ॥  
छन्द ॥  
नहिं पस्यो देखि विमान प्रभु यक दण्ड अस कौतुकभयो ।  
ह्वै परम विकल पुकारि देवन धीर नहिं काहुइ रह्यो ॥  
अवलोकि चरित अपार प्रभु नर नाग मुनि शोचहिं खड़े ।  
ब्रह्मादि विष्णु गणेश सुरपति देव सब बाहन चढ़े ॥  
प्रभु देखि रिपु परताप बल हँसि चाप शायक कर लई ।  
सब बाण बाणन काटि अपने निमिष महँ रजसम कई ॥  
असच रितक रि प्रभुश ायकन पुनि आय तरकस में भरे ।  
रथ निरखि शोभित अवधपति सुर सुमनकी वरषा करे ॥  
सो० देखि प्रताप महीप अस्तुति नभते करत सुर ।  
बोले जाय समीप परम क्रोध करि बीर कुश ॥  
कहि बहु बचन बहुरि शर मारा । स्वउ शर राम काटिमहिडारा ॥  
अमित निषङ्ग शरन बिनकीन्हे । बाणखण्डि डारिमहिदीन्हे ॥  
ज्वइ ज्वइ लव शर मार खगेशा । स्वइस्वइकाटिदीन्हअवधेशा ॥  
यहि प्रकार तहँ होय लड़ाई । देखों ठाढ़ सुनहु गिरिजाई ॥  
तबलव एक बाण अतिभारी । अतिसकोपि प्रभु ऊपरमारी ॥  
बाचे अब कोशल रघुराई । ध्वजा पताका काटि गिराई ॥  
परम निडर लखि प्रभुमुसकाने । चापचढ़ाय श्रवणलग ताने ॥  
छोड़े बाण अमित तेहि काला । कहिकहिसुन्दरबचनरसाला ॥  
मारन योग सुवन दोउ नाहीं । भय देखायआवहुमोहिम्पाहीं ॥  
सो० प्रभु आयसुधरिशीश चलेचापतजि बाणसब ।  
कीन कहानिजईश लीनघेरि चहुँदिशिरिपुहि ॥  
लवहि घेरि बहु त्रास दिखावें । प्रभुरुखपाय पास नहिं आवे ॥  
ऐसी भान्ति सुनो मुनिराई । घेरेहु लवहि बाण रघुराई ॥  
लीन छाय बाणन रणखेतू । सूझि न परै कतहुं खगकेतू ॥  
भयोबिकलत्यहिक्षण लव बीरा । बोले रिपु सन्मुख मतिधीरा ॥  
होहु सजग भूपति यहिकाला । मारिबिषमशर करों बिहाला ॥  
छांड़यो अतिकराल बहुबाना । चल्योसोसन्मुखश्रीभगवाना ॥  
तेजवन्त शर बिषम बिलोका । प्रभुनिजवाण प्रेरितेहिरोका ॥  
भै बाणनते विविध लड़ाई । रधुबर शर तेहि मारिगिराई ॥  
लखिप्रभुता लव अवधभुआरा । बनै न कछु उरकरत बिचारा ॥  
सो० बनैनकरत बिचार समुझि भूप बलवान अति ।  
क्षणक्षण होतखभार बरणिनजाय खगेशगति ॥  
दो० उमा सुभटसब मारि कुश मुदित पूजिरणखेत ।  
अनुज पास गवने तुरत परम अनन्द समेत ॥  
देखि लवहि कुश सङ्कट भारी । चलेसजग धनुबाण सँवारी ॥  
जाय देखिगति अनुजदुखारी । घेरे चहुन्दिशि बाणनिहारी ॥  
तमकि सकोप तूणिशर खीञ्चे । फूङ्कि सुधारि चापगहिखीञ्चे ॥  
छाँड़यो बाण कोपि कुश बीरा । फिरे उमा प्रभुके सब तीरा ॥  
प्रविशे शर निषङ्ग सब आई । देखि प्रताप हँसे रघुराई ॥  
पूञ्छा कुश अनुजहि मृदुबानी । सकलकथा लवतुरतबखानी ॥  
सुनिरिसभे कुश सुनहुभवानी । चले सकोप बाण धनुतानी ॥  
मारों भूपहि अस प्रण ठाना । सन्मुखआय कह्यो बलवाना ॥  
सजग होहु महिपाल सकेहि । तजों न आज शप्तमुनि मोही ॥  
दो० कहिकहि कोटिक बचन कटु उमाकरै को कान ।  
छाँड़े बाण प्रचण्ड अति सन्मुख श्रीभगवान ॥  
प्रभु जाना कोपे दोउ भाई । सुमिरिशिवाशिवचापचढ़ाई ॥  
चले दुहून्दिशि बाण कराला । महातेज बड़वानल ज्वाला ॥  
उत दोउबन्धु इतै रघुराई । समर भूमि खगहोय लड़ाई ॥  
कोउ काहूसे मरै न मारा । युद्धकरैं करि क्रोध अपारा ॥  
बीते बहुत दिवस यहि भाँती । चलैं बाण तीक्षणदिन राती ॥  
टूटेचाप अमित मुनि ज्ञानी । झरे तीर तरकसन भवानी ॥  
दोउदिशिते नभ बाणन छाई । शशिअरुभानु न परैलखाई ॥  
अस सङ्ग्राम विलोकि खगेशा । डगीधरणिब्याकुलभयेशेशा ॥  
सुर नर असुर सिद्ध मुनि झारी । भे सब जीव सचेत दुखारी ॥  
छन्द ॥  
सबभे सचेत अचेत तब नहिं धीर मन काहू धरा ।  
दशचार पुरके मध्यमें नभ घोर डरसब सुनिपरा ॥  
रघुनाथ अरु दोउतनय सिय सङ्ग्रामबहुदिनसे मची ।  
कहि दास चेरे कहैं सब असहोय जो बिधनारची ॥  
सो० जानि न जाय खगेश गूढ़ चरित रघुबंशमणि ।  
कहि न सकैं श्रुतिशेश गिरा शारदा मूक भइ ॥  
दो० सो मैं कौनी भान्ति खग कहि समुझावों तोहिं ।  
प्रभु लीला अवगाह नद पर न सूझै मोहिं ॥  
असकहि कागभुशुण्डिमुनीशा । बारबार प्रभुपद धरिशीशा ॥  
लाग्यो कहन खगेश सुनाई । पिता पुत्र जस करहिंलड़ाई ॥  
ऋक्षनाथ अङ्गद हनुमाना । प्रभुसमीप ठाढ़े बलवाना ॥  
देखिमहारण करहिं बिचारा । परमस भीत न जाहिनिहारा ॥  
तहिं चितै बोले सुरत्रात्रा । ठाढ़ रहो धरि धरिज ताता ॥  
कुसमय देखि बिषाद न कीजै । ईश रजाय शीश पर लीजै ॥  
करम प्रधान समुझि मनमाहीं । धीर धरहु कछु संशय नाहीं ॥  
इतना कहि प्रभु यान चलावा । देखिबीर दोउ बिस्मय पावा ॥  
रिपु बलवान देखि दोउ भाई । अतिशयकोपिबाणझरिलाई ॥  
दो० प्रभु कौतुकी विलोकि तब क्रोध तंश दोउ बीर ।  
कीन्ह चरित अनुहार नर कृपासिन्धु रघुबीर ॥  
सुनहु खगेश बखानहिं योगू । पावइँ मोह सुनत सबलोगू ॥  
मनुज देहधरि कीरति काजा । कीन चहहिं प्रभुसो खगराजा ॥  
देखि कुँवर दोउ सिय अनुहारी । उमाराम असहृदय बिचारी ॥  
थहां बास कहुँ जनककुमारी । तासु तनय दोऊ बलधारी ॥  
इनसों युद्धकिये भलनाहीं । हैहित हानि अयशजगमाहीं ॥  
असविचारि प्रभुसुनुउरगारी । धनुष बाण करसों महिडारी ॥  
बन्धुशोक ब्याप्यो उरभारी । परे विकल रथपर दनुजारी ॥  
जामवन्त अङ्गद हनुबीरा । देखिचरित प्रभुभये अधीरा ॥  
निरखिबन्धुदोउमुनित्यहिकाला । मुरछित रथदेखे महिपाला ॥  
दो० धाये हरष समेत दोउ देख्यो आय समीप ।  
गिस्यो बाण धनुहाथसों ब्याकुल पस्यो महीप ॥  
जाय निकट बहुभान्ति जगावा । अङ्ग सचेत नेक नहिं पावा ॥  
ह्वै निरभय तबदोड रणधीरा । लीनछीन पट भूषण बीरा ॥  
करमुन्दर शर मुकुट अनूपा । लीन छड़ाय तुरँग रथ भूपा ॥  
अस कौतुकलखि बालिकुमारा । सन्मुख आय तुरतललकारा ॥  
लवकुश देखि महाभट भारी । भे रिसवश गिरिराजकुमारी ॥  
बाणन बेधिलई कपि देही । बान्दरसों जनु ह्वैगयो सेही ॥  
मारिकपिहि रणभूमि सुवाई । गवने भवन मुदित दोउ भाई ॥  
बान्धि ऋक्षपति सुवन समीरा । चले अश्वचढ़ि दोउरणधीरा ॥  
पहुञ्चेसदन अनुजदोउ साथा। जाय मातुपद नायो माथा ॥  
दो० बिनयकीन दोउचरणगहि मातादीन अशीश ॥  
रहहुचिरञ्चिविबन्धुदोउ जबलगमहि अज ईश ॥  
आशिषपाय मुदित दोड भाई । भूपलूट सब मातु दिखाई ॥  
मुकुट अनूप अमोल निहारी । मुन्दरिनिरखहिशोचभइभारी ॥  
यहमुन्दरि कौशलपुर भूपा । मुकुटशीशप्रभूअधिकअनूपा ॥  
सो कौनीविधि विधि इनपाई । इतनाकहि पुनि बाहर आई ॥  
देखि ऋक्षपति पवनकुमारा । लागी रोदनकरै अपारा ॥  
परी बिकलमहि सुधिनहिं तेही । करत बिलाप विविधबैदेही ॥  
सुवननहीं ये जनम्यो काला । अवधनरेशबंश सब घाला ॥  
देखि दशा माता दोउ भाई । परेचरण मुखबचन न आई ॥  
रोदन करत विदेह कुमारी । छूटे केश न देह सँभारी ॥  
छन्द ।  
नहिं देहकी सुधिरही कछु ब्याकुल महाकरुणाकरै ।  
दोउहाथ छातीमारि पुनिपुनि मुरछिभूतलमें परै ॥  
तेहिसमयसियगतिदेखिखगपतिजातनहिङ्कबिसोङ्कही ।  
बिनबैनके लोचन बिलोकत मीनबिन पानीरही ॥  
दो० छत टूटत करुणकरत नेक न देह सँभार ।  
लखनिजपति भूषणबसन बाढ़त शोचअपार ॥  
तेहि क्षणजाय निकट हनुमाना । पद शिरनाय कह्यो बलवाना ॥  
मातु धीरधरू कुसमय जानी । मिटै न विधिकर लिखाभवानी ॥  
मैं सब चरित सुनावों माता । ज्यहिकारणअससबउतपाता ॥  
दशरथकुल बन्दन रघुराई । यज्ञ अरम्भकीन हरषाई ॥  
त्यहिलगिअश्व सुरेश मँगावा । पूजि तुरँग चहुञ्चक्नफिरावा ॥  
रहे साथ रिपुसूदन बीरा । फिरेजीतिचहुन्दिशिरणधीरा ॥  
तबलगि हय यहिकानन आवा । मुनिवरबाग चरत इनपावा ॥  
सो हय बान्ध्यो तनय तुम्हारे । करि रण रिपुसूदनको मारे ॥  
तासुखोज भारत पुनि आये । कटक समेत सोउ मुरझाये ॥  
दो० आये फिर सानुजलषण लैसँगसुभट अपार ।  
मुरछितकीन्ह्यो समरकरि ताहू तनय तुम्हार ॥  
प्रभुकहि लषणगये नहिं आये । यज्ञसभा मुनिवरहि सुनाये ॥  
गगनगिरा त्यहिक्षण यहमाता । जूझे रण लक्ष्मण सुरत्राता ।  
सुनि नभगिरा कृपाल भवानी । भये शोचबश शारँगपानी ॥  
चले तुरित गुरु आयसु पाई । देखाआय दशा निजभाई ॥  
कुसमय देखि धस्यो उर धीरा । लागे युद्धकरन रघुबीरा ॥  
सो चरित्र सुनु जनककुमारी । भे मुरछित रथ रामखरारी ॥  
तनय तुम्हार निकट तब जाई । पटभूषण सब लीन छडाई ॥  
सेवकसहित भालुकुल । लायेबान्धि भवन दोउ भ्राता ॥  
बिनजाने असअनरथ भयऊ । कथासमस्तपवनसुतकह्यऊ ॥  
सो० धीरजधरहुसँभारि परिहरिरिस दोउसुवनसन ।  
मातु सकै को टारि होनहार सबसे कठिन ॥  
कीशबचन सुनि नयन उधारी । चितैचहूँदिशिसुवननिहारी ॥  
देखिमातु तेहिक्षण दोउ भाई । महाबिकल ह्वै पदशिरनाई ॥  
बोले बचन बिगत अभिमाना । करनलगेदोउबहुबिधिआना ॥  
मातु वृथा जो बचन सुनावैं । पाप दहैं बालक बध पावैं ॥  
तुमहूँ कबहुँ न कहि समुझावा । बिनजाने कस दोष लगावा ॥  
गिरैं सुपन्थ सुबुधि जलजाता । जो हम जानिकीनरणमाता ॥  
सो बध द्विज मारेकर दोषा । देहिंहमहिं बिधिकरिबहुरोषा ॥  
बिधि हरिहर पदपङ्कज आनी । कीनकुचाल जोजानिभवानी ॥  
जोकछु कही सो शिरपर लीना । बड़अपराध मातु हमकीना ॥  
दो० ऐसीबिधिकहिवचनदोउ करहिं बिबिधबिधिआन ।  
तदपि न होय प्रतोषसिय लगहिं बचन जनुबान ॥  
पति देवर गुणशील बखानी । शीशधुनहिंसियसुनहुभवानी ॥  
तेहि औसरकर दुसह बिषादू । कहिनजायअतिआरतनादू ॥  
बाल्मीकि मुनिवर बिज्ञानी । निजआश्रमचरित्रसबजानी ॥  
बलिसों माङ्गि बिदा मुनिराई । सुधाकमपडलु लीन भराई ॥  
शोचबिबश मुनिराज सिधाई । कछुकदिवसमहँआश्रमपाई ॥  
देखासियहिदुखितअतिदीना । जिमिअहिपतिमणिखोयमलीना ॥  
पूँछा मुनि सब शिषन बुलाई । काके चलत सिया दुखपाई ॥  
ते सब कारण मुनिहि सुनाई । आदिहुसेसब कहि समुझाई ॥  
सुनत माहामुनि भयो दुखारी । लीनसुवन दोउसियाहँकारी ॥  
दो० अतिमलीनमन बन्धुदोउ बालमीकि रूखपाय ।  
कीन दण्डवत आय तब बैठे पद शिरनाय ॥  
मुनिदोउ अनुजलायउरलीन्हे । आशिरबादबिबिधबिधिदीन्हे ॥  
तजहुशोच उर धीरज आनहु । काल कर्मबश ईश्वर जानहु ॥  
जाय बहुरि सियको समुझाई । बहु इतिहास पुराण सुनाई ॥  
महिते सिय उठाय बैठाई । जलमँगाय बिधु बदन धुवाई ॥  
कछुधीरज आन्यहु बैदेही । सुमिर रामपद परम सनेही ॥  
तब बोले मुनिराज सुबानी । सुनहुसियानिश्चयउरआनी ॥  
तो पति अजरअमर निष्कामी । पारब्रह्म ईश्वर उरयामी ॥  
ताहि को सकै समररणजीती । कहें पुराण वेद अस नीती ॥  
संशय अस न करिय उर काऊ । तुम जानहु रघुबीर सुभाऊ ॥  
छन्द ॥  
जानहु प्रभाव स्वभावप्रभु केहिहेतु असकरुणाकरहु ।  
करिछोह सुवन बोलाय कण्ठलगाय उरधीरज धरहु ॥  
यहिभान्ति बारम्बार मुनि सियज्ञान उपदेशत भये ।  
पुनि बोललीन्ह कुमारदोउ शिष सङ्गलै प्रभुपहँ गये ॥  
दो० पहुँचे मुनिवर भूमिरण सिया सुवन दोउ सङ्ग ।  
सोवत रथपर दीख तहँ रघुकुल कमल पतङ्ग ॥  
सो० बिनय कीन कर जोर बार बार पदकञ्ज प्रभु ।  
मुनिवर प्रीति न थोर लागे तब अस्तुति करन ॥  
अस्तीतकीन महामुनि ज्ञानी । मथि सब वेद पुराणनछानी ॥  
मुनि जो अस्तुति कीन भवानी । सगमनिगमनहिञ्जायबखानी ॥  
सुनत बिनय रघुनायक जागे । उठेहरषि मुनिवर पदलागे ॥  
मुनिहु लीन प्रभुको उरलाई । लखिनखशिखछबिनयनजुड़ाई ॥  
पूँछिकुशल मुनिवर मृदुबानी । तुम्हरीकृपाकुशलमुनिज्ञानी ॥  
भ्रातासहित सुभट यहि देशू । जूझे करि सङ्ग्राम मुनेशू ॥  
को मुनिराज कुबँर वै दोऊ । जेहिसमान जगबीर न कोऊ ॥  
इन्द्रजीत लोनासुर मारे । ताहि समर दोउ कुवँरसँहारे ॥  
कहो मुनीश सुवन दोउकाके । पस्यों मुरछिलागे शरजाके ॥  
सो० कहोनाथ समुझाय केहि नरेशके कुवँर दोउ ।  
सुन्रि मुनिवर मुसकाय जोरिपाणिलागे कहन ॥  
जब आज्ञा लक्ष्मण प्रभुपाई । त्यागिसियहिबनअवधसिधाई ॥  
टेढ़ बिपिन अवलोकिकुमारी । कीन्हकलाप बिलाप पुकारी ॥  
तेहि औसर मैं शिषन समेत । फिरत रह्यों बन कृपानिकेता ॥  
देक्यों जाय बैठि तरुछाहीं । ब्याकुलअधिकदेहसुधिनाहीं ॥  
धीरज दीन ताहि समुझाई । सकलचरिततिनमोहिंसुनाई ॥  
जाना मैं तब जनककिशोरी । लै आयों आश्रमहिं बहोरी ॥  
कछुदिन गये कुवँर दोउ जाई । भईमुदितसुधिअवधभुलाई ॥  
पूँछिलगन शुभ घड़ी सुहाई । चूड़ाकरण उछाह कराई ॥  
यज्ञोपवीत भली बिधि कीना । बिबिधदान महिदेवन दीना ॥  
द० बैठे पुनि बिद्या पढ़न मम निकेत दोउसाथ ।  
अल्प दिवसमहँ लीनपढ़ि सब विद्यारघुनाथ ॥  
बहुरि धनुष विद्या सब सीखी । मैं पुनि दीन प्रेम दृढ़ देखी ॥  
भये कुवँर बल बुद्धि निधाना । फिरहिंविपिनलीन्हे धनुबाना ॥  
तेहि औसर बलि मोहिं बुलायो । मख्यकरनहित न्योतपठायो ॥  
निज बाटिका सौम्पि दोउभाई । गयों पताल सुनहु रघुराई ॥  
समय पाय विधिव बात बिगारा । होनी होय को रोकनहारा ॥  
तजो सो कोह आजु रघुराई । मिलहुकुवँरदोउकण्ठलगाई ॥  
सुनि मृदु पञ्ज वचन मुनि धीरा । मिल्योतनयदोउहँसिरघुबीरा ॥  
अति आदर समीप बैठारे । बारबार दोउ सुवन निहारे ॥  
प्रभुके निकट तनय दोउ सोहैं । देखत नभबासी सब मोहैं ॥  
छन्द ॥  
मोहे नभबासी शिवकैलासी विधि हरसुरपति देवसबे ।  
कहि मङ्गल मूला बरषहिं फूला शङ्ख निशान बजायचले ॥  
निरखत सुखपावैं लवैं नभमहिलों ध्वनि छायरही ।  
कहिगवननिकेताशक्तिसमेता अतिआनँदनहिं जायकही ॥  
दो० याविधि देवन राम कहँ सुवन समेत निहार ।  
माङ्गि बिदा गवने भवन अश्वविमान प्रचार ॥  
तब मुनिसों बोले भगवाना । तुम मुनीश सर्वज्ञ सुजाना ॥  
अबसो यतन करिय मुनिराई । जेहिप्रकार कौशलपुर जाई ॥  
मरछा अनुज सुभट समुदाई । जाते जाय सो करिय उपाई ॥  
सुनिप्रभुबचनकह्यो मुनिनाथा । दीजै रथ आपन रघुनाथा ॥  
बलिके सभा चरित सब जाना । जानि सुकाज सुधामैं आना ॥  
चढ़िरथ नभ ऊपर प्रभु जाई । बरषि सुधा भट देउँ जियाई ॥  
दीन तुरत रथ राम खरारी । तेहिचढ़िमुनिनभपन्थ सिधारी ॥  
सुधाबारि मुनि वरषन लागे । बुन्द परत योधा सब जागे ॥  
जागे रिपुसूदन भै चेतू । भारत लक्ष्मण सैन समेतू ॥  
दो० गै मुरछा जगे सुभट जिमि मदगत मतवार ।  
साजि बसन हथियार सब भये अश्व असवार ॥  
भरत लषण रिपुसूदन बीरा । भूषण बसन सजे रणधीरा ॥  
कसितरकस धनुबाण उठाई । चढ़ि चढ़िरथ निजदेवमनाई ॥  
लियोताकि मुनिनायक बागू । चतुरङ्गिनी सुभटकर आगू ॥  
देख्यो जाय बाग मुनिराई । नहिन्तहँ तुरङ्ग न रिपुदोउ भाई ॥  
तौने समय दूत रघुराई । पहुञ्चे जाय जहां दोउभाई ॥  
शीशनाय बोले करजोरी । मधुर बचन गिरिराजकिशोरी ॥  
चलियनाथ रघुनाथ बुलाई । बानी सुनत परमसुख पाई ॥  
बालमीकि मुनि आश्रम तीरा । कछु दिनते आये रघुबीरा ॥  
दूतबचन सुनि तीनौ भाई । हाङ्क्योरथकछुबिलम न लाई ॥  
छन्द ॥  
हाङ्के विमान प्रचारि घोड़े पवनते आतुरचले ।  
ज़रवत्फकी तम्बू कनातैं तनी हैं झलकैं भले ॥  
बहु शामियाने बादला मुक्कैशकी झालर सजी ।  
खीञ्ची तनावी रेशमी दिन रात तहँ नौबत बजी ॥  
अगणित मतङ्ग गयन्दपर बहुतासकी झूलैम्परी ।  
बहुबाजि पवनसमान ऊपर जीन रतनन सों जरी ॥  
असकहत फिरत नकीब खग बीरो तयारी कीजिये ।  
महराजके सब अनुज आवत जाय आगे लीजिये ॥  
डेवढ़ी कसामस चोबदारा मणिजड़ित आशालिये ।  
कोउ भूपमिलै न जानपावै बिना कछु रिशबत दिये ॥  
बहुबरि भटसुर आज ये जहँ आप प्रभु कोशलधनी ।  
मसनन्द तकियालागतहँ सुन्दर मुशज्जरकीतनी ॥  
बहु चौघड़े औ पानदान गुलाबपास धरे जहां ।  
सुन्दरगढ़न के अतरदान अनेक मुनि देखे तहां ॥  
दो० काहूते नहिं जातकहि जस कछु बनी समाज ।  
देश देश के भूप सब बैठे तहँ खगराज ॥  
बहु आशेबरदार मुनीशा । खड़ेजहाँ जहँ प्रभुजगदीशा ॥  
बालमीकि दोउ कुवँर समेता । शोभित तहँ जहँ कृपानिकेता ॥  
तेहि औसर प्रभुके सब भाई । कीनप्रवेश उमा तहँ आई ॥  
दूतन प्रभु पहँ जाय सुनाई । कह प्रभु आनहु वेगि बुलाई ॥  
जब प्रभु अनुजन आवतदेखी । सहित सभा सब उठे विशेखी ॥  
प्रथमहिं भरत दण्डवतकीन्हा । करगहिलायहृदयप्रभुलीन्हा ॥  
पुनिलक्ष्मण प्रभुपदधरिशीशा । भुज पसारि भेण्टे अवधेशा ॥  
पाछे रिपुसूदन शिर नावा । प्रेमसमेत राम उर लावा ॥  
पूञ्छत कुशल निकट बैठारी । गई सकल श्रम भये सुखारी ॥  
दो० प्रभु आज्ञाते अनुज सब बैठि दण्डवत कीन ।  
बहुरिमिलेप्रभुतनय दोउ हरषित आशिषदीन ॥  
तब प्रभु मुनि आगे भये ठाढ़े । पुलकिशरीरनयन जलबाढ़े ॥  
मोपर नाथ कीन तुम दाया । जनमउऋकणनहिम्मैम्मुनिराया ॥  
रौरे नाथ अनुग्रह कीजै । अवधचलियसियसोंशिषदीजै ॥  
पूरण यज्ञ नहीं बिन तीया । इतना नाथ हमैं करनीया ॥  
असकहि प्रभु सुखपाल मँगाई । बालमीकि मुनिसङ्ग पठाई ॥  
लै सुखपाल मुनीश सिधाई । तेहि पाछे रिपुदवन बुलाई ॥  
जाहु बेगि मुनिवर पहँ भाई । आनहुजनकसुरता समुझाई ॥  
आयसु पाय भरत लघु भ्राता । चले सियापहँ हरषितगाता ॥  
जाय शत्रुहन पद शिरनाई । आशिषदीन्ह लीन्हउरलाई ॥  
दो० कुशल पूँछि बैठाय ढिग अति आदर सियमात ।  
पूँछन लागीं कुशल प्रभु लषण भरत दोउ भ्रात ॥  
मातु आज सब कुशल हमारी । चरणसरोज विलोकितुम्हारी ॥  
तब मुनिवर मृदु बचन सुनाई । सुनों सिया असकहेरघुराई ॥  
जेहि विधि अवधचलै चहेजाई । सोइ उपदेश देब मुनिराई ॥  
सुनि प्रभुवचन सुता सुखपायों । तोहित बचन हारि मैं आयों ॥  
कर प्रतिपाल वचन अब मोरा । होयसुयशतिहुँपुर अतितोरा ॥  
रिपुसूदनहुँ लिवावन आये । चरणपरे अबलों शिरनाये ॥  
जिम्मि २ मुनिवरकहिगिरिजाई । तिमितिमिअवनिसुतासकुचाई ॥  
शोचत हृदय विदेह कुमारी । पतिगुरु आयसुसकैको टारी ॥  
जाउँ अवध तो सब बिधिहानी । जो न जाउँ कोपैं मुनि ज्ञानी ॥  
दो० दुहूँ भान्ति सङ्कट सिया बनै रहत नाहिं जात ।  
बन्दि चरण मुनिनाथके बोलीं अति मृदुगात ॥  
तुमतो नाथ नीकि शिष दीन्ही । सबहिप्रकारमोरहितचीन्ही ॥  
मैं तजिलाज कहों मुनि आजू । अबनहिंअवधमोरकछुकाजू ॥  
बिन अपराध तजा मोहिं स्वामी । तुमहिंविदितसबअन्तरयामी ॥  
तापर मोहिं कहत प्रभुजाना । यह सब मोर अभागानआना ॥  
आयसु नाथ शीश परलीन्हा । जोकुकहियसोचाहियकीस्हा ॥  
मुनिवर सुनि सीताप्रिय बानी । रहेसकुचि तेहिसमयभवानी ॥  
तजि सँकोच पुनि कह्योमुनेशू । सुनपुत्री तुव पितुमिथिलेशू ॥  
अस इर्षा सपनेहु नहिंआनी । पतिव्रत धर्म्म पुराणबखानी ॥  
यद्यपि पति सब औगुणखानी । तेहिको उचित देवकरिजानी ॥  
सो० अस विचारि उर आनि करहु आज जो मैं कहहुँ ।  
कीजै शिष सुखमानि सब प्रकार तुम कहँ सुखद ॥  
धर्म्म नीति इतिहास सुनाई । सियागमन सुखपालमँगाई ॥  
तुरित कहारन लीन उठाई । चले जहां राजित रघुराई ॥  
मुनि रिपुसूदन पाछे जाहीं । परिहरिशोचहरष मनमाहीं ॥  
जहँ राजित प्रभु अवध नरेशू । गे रिपुसूदन सहित मुनेशू ॥  
भरतअनुज प्रभुपद शिरनाई । मुनिवरआशिषबचनसुनाई ॥  
मुनिहिं दण्डवत करि रघुराई । रिपुसूदनहिं लीन उरलाई ॥  
सिय आगमन कह्यो मुनिराजू । सुनि हरषे तिहुँपुर शिरताजू ॥  
करिअस्तुति मुनिकहिसियरौनू । आयसु होय करों पुर गौनू ॥  
भली नाथकहि मुनिमत धीरा । तुरित पयान कीन रघुबीरा ॥  
दो० बहुरि निशान बजाय बहु चलन साज सब साज ।  
बाहन चढ़ि भट भीरमुनि चले जहां रघुराज ॥  
गजराजनपर कसी अमारी । बाजिनपर रचिजीन सवाँरी ॥  
कोतल तुरङ्ग अमितको । लाजैं हय रथ सूरज देखे ॥  
वृषभ ऊँट बाहन सङ्ग जेते । वस्तु अनेक भरे सब तेते ॥  
नित्यक्रिया करि पूजि पुरारी । प्रभुनिज भूषणबसन सवाँरी ॥  
पुनि पट भूषण विविध मँगाई । अनुजन सुवनबोलिपहिराई ॥  
बान्धि तुणीर सुनहुँ मुनिराया । लीन हाथ धनुशर रघुराया ॥  
अस्तुति बालमीकि मुनिकीन्हे । निजरथमुनिनायककहँदीन्हे ॥  
तीनों अनुज कुवँर दोउ साथा । चढ़े बाजि पर मुनिरघुनाथा ॥  
गणपति गौरि मनाय खरारी । करि आगे सब सैन हँकारी ॥  
दो० तेहि औसर करुणायतन देखि सजग कटकाय ।  
चले अवधपुर बिहँगपति शम्भु चरण शिरनाय ॥  
आगे कीन तुरँग मख आछे । सियसुखपाल जायतेहिपाछे ॥  
तेहि पाछे मुनिवर रथ जाई । चले साथ सेवक रघुराई ॥  
तेहि पाछे कुश लौ दोउ भाई । छविनिधानकछुवरणिनजाई ॥  
हय सवार पर चढ़बहु साथे । धनुषबाणशोभित दोउहाथे ॥  
तेहि पाछे गज तीनों अनुजा । भरतलषणरिपुसूदनगिरिजा ॥  
तुरङ्ग सवार बाग मुरकाये । जाहिं चले करिवरहिम्मिलाये ॥  
सुभट अमित आगे कछु पाछे । सजि हथियार काछनीकाछे ॥  
तेहि पाछे गिरिवर रघुबीरा । बैठि खवासी सुवन समीरा ॥  
शोभित हाथ छत्रवत भाना । चांवरविबिध न जायबखाना ॥  
दो० यहिविधि राजा राम मुनि भ्राता सुवनसमेत ।  
भये पार तमसा उतर शोभा सीव निकेत ॥  
बोलि दूत दुइ अवध पठाई । आयसु पाय चले शिरनाई ॥  
प्रथमहिं गुरु वशिष्ठ पहँआई । गहिपदमुनिप्रभुकुशलसुनाई ॥  
आवत कुशल अवधपति नाथा । सीताअनुजसुवनदोउसाथा ॥  
सुनि मुनिउर दूतन प्रियबानी । हरषे ऋषिन समेत भवानी ॥  
बहुरि दूत गये राज दुवारे । जाय तहान्नृप सचिवनिहारे ॥  
शीश नाय मृदु बैन सुनाई । नाथ कुशल आये रघुराई ॥  
सुनत सुमन्त उठ्यो हरषाई । मृतक शरीर प्राण जनु आई ॥  
गयो तुरित जहँ प्रभु महतारी । समाचार सब कह्यो सुखारी ॥  
सियासहितदोउशिशुसबभ्राता । लैमखबाजि फिरे सुरत्राता ॥  
दो० बचन सुनत उच्छाह मय सुन हरषीं सबमात ।  
बोल विप्र याचक नगर दान दीन बहु भान्त ॥  
समाचार पुरबासिन पावा । घरघर मङ्गल बाज बधावा ॥  
सुधर प्रचारिक बेगि बोलाई । बहु रचना गृहद्वार बनाई ॥  
राजद्वार की शोभा जैसी । कहँमति मोर कहूं अवतैसी ॥  
गज मुक्ता की चौक पुराई । कञ्चन कलश अनूपसोहाई ॥  
दधि अक्षत रोचन मिष्टाना । पान फूल पूगीफल नाना ॥  
कौशल्यादि राम महतारी । मुदित आरती थारसवाँरी ॥  
मणिगण हेम निछावरि हेतू । लिये सखी सब प्रेम समेतू ॥  
जब प्रभुआय नगर नियराने । आगे जाय सचिव सनमाने ॥  
चरण बन्दि सादर सुरत्राता । बैठ्योअनुजसहितदोउभ्राता ॥  
दो० कीन सचिव पुनिदण्डवत बालमीकि मुनिदेख ।  
सियपदबन्दि सुखेनअति धन्यभाग्य निजलेख ॥  
तब प्रभुहरषि अवधपुर आई । आगे बाण निशान सुहाई ॥  
हय गजके डङ्का मुनि बाजे । सुनि रौ मधुर मेघघनलाजे ॥  
गलिन भीर हयमत्त गयन्दा । मग पावें नहिं पदचरवृन्दा ॥  
नरनारी चढ़धाय अटारी । निरखैं छबि प्रभु होइँ सुखारी ॥  
लखि सुखपाल विदेहकुमारी । युवतिन हृदयभयो सुखभारी ॥  
देखि तनय सुन्दर सियदोऊ । जेहिशोभा उपमा नहिं कोऊ ॥  
भरत लषण रिपुसूदन देखी । पुरबासी सुख लह्योविशेखी ॥  
उत सब परम देखि अनुरागे । मणिगण हेम लुटावनलागे ॥  
दिव्य सुखद सब पुरनर नारी । भूप दुवार आय दनुजारी ॥  
दो० पुरबासिन कहँ देत सुख रविकुल कमल पतङ्ह ।  
सैनसहित आये उमा शोभा कोटि अनङ्ग ॥  
सिय सुखपाल सुनो उरगारी । जाय कहारन द्वार उतारी ॥  
सखिनसङ्ग मन्दिर सियआंई । पति देवर मातहि शिरनांई ॥  
सासुसबी सियको उरलाई । वदन अनूप निरखि सुखपाई ॥  
तबमुनि प्रभुसब अनुजसमेता । तजिबाहनकिय गौन निकेता ॥  
कौशल्यादि मातु हरषाई । करहिं आरती मङ्गल गाई ॥  
वारहिं मणिगण विविधप्रकारा । जोजेहिभाव सो दीन्हअपारा ॥  
तेहि औसर पुरग्राम उछाहू । बरणिनजायसुनहु खगनाहू ॥  
दोड सिय सुवनराम महतारी । हृदय लगाय गोद बैठारी ॥  
विविधदान महिदेवन दीन्हे । याचकसकलअयाचककीन्हे ॥  
सो० ताहि समय रघुनाथ चरणसरोरुह मातुसब ।  
सादर नायोमाथ मातहिं आशिष दीन तब ॥  
गुरुकर पदुम गहे रघुराई । बारबार मुनिवर उर लाई ॥  
जहँलग ऋषयमुनीश समाजू । दण्डप्रणाम कीन रघुराजू ॥  
भरत लषण रिपुसूदन जाई । कुशलौ सहित चरण शिरनाई ॥  
आशिरबाद यथारुचि जेही । दीनहरषि मुनि नायक तेही ॥  
पूञ्छेहुमुनि प्रभु कुशल बहोरी । कह प्रभुनाथ अनुग्रह तोरी ॥  
देखि प्रीति बहुशील सनेहू । ऋषिनसहित मुनिभयोबिदेहू ॥  
अति सुकुमारगात दोउबारे । पितुभ्रातहिकेहिबिधिरणमारे ॥  
बहुरि बिचारि रामप्रभुताई । सुतन बिलोकि रहे मुनिराई ॥  
बारबार प्रभु सुयश बखानी । सकुचि राम बोले मृदुबानी ॥  
दो० यज्ञकाज हितनाथ अब जस मोहिं आयसु होय ।  
उठि प्रभात करुणायतन करों शीशधरि सोय ॥  
सुनिप्रभुवचनहरषिमुनिनायक । लागे कहन सुनो रघुनायक ॥  
भूप अमित कुलहते तम्हारे । तुमसम और न नयन निहारे ॥  
हम प्रोहित रविकुल भगवाना । मिलेनकोउतुमसमयजमाना ॥  
यह न बड़ाई तहां तुम्हारी । दीनदयालु भक्त हितकारी ॥  
मुनि वशिष्ठ रघुबीर बड़ाई । करत वदन परसबहिंसुनाई ॥  
प्रभुकहसकुचकृपामुनि कीन्ही । सकल बड़ाई आपुहि दीन्ही ॥  
मैं सेवक सब भान्ति तुम्हारा । परमधर्म यह नाथ हमारा ॥  
मुनि रघुबीर गूढ़ ब्योहारा । को समरथ जगकेरै बिचारा ॥  
सुनहुं राम अस कह मुनिराजा । भोरहि कीजै मखका काजा ॥  
दो० भलेनाथ कहि नायशिर प्रभुमुनि आयसुपाया ।  
राज द्वार गमने तुरत निशा दण्डयुग आय ॥  
गई निशा युग दण्ड मुनीशा । राज द्वार आये अवधेशा ॥  
सचिव आय सादर शिरनाई । प्रेम पुलक बोले रघुराई ॥  
गुरु पितु मातु अनुग्रह ताता । आयोङ्कुशलसहितसमभ्राता ॥  
सुनि प्रभु बचन सचिव हरषाई । कहि जैजीव चरण शिरनाई ॥  
कहहु बचन अति नीति सुहाई । तुम समान तुमहीं रघुराई ॥  
सेवक विनय नाथ सुनि लीजै । महल जाय मोजनकछुकीजै ॥  
सुनि यह वचन भवन प्रभुआये । दासी दास तुरत जल लाये ॥  
भ्राता सुतन बोलि रघुनाथा । उठेकरन भोजन यकसाथा ॥  
षटरस व्यञ्जन भरिभरिथारी । सादर परसि दीन महतारी ॥  
दो० लागे जेवन रामतब अनुजन सुवन समेत ।  
जोइभोजन प्रभु चाहते सोइ कौशल्या देत ॥  
करिभोजन गिरिजा रघुराई । कीन्ह्योशयनमहलनिजजाई ॥  
अनुजहिसुवनहि बोलिसप्रीती । सोवहु तात निशा बहुबीती ॥  
आयसु पाय चरण शिरनाई । निजनिजभवनगये सब भाई ॥  
राममातु पहँ गये दोड भाई । सुन्दर पलँग बिछायसोवाई ॥  
सिया सासु अनुशासन पाई । गई जहां राजित रघुराई ॥  
करि बहुभान्ति चरण सेवकाई । सोई सिय प्रभु आयसु पाई ॥  
सोवत सिय सुखसेज बिलोकी । देखिकलाबिधुनिजरथरोकी ॥  
आपते अधिकदेखि सियशोभा । बहुमयङ्कहिरदयअतिक्षोभा ॥  
शोभा कोटिकाम रति थोरी । नहिं उपमाछबिजनककिशोरी ॥  
दो० रति समेत लाज्यो मदन रजनीपति सकुचाय ।  
सियमुखशोभासुरसलखि जहँ तहँ रहे लजाय ॥  
प्रात समय रघुनायक जागे । बन्दीजन गुण गावनलागे ॥  
भोरहिं सियउठ प्रीतम पासू । गई महल जहँ सोवतसासू ॥  
कौशल्या पद चापन लागी । परसत हाथ सासुतबजागी ॥  
पद शिरनाय विदेहकुमारी । आशिषदीन्ह राम महतारी ॥  
निशा बिगत जागे दोउभाई । पितुमातहि सादर शिरनाई ॥  
निज मातहि प्रणामपुनिकीन्हा । देखिसुवनसियशाशिषदीन्हा ॥  
तब रघुनाथ मात पहँ जाई । चरण बन्दि बैठे मुनिराई ॥  
माता दीन अशीश सुखारी । सुन हरषे रघुबंश खरारी ॥  
तात चरण बन्द्यो दोउ भ्राता । प्रभुसकुचेबिलोकिढिगमाता ॥  
दो० तेहि औसर भारत लषण रिपुसूदन मुनि आय ।  
बन्दि रामपद मात पद सिय पद शीश नवाय ॥  
तब अनुजन बिलोकिदोउभाई । दण्डप्रणाम कीन शिरनाई ॥  
अनुजन सुवन समेत सुनीशा । मज्जन करन चले अवधेशा ॥  
नित्यक्रिया करि सरयू तीरा । गुरु समीप आये रघुबीरा ॥  
गुरुहि प्रणाम कीन शिरनाई । दई अशीष हरषि मुनिराई ॥  
अवनिसुता कहँ बेगि बुलाई । कीजै काज समय रघुराई ॥  
गिरिजा प्रभुगुरू आयसु पाई । रिपुसूदनहिङ्कह्यो समुझाई ॥  
जाहु बेगि माता पहँ भाई । सादर जनकसुतहि लै आई ॥  
गे रिपुघन कौशल्या पाहीं । गहिपदकह्यो हरषमनमाहीं ॥  
मातु सियहि मुनिनाथ बुलाई । सुनि रघुनाथ जननिहरषाई ॥  
सो० सादर सिय अन्हवाय भूषण बसन अनूपसजि ।  
युवतिनसङ्ग पठाय चली सियापद सासुगहि ॥  
मखसमाज सियजब पगधारी । रूपराशि नहिं जाय निहारी ॥  
नखशिख भूषण बसन बिराजैं । नूपुर शब्द मधुरध्वनिबाजैं ॥  
ऋषिन देखि सियकीनप्रणामा । जानिशिरोमणितेहिसुखधामा ॥  
जाय सिया गुरु पद शिरनाई । दीन अशीष हरषिमुनिराई ॥  
कुशर साथरी मुनिन मँगाई । कलश समीप मुनीशबिछाई ॥  
गाण्ठि जोरि मुनिवर बैठारी । राम सियहिसनग्रीशदुलारी ॥  
प्रथमहिं गुरु अभिषेक मुनेशू । पुनिसबऋषिमुनिकीनखगेशू ॥  
वेदनध्वनि त्यहि समय सुहाई । नभते सुरन सुमनरिलाई ॥  
बरणत छबि सियराम भवानी । शारद शेषहुमति सकुचानी ॥  
छन्द ॥  
सकुचात मति श्रुतिशेष शारद अपरकी गिनती कई ।  
ब्रह्मादिशिवसनकादि असछबि देखि मति चकृतभई ॥  
अविगत अभेद अपार अगम न पार लखिकाहूपरै ।  
सो नीच निपट अयान चेरे कौन विधि वरणन करै ॥  
दो० जक्त मातु पितु रामसिय शोभा शील निधान ।  
सोकेहिविधि वरणनकरों सुनहुं सुता हिमवान ॥  
श्यामलगौर मनोहर जोरी । भुवनचतुर्दश की अबि थोरी ॥  
पूजा सकल मुनीश कराई । तुरँग यज्ञ तेहि समयमँगाई ॥  
करमन्त्रबत अश्व अन्हवाई । पूजा कीन वेद जस गाई ॥  
ऋषिन तहां मुनि आयसुपाई । मख हय हत्यो अवारनलाई ॥  
घृत कपूर पयकेर मिलाई । अति पुनीत शाकल्य बनाई ॥  
ऋषि मुनिवर कोबिदमखजेते । करहिं वेदध्वनि सादर तेते ॥  
देवन सहित समाज सुरेशा । ऋषि अट्ठासी सहसखगेशा ॥  
विधिहरिहरसुनिअवध उछाहू । यज्ञसभा आये खग नाहू ॥  
जस बिधान मख वेदन गाई । तस प्रभु कीन सुनो खगराई ॥  
दो० घृतकपूरहय मांस यव रुचिशाकल्यखगेश ।  
करतहोम रघुकुलतिलकशोभितसभाऋषेश ॥  
भयो होम बहु दिवस भवानी । बसुधा अनल तेज अकुलानी ॥  
जहँलग महि अकाश औकासू । धूम होम सब कीन निवासू ॥  
भानुतेज शशि शीतल ताई । पेस्यो न लखि काहू गिरिजाई ॥  
ज्वालाहोम प्रचण्ड बखानी । नभ पाई आहुति हरषानी ॥  
जयजयकार रह्यो मखछाई । निभते सुर दुन्दुभी बजाई ॥  
पूरण आहुति कीन कृपाला । बोले मुनि तब बचन रसाला ॥  
यज्ञदान यहि औसर कीजै । शुभआाशिषऋषिमुनिद्विजलीजै ॥  
प्रभुआयसुलखिसचिवसुजाना । अमितगयन्दतुरँगसजियाना ॥  
भूषण बसन हेम मणि हीरा । प्रभुपहँराखिसचिवमतिधीरा ॥  
दो० आयसुपार्यवशिष्ठमुनि सुनो उमा चितलाय ।  
दीन दान रघुवंशमणि याचक विप्र बुलाय ॥  
काहू हय काहू गजराजा । काहू रथ भूषण खगराजा ॥  
जो जेहि भाव दीन स्वइ दाना । रङ्कहि कीन्ह्यो राव समाना ॥  
याचक बहुविधि कीरति गावैं । भूसुर आशिष बचन सुनावैं ॥  
अवनिकुमारि दीन जो दाना । सोखगपतिनहिञ्जायबखाना ॥  
सुनहुंराम कह मुनि तेहि काला । कीजै पैकरमा मखशाला ॥  
सुनि प्रभुगुरू मृदुगिरा सुहाई । सियसमेत पर दक्षिण लाई ॥  
बहुरिकीनऋषिमुनिहिम्प्रणामा । सीता सहित राम सुखधामा ॥  
पुनिप्रभु गुरु वशिष्ठ पहँ जाई । सीता सहित चरण शिरनाई ॥  
दै आशिष अस कह मुनिराई । अग्नि बिनय कीजै रघुराई ॥  
दो० भलीनाथ कहि अवधपति सिय समेत खगपाल ।  
जाय कीन अस्तुति अमित जहां होमकी ज्वाल ॥  
प्रभुहि निहोरत नेह निहारी । ज्वाल राह मखबाजिनिकारी ॥  
दीन तुरँग प्रभु लीन सुखारी । जयध्वनिछायो तिहुं उरगारी ॥  
तब प्रभु तुरँग सुरेशहि दीना । पदशिरनायबिनय तिनकीना ॥  
करि बहुभान्ति विनय सुरराजू । गयो लोकतजिसहितसमाजू ॥  
बिदाकीन प्रभु ऋषिन बुलाई । करि सन्मान सुनहुं खगराई ॥  
निजनिज भवनगवनसबकीन्हे । तबप्रभुमुनिकहँआयसुदीन्हे ॥  
अबप्रभुभवनगवन निज कीजै । मन्दिर जाय दान बहु दीजै ॥  
आगे मुनि सियरघुबर पाछे । गानकरहिं याचक सब आछे ॥  
भेरि निशान द्वार बहुबाजे । ऋतुपावसके घन जनुगाजे ॥  
दो० सियसमेत रघुबंश मणि गुरुवशिष्ठ मुनिसाथ ।  
शुभनक्षत्र प्रवेश किय निज मन्दिर रघुनाथ ॥  
मन्दिर भीर याचकन देखी । प्रभुसे तब मुनि कह्योबिशेखी ॥  
प्रथमहिं धेनु द्विजन कहँ दीजै । महिदेवन शुभआशिषलीजै ॥  
तेहि पाछे याचकहि बुलाई । दीजै दान देव सुखदाई ॥  
सुनिप्रभुगुरु मृदुबयनरसाला । कोटि धेनु माङ्गीं तेहि काला ॥  
कामधेनु हैं सुरस मुनीशा । कीन कुशस्थ कौशला धीशा ॥  
सुरभि दान महि देवन दीन्हे । पदगहिविनयभान्तिबहुकीन्हे ॥  
दै आशिष महिदेव सिधाये । तब प्रभुयाचक नगरबुलाये ॥  
याचक बोलि दीन बहु दाना । चलेभेवन यश करत बखाना ॥  
गुरु सतकार कीन रघुराई । विविध प्रकार सुनहु मुनिराई ॥  
दो० हाथजोरिप्रभु बिनयकरि चरण कमल शिरनाय ।  
हय गयन्द भूषण बसन दीन लीन मुनिराय ॥  
कहमुनि प्रभु आशिष ममलेहू । आयसू होय जाउँ मैं गेहू ॥  
सियसमेत प्रभु गहिमुनि पाऊ । भवनगये मुनिवर खगराऊ ॥  
छोख्यो गाण्ठ सुमित्रा आई । तबसियसासुचरणशिरनाई ॥  
केकै कौशल्या पद लागी । दीन अशीश प्रेम अनुरागी ॥  
तीनिउ मातु चरण जल जाता । गह्योकृपानिधिजनसुखदाता ॥  
रानी सब न्योछावर वारैं । सिय रधुनन्दन बदननिहारैं ॥  
उतसव विविधकौशल्याकीन्ही । पटभूषण युवतिनकहँ दीन्ही ॥  
देत अशीश गंई निज धामा । हिये राखि मूरति सियरामा ॥  
कृपासिन्धु प्रभु दीनदयाला । बोलिसचिबअसकहखगपाला ॥  
दो० ब्रह्मभोज विधि वेगिसब तातकरहु तुम जाय ।  
न्योतो द्विज सुरदीपभर हैं आयसु मुनिराय ॥  
जस कछु ब्रह्मभोज विधि होई । कीजै तात जाय अब सोई ॥  
मैं जो राउर आयसु पावों । प्रागआदि तीरथकरि आवों ॥  
सुनिप्रभुवचनसचिवमहिपाला । बन्दिचरण बोले तेहिकाला ॥  
प्रभु सर्ब्बज्ञ चराचर ईशा । जगपालकघालक रजनीशा ॥  
मैं सेवक सब विधि रघुराई । प्रभुता निजमोहिन्दीनबड़ाई ॥  
अवशिनाथ तीरथ सब कीजै । तीरथबासिन कहँ सुख दीजै ॥  
मोहिं जो आयसु देहिं गुसांई । सो मैं करब दास की नाई ॥  
सचिवबचनसुनिप्रभु रणधीरा । नित्यक्रिया करि सरयू तीरा ॥  
सियसमेत चढ़िसुभग बिमाना । गुरुपद बन्दि चले भगवाना ॥  
दो० प्रथम धपाप नहायप्रभु काशी कीन प्रवेश ।  
भोरहि उठि अस्नायकिय सीता राम खगेश ॥  
शिवहिपूजि मिलि तीरथ बासी । चले प्रागकहँ प्रभुसुखरासी ॥  
पवन ते बेग चले हय रथके । आये निकट राज तीरथके ॥  
उतर देवसरि कृपानिधाना । सीतासहित कीन आरनाना ॥  
प्रोहित तीरथ राज बुलाई । बिविध दान दीन्ह्यो रघुराई ॥  
पूजिदेव तीरथ अति हेतू । भरद्वाज पहँ गे खगकेतू ॥  
करि प्रणाम मुनिवरहि खगेशा । सीतासहित चले अवधेशा ॥  
यमुन उतरिकरि मज्जन पाना । चित्रकूट आये गवाना ॥  
मन्दाकिनी पुनीत नहाई । भरतकूप आये रघुराई ॥  
भरत कूप सब तीरथ खानी । निशाजानि प्रभु रहेभवानी ॥  
दो० होतप्रभात नहाय प्रभु । मिलिमुनिऋषिनसमाज ।  
बालमीकि मुनि आश्रमहिं चलेहरषि रघुराज ॥  
मुनिवर निकट जाय रघुराई । दण्डप्रणाम कीन शिरनाई ॥  
मुनिहुँ बहुत प्रभुअस्तुतिकीन्ही । कन्दमूलफल भोजन दीन्ही ॥  
रैनि बिहाय भानुकुल केतू । चले यानचढ़ि सियासमेतू ॥  
नीमषार मिश्रिष प्रभु आये । मिलिसबऋषिनपरमसुखपाये ॥  
जनक सुता समेत रघुराई । करि अरनान तहां गिरिजाई ॥  
दीन दान महिदेव बुलाई । तीरथ पूजि चले रघुराई ॥  
सई उतरि गोमती नहावा । तमसा पार राम रथआवा ॥  
कौशल पुर आये रघुनाथा । गुरु पदबन्दिजोरिदोउहाथा ॥  
जाय भवन मातहि शिरनावा । प्रेमपुलकि मातहिं उरलावा ॥  
सो० पूँछि कुशाल पुनि मात कह प्रभु चरणप्रतापतुव ।  
तहि औसर सब भ्रात आयराम पद पदुमगह ॥  
अनुजन सुबन बोलि रघुराई । भोजन कीन जाय खगराई ॥  
अर्द्ध निशा लखि दीनदयाला । कीन्ह्योशयनजायतेहिकाला ॥  
प्रात उठे गुरु पद शिरनाई । बन्दि विप्र मुनि आयसु पाई ॥  
करि अस्नान पूजि त्रिपुरारी । कृपासिन्धु सेवक हितकरी ॥  
अति आदर भूसुरुन बुलाई । चरण धोय भोजन करवाई ॥  
उठे जेयँ भूसुर खगपाला । पान दक्षिणा दीन कृपाला ॥  
बहुरि प्रणाम कीन रघुबीरा । चलेअशीशतद्विजमतिधीरा ॥  
प्रभु आयसु मुनिनायक पाई । बठे राजसभा तब जाई ॥  
वर्ष सहस दश कीन्ह्यि राजू । सुखीभये सब अवधसमाजू ॥  
छन्द ॥  
भये सुखी अवध समाज सब सपनेहु कलेश न पावहीं ।  
नर नारि हर्ष समेत विधिसों जोरि हाथ मनावहीं ॥  
वरदेहु अस विधना हमैं जो कहैं यह वानी पढ़ैं ।  
कह दास चेरे राम सिय नित राज्य कौशलपुर करैं ॥  
सो० ऐसेइ बचन खगेश कहैं परस्पर नारि नर ।  
शारद शेश गणेश ग्रामदेव शिरनाय सब ॥  
मखइतिहास रुचिर मैं गाई । रामचरित सब तुम्हैं सुनाई ॥  
आगे सुनहु अपर इतिहासा । कहों यथामति बुधिपरकासा ॥  
हरन मोह तम भानु समानू । दहनबिपिनअघप्रबलकृशानू ॥  
मृतक शरीर सजीवनमूरी । जनमन पापकरहिं सब दूरी ॥  
सोमोसों क्यहिविधि कहि जाई । पोत नेक हीरा गति पाई ॥  
पाछे यज्ञ भयो उतसाहा । सोउछाह सुनिये खगनाहा ॥  
प्रभुअनुजनरनिवास बिहँगधर । कीन प्रकटदुइदुइसुतसुन्दर ॥  
राममातु मुनिवरहिं बुलाई । पूँछी जन्मलगन हरषाई ॥  
मुनिवर बचन बिचार बखानी । शुभ नक्षत्र भे बालक रानी ॥  
दो० भये लगन सुन्दर तनय कहों बचन सुनुरानि ।  
हौइहैं सुतयुग बिदित सब सुखशोभागुणखानि ॥  
असकहिमुनिरघुपतिपहँ आई । कृपासिन्धु मुनिपदशिरनाई ॥  
परसिचरण सादर बैठारी । बोले बचन भक्तभय हारी ॥  
नाथकृपातव सिन्धु अपारा । मम स्वारथ जनु पूरण तारा ॥  
उमँगत प्रेम बारिअधिकाई । अति मृदुचितराउरमुनिराई ॥  
धकरिनि जाय नारतब छीना । भूषण बसन निछावरिलीना ॥  
युवती सुनत तुरत उठिधाई । गावत मङ्गल मन्दिर आई ॥  
ढाढ़िनिबहुबिधि सोहिलगावैं । नाचिगाय रनिवास रिझावैं ॥  
भेरि निशान ढोल सहनाई । बाजैं द्वार बरणि नहिं जाई ॥  
नाचहिं रम्भ अधिक उरगारी । गानकरहिं सुरपाल सँभारी ॥  
दो० हय गज धरणी धाम धन राजद्वार रघुनाथ ।  
देत याचकन बोलिप्रभु विविधिभान्ति खगनाथ ॥  
राघवकुल जसरीति भवानी । कीनहीं तस कौशल्या रानी ॥  
नामकरण जब औसर आई । राममातु मुनिवरहि बुलाई ॥  
सुनत महामुनि मन्दिर आये । कौशल्यहि शिशुनाम सुनाये ॥  
जबमुनिवर शिशुनाम सुनावा । जो कछुनेग उचित सो पाव ॥  
दै आशिष मुनिराज सिधाये । याचक विविधदान तब पाये ॥  
कछू दिवस बीते मुनिराई । लागे फिरन सुवन अँगनाई ॥  
बाल बिनोद निरखि सब रानी । होहिं मुदितनहिञ्जायबखानी ॥  
भूप अजिर खेलहिं सब भाई । मतहिगोद बसहिं पुनिजाई ॥  
माता हरषि गोद तब लीन्हीं । क्षुधितबिलोकिक्षीरमुखदीन्हीं ॥  
दो० कीन मुदित चूड़ाकरण दीन भूसुरन दान ।  
यज्ञोपवीत कियो फिर कृपासिन्धु भगवान ॥  
विद्याकहँ गुरुपास पठाई । लागे पढ़न कुवँर सब जाई ॥  
अल्पकाल विद्यासब लीन्हीं । गुरुसतकार भान्तिबहु कीन्हीं ॥  
लै शर धनु करकमलन माहीं । कुशलवसँगबनखेलन जाहीं ॥  
मारैम्मृग खग विवहू बराहू । फिरहिं अशङ्कन भय उरकाहू ॥  
यज्ञ स्वयम्बर सुन जेहि देशा । जायँतहां सब अनुजखगेशा ॥  
करिछलबल बहुविधि सङ्ग्रामा । कुवँरि बिवाहि फिरैंलै धामा ॥  
छवो अनुज यहिविधि मुनिराई । कियेब्याहभूजबलबरिआई ॥  
कुवँर कुवँरि मृदु बदन निहारी । कौशल्यादि मुदित महतारी ॥  
उत्सव अभितभवन अतिथोरा । उमँगिचल्योपुरते चहुँओरा ॥  
सो० देखितनय मति धीर नीति धर्म अति साधुचित ।  
चेरे प्रभु रघुबीर पाय समय मुनिसन कह्यो ॥  
प्रभु अभिलाष एक मनमाहीं । तुम तजि नाथ कहों केहिपाहीं ॥  
भये अनुज आठो नृप योगू । देहु राज्य सुख पावहिं लोगू ॥  
बहुत दिवस बीते मोहिं स्वामी । तुमहिं विदितसबअन्तर्य्यमी ॥  
सुनि रघुनाथ मनोहर बानी । प्रेम पुलकि बोले मुनिज्ञानी ॥  
कसनकहहु असनीति कृपाला । दीजै सुतहिं राज्य महिपाला ॥  
आठ भाग बसुधा सब कीन्ही । आठो सुतनबाण्टि प्रभुदीन्ही ॥  
गजहय रथ सुखपाल भवानी । सोसब दीन न जायबखानी ॥  
पुनि सबतनय समीप बुलाई । निजकुलधर्म्म उमासमुझाई ॥  
दो० गुरु समीप सबसुतन कहँ दीन राम उपदेश ।  
करहुराज्यधर्म नीति सों प्रजहि न होय कलेश ॥  
असकहि प्रभु गिरिराजकुमारी । कीन चरित कछु अवधबिहारी ॥  
सो प्रसङ्ग नहिं सकों बखानी । प्रभुमहिमा मति दृष्टभवानी ॥  
अतिशय गूढ़ चरित रघुराई । आगम निगम पुराणन गाई ॥  
राम चरित अवगाह अपारा । को समरथ जग चाहै पारा ॥  
वेदौ जासु अन्त नहिं पावै । सो केहिभान्ति उमाकोउगावै ॥  
गुणगावत शारद श्रुति शेषा । सकुचि रहे करिशोच विशेषा ॥  
रामचरित पावन खगकेतू । भवसागर तरिहैं हित सेतू ॥  
रामचरित सुन्दर सुखदाई । कलिमलदहनसुनों मुनिराई ॥  
छन्द  
प्रभुसकल कलिमल हरनसंशय शोकमोह नशावनी ।  
कहिदास चेरे भजन बिन पावे न गति अनपावनी ॥  
असजानि जिय कोऊ चतुर जगमोह माया त्यागहीं ।  
भवसिन्धु तरि क्षणमाहिं ते रघुबीर पुद अनुरागहीं ॥  
सो० राम बिनय इतिहास कहैं सुनैं जे प्रेमसों ।  
ते काटहिं भवफांस रहैं सुखी तिहुङ्कालमा ॥  
माधहि मास अनूप शुक्लपक्ष तिथिदुइजशुभा ।  
कहीहैमति अनुरूपलवकुशकथाविचित्रअति ॥  

इतिश्रीरामाश्वमेधसम्पूर्णम्