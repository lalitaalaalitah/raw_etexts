# भूमिका ॥

विदितहो कि श्रीमन्महाराजाधिराज राजेन्द्र श्रीब्रजेन्द्रमहा- राज परम धर्मज्ञ प्रजापालन तत्पर भूलोक पुरन्दर परमउदार बैकुणठागारवालीय भरतपुर श्रीमत्‌बलवन्तसिंह बहादुर बहादुर- जङ्गने अपनी कृपातिशय प्रकटकरनेके हेतु मेरेपिताजीको आज्ञा दीथी कि आजकल संस्कृत विद्याका प्रचार न्यूनहोता जाता है लोगोङ्की बुद्धि अतिकुण्ठितहै इस्से कोई पुस्तक भाषानिबन्धसे उल्थाकीजाय, इसआज्ञानुसार पिताजीते पण्डित राजजगन्नाथ त्रिशूलीकृत पियूषलहरीको उल्था प्रतिश्लोकसंस्कृतसे भाषामें किया, श्रीमहाराजने उसउल्थाकोदेख अतिप्रसन्न मनहोकर एक लेखक गिरिधरनामीको नौकरकरके केवलइसकीप्रति लिखाने को नियतकरदिया कि यत्रतत्र इसकीप्रति प्रचलितहुंई परन्तु यन्त्रा- लयकाप्रचार ऐसाअधिक न था देशीरीतिपर पुस्तकैं लिखीगंई इससेप्रचार अधिक न हुआ और इसउल्थाके उपरान्त हनुमा- न्नाटक संस्कृत ग्रन्थकाउल्था विचित्र रामायणनामसे विख्यात उक्तश्रीमन्महाराजकी आज्ञानुसार कियागयाथा कि वहउक्तरीति अनुसार लिखलिखकर प्रचलित हुआ परन्तु जैसाशीघ्र और सार्ब- जननि बिदित अबयन्त्रालयद्वारा पस्तकोङ्का प्रचारहोताहै वहकहां इसलिये जोउल्थाप्रथम आज्ञानुसार बनायागयाथा उसकासार्व- जनीनप्रचार होनेके हेतु श्रीमन्महाराजाधिराज बैकुण्ठागारकी कीर्त्ति और परलोकनिवासी पिताजीकीकृति प्रकट करनेको यह उल्था पीयूषलहरीका छपवायागयाहै शब्द अर्थका संस्कृतकेअनु- सारहोना और रीतिविरुद्ध नहोना इसउल्यासे प्रकटहै परम्परासे श्री मत् ब्रजेनद्र वालीय भरतपुरके चरणसेवक बलदेवसिंह वैश्य खण्डेलवाल, पेशकारनकम, तत्पुत्र गोपालसिंहकी यहप्रार्थना है  कि इसपुस्तकमें जोकुछ लेखक प्रमाद आदिकसे भूलचूक देखें वहक्षमाकरैं और बनादें और इसश्लोकके आशयको यादकरैं ॥

 श्लोक ॥

गुणायन्तेदोषास्सुजनवदनेदुर्ज्जनमुखे  
गुणादोषायन्तेतदिदमितिनोविस्मयपदम् ॥  
यथाजीमूतास्येलवणजलधेर्वारिमधुरं  
फणिःपीत्वाक्षीरंवमतिगरलन्दुस्सहतरम १ ॥  


सत्सङ्गाद्भवतिहिसाधुताखलानां  
साधूनान्नचखलसङ्गमात्‌खलत्वम ॥  
आमोदङ्कुसुमभवम्मृदेवधत्ते  
मृदूगन्धन्नहिकुसुमानिधारयन्ति २ ॥  


# पीयूषलहरी

# अर्थात् गङ्गालहरी ॥
क० ॥ सकल मही को परिपूरण सौभाग्य यही वेद औ पुराणनको सरबससारहै । लीलाही करिकै जिन अखिलरच्यो है जग ऐसेत्रिपुरारिजूको बैभवउदारहै ॥ देवनकोसुकृत अमोघप्रकट्योहैसही सुधातैंसरिससुतौ शोभाको अगारहै । सलिलतुम्हासे गङ्ग मङ्गलहमारो नित पादपअमङ्गलको काटन कुठारहै १ दारिदजनित दीनताईकेबिदारनके कारणहै जिनको ते दृष्टि तैं निहारै हैं । जिनकेहृदय दुरबासनानहूतैं युक्त ऐसे पावरनहूँ के पापनको हारै हैं ॥ मनकी अविद्यादीह द्रुमताहि काटन को शिक्षाके करनहार तिनहि उचारै हैं । दायक हैं श्री के हमैन्नीके मात गङ्गतेरे वारिके प्रवाह चाह सकल सु- धारै हैं २ उदयमत्सर तातैं प्रकट्यो कपट जाके जननी बिनायककी कोपके कटाक्ष सङ्ग । बारबार तिनको चला- इकै निहारैं तुम्हैं यातेई विदित कढ़ैक्षोभके भरेतरङ्ग ॥ तेईवे अपारसब सुखके भँडार सदा करत बिहार ईश  शीशपै लिये उमङ्ग । सकलहमारेते दुरित भरभङ्गकरो निकसे तो अङ्गते तरङ्गजे उतङ्गगङ्ग ३ कबहूंही सुकृत न कीनो जिनतेऊ तुम्हैं सुमिरैं त्यों तिनहूँकी तन्द्राको हरत हाल । जैसे मारतण्डकी प्रचण्डने मयूष सदा सबै अन्धकार को बिदारतहैं ततकाल ॥ सेवत सकल सुरनिशिदिन जल जाको ऐसी तेरी मूरति सो चूरति अघबिशाल । सोई त्रय ताप मेरीब्याधि व्यथा अन्तरकी एहोमातगङ्ग तिन्हैं भङ्ग करो ह्वै दयाल ४ तेरे आसरेते बलपायकै बिशाल गङ्ग बढ़योगर्वजाकूँ सोमैं तुमसों कहतसब । याही तैं वृन्दारक वृन्दनकी अवज्ञाकरी काहूकी न अबलगिमानी कछू दाहदब ॥ जोपै कहूँ यासमै उदासता गहौगी अम्ब तो मैं निराधारनाहिं दूसरो अधार भव । मुख बिलखाय अति दीनता दिखायक हौ कौनके अगारीज ाइ रुदन करूङ्गो अब ५ तृण ज्यों तुरन्त निजराज त्यागितेईनृप तेरे तीरहीको आय आसरो चितैधरैं । बैतकीलताबि- लोल चैत चान्दनीसे गङ्ग तेरे वे तरङ्गनकी शोभाजे मनै हरैं ॥ तिनको दरसकरैं सरस पियूषहू ते स्वादित तु- म्हारो जल पेट तृप्ति ह्वै भरैं । ऐसेजे सदाईजन आनँद उमङ्गभरे तुच्छ जाति मुक्तिकीहू हाँसीते कस्यो करैं ६ तेरे वे प्रवाह में प्रभात काल न्हात आय रमणीनरेशन की आनँदको छायकै । तिनहीं के कुच लपटानो हुतो मृगमद सोवह पखरिपस्यो तेरे जल आइकै ॥ जिनजिन कौ हुतौ सुतेई वे कुरङ्गयूथ अतिही अनूप दिव्यरूप को बनायकै । सेवितहैं वृन्दारक वृन्दनसों चहूं ओर की- नो तिननन्दन उद्यानबास जाइकै ७ एकबार सुमिरण  करतजो नेक तुम्हैं तिनके पवित्र उरअन्तर करतज्यों । काननकोप्यारो यहनाम जो तुम्हारो अम्ब मुखतैं उचा रतही पातकहरतन्यों ॥ औरेंयाजगत की जो दारूण त्रिविधिताप तिनके बिदारन में बारनधरतत्यों । प्राण के पयानसमै सोई तुमनामगङ्ग गङ्गकरो मेरेमुखकञ्जमें विलासयों ८ मन्दाकिनि तेरे तीर तिनके निवासी जन जिनके जनममृत्यु दुखको करैन्निपात । परमसन्तोषभरे क्रीड़ातहाङ्करैं काक तिनहूङ्की महिमा बिशाल सो कही न जात ॥ बासी चिरकालनके सबसुखराशीतेई बासव के वैभवको तुच्छि गिनैं सबै भाँत । सोईतीर तेरे भव भीरके हरनहार होउधीर मेरेश्रमकाटन को गङ्गमात ९ तेरोशुद्धतत्त्व जो अकथ्यमात गङ्गतामें जीवनकी मन बुद्धि बानीहूं नजावै है । जातरह्यो भेद जिन बेदनको तिनहून्ते ताकोभेद कैसेहू जुकहतनआवै है ॥ याही तैं अखण्ड निराकार नित्य एकरस निजतेज तिमिर अ- ज्ञानको नशाबै है । खोजि खोजिहारे हैं विरञ्चि विष्णु वामदेव मेरीजड़बुद्धि ताहि कैसेकारिपावैहै १० बड़ेबड़े दानयज्ञ करतबिधाननके निहचल लायध्यान आलस को लावैना । करैं तपघोर जेसमूह चिरकालतऊ अति- हीअगम हरिपद ताहि पावैना ॥ एहोमात याते तेरी महिमा अतुलसुतो काहूबिधि कैसेहू जुमोपै तुलिआवै ना । सोई पद सहज अखिल जगजीवनको देतै मात गङ्गनेक बारहिलगावैना ११ क्रोधसों मलिनमुख ऐसी उमाबारबार बरजै परमहठ करि पशुपतिकौं । तिनहूं को हठतजि सादरसमेत तुम्हैं धारैन्निज शीशपै प्रमोद  मानि चितकौं ॥ मङ्गल करनवारी मूरतितुम्हारीताकी बरनैको लोकमाहिं महिमाकिगतिकौं । जाकेनेक दर- शन करतेही जीवनके दूरिहोत भवभय पावैंशुभमति कौं १२ निन्दित जेकीने हैं उन्नत उनमत्तनिहू संसकार हीननिहूँ नेकनाहिं आदरे । जिनके सुनतैं हिंसक निहू के रोमहोत हेमके हरैया आदि तेऊतिनतैं डरे ॥ जिन हूँकेतारन मैं आलस न लावतहौ पातकीनहूँतैं महापा- पनके आगरे । अधिक सबहीते तो महिमाकहांलौकहौं तैन्ने गङ्गलोकनके पातक परैङ्करे १३ सकल महीतल को शोकदूरिकरिबेको आओ सुरलोकतैं बिचारिकैदया हिये । बान्धी जटाधरने जटाकेजूट ग्रन्थमाहिं यतैंहीरहैं हमउरमैं बिचार किये ॥ करैनिरलोभनके मनकोसदाई लोभ सो तौ याप्रकारके तुम्हारे गुण मानिये । तिनही गुननको सकलभान्तिही सों यह एहो मात मन्दाकिनि फैल्यो दोष जानिये १४ नैननतैं अन्ध और पावनतैं पङ्गुजे सुभावकरि बहैरे जिनकी जड़मति है । उक्तिनतैं बिकल ग्रसेजेभूतप्रेतनिहूँ त्यागे देवतानि तिनपाई नर्क गतिहै ॥ अस्तभये जिनके सुकृत पापमोचन जे सबै आधि ब्याधिनतैं पीड़ित पतितहै । ऐसे मानवनहूको रक्षाकरिबेको गङ्ग औषध प्रसिद्ध तोसी तूही दरशति है १५ सहजही शीतल सुभाव करि निरमल ऐसेगङ्ग तेरेजल तिनकी महिमाअपार । बानीमन करिकैहूँ कह तैं बनत नाहिं फैलिरही अवनीपै सबहिन तैं उदार ॥ ताही महिमाको सुत सगर महीपति के उज्ज्वलअनूप द्युति दिव्यरूप धारिधार । अङ्ग अङ्ग पुलकैं ते आनँद  उमङ्गन सों अजौं दिवलोकमाहिं गावतहैं बारबार १६ किये क्षुद्रपापन की तापनतप्योहै मन ऐसे मानवनको ना कठिन बिचारहै । जिनके उधारनको एहोमातमन्दा- किनि सुतौ तिहूँलोकमाहिं तीरथअपार है ॥ पापनके रूप पापकरत न मानैंशङ्क पापनको कबहून्ना कीनोनि- स्तारहै । काऊ नैनतारे अपनाइते उधार यातैं सबते अधिक तेरी करनीउदार है १७ धर्मको निदान अरु आनँदनवीननको कहतनआवे ऐसोसुन्दर बिधान हैं । अमलअनूप तिहूँ लोकनको वस्त्ररूप तीरथ समूहन के मध्य में प्रधान हैं ॥ सकल कुबुद्धिन की बुद्धिन को शुद्ध कहै इन्दिरा अपारको उदार असथानहैं । हरौ सो हमारो भवतापको समूह गङ्ग जननी तुम्हारो बपु क- रुणा निधान हैं १८ धनमदिरातैं छके राते अतिमाते दृग घूमत हैं बारबार भरे अभिमान हैं । ऐसेज महीप तिनहीङ्के आगे दौरिदौरि बड़ों खेदजाकू ऐसो भ्रम्यो बिनामान हैं ॥ औरै सब सुकृत समूहनको नाशक में बड़ी जड़ बुद्धि जाकी अबिधि अजान हैं । मोकूञ्जो या लोकमें तुम्हारो है वियोग गङ्ग सोई यह मेरे अपराध को निदान हैं १९ पौनकी झकोरसङ्ग चञ्चल तरङ्ग तेरी तिनतैं चलायमान पङ्कज कतारहै । ताही तैं परागको समूह रेणु पस्योअम्बु केसरिके रङ्गजाकी उपमाउदार है ॥ औरै देवनारिनके कुच जिनहीतें गिर्यो अगरको कीच मिल्यो तेरी जल धार है । सोई वह मेरो जगजाल ताहि दूरिकरौ जङ्घापरियन्त वारिशोभाको अगारहै २० प्रथम रमापतिके चरण युगल कञ्ज निर्मल नखनतैं  तुम्हारीउतपति है । दूजेईशशीशजटाजूटको भवनकिये करत निवास तू बिनोद सरसति है ॥ तीजे नष्टजीव पातकीनहूङ्के तारणकी बिधि है जे तिनमें तुम्हारी आ- सकति है । देखि न सकतदुःख दीननको एहोगङ्ग कौन हेतु ते प्रभाव तेरोना जगतहै २१ शैलनके शिखर स- मूहन ते स्वच्छअति सरिता अनेक चली आवतहैं धा- इकै । तिनहीङ्के मध्य ऐसी और कौनसीहै जो महेश जटाजूट चढ़ी अतिसुखपाइकै ॥ धोयेकहो कौने पद कमल रमापतिके अपने जलन सों मुदित मनभाइकै । सुरधुनी याते तेरे लेशके समान सरि और दूजी नाहिं ताहि कहैं कबिगाइकै २२ होइकै निशङ्क विधि जैसेहोय तैसे सुतौ कस्योकरो ध्यानको समाधिहि लगायकै । सो- योकरो सुखसेज शेषकी रमानिवास निरन्तर नाच्योकरो शम्भु मन लायकै ॥ सबै पापमोचनके सकृत समूहन ते हूजिये हमहिं परिपूरण सुभायकै । औरै तप दान के प्रयाससों न काम कछू जो पै जगजागौ तुम गङ्ग सुख पायकै २३ मैन्तो हूं अनाथ तुमनेह करियुक्त मात नष्ट गतिमेरी तुम शुद्ध गति दानीहौ । डूब्यो भवसागर में तुम विश्वतारणि हौ मैं रोग पीड़ित तुम सिद्धि वैद्य मानीहौ ॥ मेरो तो हृदयमात तृष्णाकरि ब्याकुलहै सु- धाको समुद्र आपवेदन बखानीहौ । याते शिशुशरणि तुम्हारी तकि आयो अब उचित बिधान सोई कीजै तुम स्यानीहौ २४ जादिनसों तेरी महि मण्डल कल्यानी कथा प्रकटीहै तादिनसों कौतुकयोञ्छायोहै । यमके नगरमाहिं पातकी पुकारतहैं तिनको जो कोलाहल दुसह बिला-  योहै ॥ याते यमदूतदुरिदुरि जाय जहां तहां ढूण्ढिबे को प्रेतनको यतन उपायो है । औरै देवतानके बिमाननके यूथ मिलि दिवकी गलीन दलि धूमसों मचायोहै २५ काम और क्रोध दोनोन्दीपित दवागनि ज्यों तिनहीं ते प्रकटी प्रबल जटाझरहै । ऐसो जो प्रचण्ड ज्वरताको जो समूहतातेबसभयोपजरतमेरौबपुबरहै ॥ पौनकेसकाशते प्रकाशमान गङ्गतेरेजलकेतरङ्गनको कणिका निकरहै । तेई वे हमारे दिन दिन प्रतिदूरि करौ एहो मात दिव्य नदी तापन के भर है २६ जाके मध्य चर थिर जीव सब बास करैं जोई तिहुँलोकनको एकओकहै उदार । सोई ब्रह्मण्ड ताकी तरल तरङ्गनसों तिन्दुकके फलसम तामें चलै बारबार ॥ औरै त्रिपुरारिके अपार जटाजूटन में जिटिरह्यो जोई शोभा सुखको सकल सार । सोईयह मात तेरे जलनको ब्रात अबहरौ सो हमारौ तन ताप को अखिल भार २७ जाके तारिबेकीविधि तामें तत- काल इहां तीरथ समूह सुनि लाजन मरत हैं । औरै त्रिपुरारि आदि देवता सकल जाके पातक विचारिकर कानन धरत हैं ॥ दयाकरि कोमल हृदय जाको ऐसी तुम पापी जुमैंऐसो ताहि पावनकरतहैं । याही ते तुम्हारे गुण तीरथ सुदेवनको पातक मथन गर्व खण्डन करतहैं २८ पापनकी अमितचिकित्सानहूते मनतिनके चलाय मान ह्वै रहै निडर है । ऐसे श्वपचनके समूह तिनहून्न तजी तिनहीङ्की मलिन सभानको निकर है ॥ जिनही सभानको सदन ऐसो पातकी मैं ताहू के उधारन को बान्धौ परिकर है । ऐसी तुम ए हो मात तिनकी बड़ाई  ताहि करिबेको समरथ ऐसो कौननर है २९ यह चिर- कालसों तुम्हारे अभिलाषहौ कि ऐसोमोहिं अबलगि पातकी मिल्योनही । जाके तारिबे ते यह सकल जगत मध्य बिस्मय अपार सबहिनकै भस्योसही ॥ सोई यह मैन्तौ सुर तटिनी तुम्हारे तट अतिही सनेहकरि चाह- ना चितै यही । आयोसोई कीजिये सफल ताहि एहो गङ्ग जोई अभिलाष माततुम्हारे मनैरही ३० निशि दिन मेरी नीचसेवनमें आसकति त्योंहीं वृथाबचनको करिबोहै बारबार । औरै ज्यों कुतर्कन में कीनोहै प्रचार मैन्ने झूठीपर चुगलीको मननकरनहार ॥ मेरे या प्रकार के अपार गुण तिन्हैं सुनि सुनिकरिएहो मात तुमहीं करो बिचार । छिनहूं जो मोसे पातकीको मुखदेखै ऐसो तुम बिना और कौन जगमें अतिउदार ३१ एहो मात गङ्ग या जगतमाहिं जिनहीके हुये जो बिशाल नैन तोपै कहा काम हैं । जिनसों न कबहूं परम रमणीक अति मूरति तुम्हारी ना निहारी अभिरामहैं ॥ औरैजिन प्राणि नके श्रवण उदारमात बारबार तिनकोधिकार परिनाम हैं । जिनसोन्न कबहून्तुम्हारी जेतरङ्गनको कलकलशब्द जोसुन्योन सुखधामहैं ३२ सुकृतीपुमान तौस्वइच्छाते बिमानबैठि जातसुरपुरको प्रमोद उरलाइकै । औरैपर- बशहोइ पातकी अपारतहां नरकनभीतर परतदुखपा- इकै ॥ अशुभमयमूरति जादेशकीतादेशहूमेंरहतबिभा- ग यहऐसोनितछाइकै । लीलाकरिकेई जिनपातकबि- नाशकीने ऐसीजहां तुमनाबिराजो मातआइकै ३३ मा- रतदुजनहीको गुरुत्रियइच्छाकरै हरैञ्जेकनकअरुकरैं  मद्यपानहैं । ऐसेहूअपारपातकीजे मातअन्तसमय त्या- गतशरीरनिज तेरेविषेआनिहैं ॥ बड़ेबड़ेदानी बहुयज्ञ- नकरनहारे जात जिनलोकनमें सुकृतबिधानहैं । तिन- हूतेऊपर बिमानबैठि क्रीड़ाकरैं करैन्देवजिनके चरण स- नमानहैं ३४ सुमनसमूहको अलभ्यमकरन्द जाकूं जो वहपवन निशिबासर चुरीवैहै । बिरहकृपाणजाते पीड़ित बिरहीजन तिनहूङ्के प्राणनको छिनमेन्दहावैहै ॥ लीला करिचलित लहरितेरी तिनहीङ्को क्षोभताते ऐसोहू प- वित्रहोइधावैहै । दिनप्रतिसो वहसमीर तिहुँलोकनको पावनकरत और पातकनशावैहै ३५ केतेतौजगतमा- हिम्मानव निरन्तरयालोकको अरथरचै शुद्धमनजिनको । कितनेहू ऐसेपरलोकनमें प्रीतिकरैं कष्टरीति साधिकै न करैं लोभतनको । मैन्तौमातगङ्ग कृपारावरीकोसङ्गपाय सैनकरो सुखसजि तजिकै यतनको । सबैभान्ति निहचैं कपटत्यागितेरेविषे धारणकस्योहै भारदोनूं भुवननको ३६ पाखण्डी पतितऔअधम संसकारहीन ऐसेमानवन कीजे सुनियेसभामही । तिनहीसभानकी सहायकरिबेकू जैसे आपसमरथहौ सनेहकरिकेसही ॥ त्योंहीम्मातगङ्ग दुरितनके समूहनमें मेरोहूसेनेह निशिबासररहैयही । यातेजोसुभावजाको जैसोयाजगतमाहिं काहूबिधिकैसे हू जुत्यागतबनैं नही ३७ समयप्रदोषतामेन्नृत्यकरैं ऐसे शिव तिनकीजोलीलाताते उद्धतजटाअपाराजिनकोजो अन्तजामें चञ्चलतरङ्गतेरी तेईजिमिकाम्पतहैं भुजानको बिसतार ॥ बिलमाहिं क्रीड़ाकरैं ऐसेजलताकोरव सोई मनोञ्चहूँओर डमरुनको डङ्कार । देवसरि तुम्हारो या  विधिको ताण्डव नृत्यसो वह हमारोहरो तापको अखिल भार ३८ तेरेबिषे धारणकस्योहै मैंसकल विधि कुशल ह मारो जाकी चिन्ता ताकोभारहै । जोपैयाविषम समै एहो मात मन्दाकिनि त्याग न करोगी मोसे पातकअगारहै ॥ तौ जो शरणागत सहाय बिसवास तेरो ह्वे है त्रिभुवन मैन्ते अस्तइहबारहै । दीन प्रतिपालकजो करुणातुम्हा- री अब सोऊ यहनिहचैंही होगी निराधारहै ३९ उछ- रिजटाके जूटन तैं त्रिपुरारिजूके खेलतसीमन्त कीजै शर णी मैं लैउमङ्ग । देखततिनहिं ऐसे पारवती बाम अङ्क अतिही सनेह ताते बैठीहुतीपतिसङ्ग ॥ मानिकै सपत्नी जो कोमलद्युति मान हाथ तासोङ्करै दूरि तिन्हैङ्कोपभरी अङ्गअङ्ग । सोई नित अधिक सबन ते उदयकिये बर- तो अनन्द भरी तेरी ये तरङ्गगङ्ग ४० पूजनीक तुम जो तिनको याजगतमाहिं कौनसे हैं जिन्ने नाहिंसरनि वि- धानिये । फलकी जेइच्छाकरैं इच्छाफल तिन्हैं देत सो यह उपाधिगङ्ग मेरे उरमानिये ॥ मैं तो मात शपथ तु- म्हारी खाइ ककौं अबै यामें आपनेक कछू झूठनाहिं जानिये । मेरो मनतुम विषे सहज सुभावहीते करत सनेह यह निहचैं प्रमानिये ४१ एकबेर सहज सुभाव- हीते जगमाहिञ्जीवजे हैं तिन्ने ताको तिलक लगायो भाल । जिनको अज्ञानसोई तमके समान ताहिदूरिकरि बे को सोतरनकी किरणिभाल ॥ औरैजो बिरञ्चि खोण्टे अङ्कनकी पान्ति लिखी ताही छिनतिनको मिटावत है ततकाल । सोई वह मृत्युका मनोहर तुम्हारीगङ्ग दूरि करो मात मेरे शोकको समूहहाल ४२ तोते वितरिक्त  देशजिनमें आसक्त मन जिनहीके ऐसे जे मनुष्यमति मन्दहैं । तिनकी फूलनके समूह फूलिबेके मिस करिकै करतसदा हाँसीजे बलन्दहैं ॥ औरै अपने जो मकरन्दते पबित्रकरैं आवै जो अलीनके महामलीन बृन्दहैं । तेई वे हमारे नितसखा होउ मन्दाकिनि तेरे तिरके जे तरु आनँद के कन्दहैं ४३ एकजे पुरुषहैं ते जिनकी कठिन सेव ऐसे देव तिन्हैं करैं यजन बिधान हैं । तिनते अपर यम नियम प्रमाण करैं कितनेहू बिधिवत करत वितान हैं ॥ मैं तो गङ्गनाम नित सुमिरण तेरो करों जाते भये पूरेसब कामके निदान हैं । याते मैं जननी जो बिशाल यह जक्त जालजानतहौं जाकोतृणजालके समानहैं ४४ जन्महीते आदिलै निरन्तर सकलविधि करत सुकृत ऐसे सन्तजे सुजानहैं । तिनके तोहित करिबेको मात मन्दा- किनिकौनसे न जगमाहिं देवता प्रधानहैं ॥ अस्तभये सब अवलम्ब जिनहीके अरुकीने तिनकबहून्ना सुकृत बिधान हैं । ऐसे पुरुषनको या लोक परलोक माहिं तुम बिना और कौनहितको निदानहैं ४५ शीघ्रही तुम्हारो पय पानकरि एहोमातजात भयो क्रीड़ाको बिमूढ़सखा सङ्गमैं । जाग्योदिनरैनि बहुख्यालनमें पाग्योरह्यो पायो बिसराम कोनलेशकहूं गङ्गमैं ॥ दयायुत हृदय तुम्हारो जानिआयोअबनिद्राबश व्याकुलआलस भरयो अङ्ग मैं । पौनके प्रचारनसों शीतलजोताके मध्यस्वाऔचि- रकाल मोहिं निज उतसङ्ग मैं ४६ कटिपै लपेटि खैञ्चि एहोमात मन्दाकिनि बाँधों दृढ़तासों परिकरहि सम्हारि कै । बालक मयङ्क ताहि व्यालके समूहनसों निहचल  क्रीटबीच धरियेसुधारिकै ॥ साधारण और जेमनुष्य- नके तारणकी बुद्धिते अवग्यामेरीकरो ना निहारिकै । होहु सावधान अङ्गसाहस बिधानकरि मेरे तारिबे को यहसमयबिचारिकै ४७ शरदमयङ्कके समानश्वेत अङ्ग छबि शशिखण्डमण्डित मुकुट द्युतिमानहैं । जाकी चारु चारिहू भुजान मैं बिराजमान कुम्भ औरपङ्कज अभय बरदान हैं ॥ अमृतकी धारासम धारैं बस्त्र आभूषण बढ़ी श्वेत मकर पै शोभाको निधान हैं । ऐसो जो तु- म्हारोबपु ध्यानकरैं एहो गङ्ग तिनको जगतमैं न होत अपमानहैं ४८ रातिद्योस जिनके जगत ज्वालजालन सों भूँजेअङ्ग ऐसेनर तिनको दयासमेत । मन्दमुसका- निते प्रकाशितबदनज्योतिजाकेजेतरङ्ग सुधातिनतेजि- वाइलेत ॥ औरैचैतन्यरूप स्वच्छचान्दनी समूहजाको जो चमतकार ताकोबिसतारदेत । ऐसीतुमसन्तनकीअं- गनाजुएहोमात अबतौबिधानकरो मेरोकल्यानहेत ४९ यहसंसाररूप ब्यालबिकरालजानै डस्योअङ्गजाको सो मैं पीड़ितहौं आठोयाम । मीलितसे मन्त्रभये डरेदेव देखि ताहि ओषधिप्रभावजापैनेकनकरतकाम ॥ गरुड़सम्बन्धी जे पाहन फूटि छारभये खिसले हैं सघन सुधाके रसहू उदाम । कालीके दमन जाके चरणपखारे तुम हरौ सो हमारौताप एहोगङ्ग सुखधाम ५० सर्पनकी श्रेणीगज चर्म औ प्रमथ यूथ नन्दीश्वर इन्दु इन्हैं आदिलै उदार भव । जूवामाहिं सरबस्वहारिकै बिचारि तुम्हैं दावँबिषे धरिबेकी कीन्ही उरइच्छा जब ॥ जानिकै भवानी यह मन्द मन्द हांसीकरि एहोमात मन्दाकिनि तुमको निहारैं  तब । चञ्चल उतङ्ग याते फैलीजे तरङ्गघटा तिनकोतां डवसो पवित्रकरौ हमैं अब ५१ ॥ छन्दगीतिका ॥ की बिभूषित मदन रिपुको जिनहिं उत्तम अङ्ग है । जै अनेक न दीनजनकी करत आरत भङ्ग है ॥ मनहर उतङ्ग तरङ्ग जाकी चलत आनँदकी भरी । सोई हमा- रे अङ्ग तिनको करौ पावन सुरसरी ५२ अभिराम नाम पियूष लहरी सकल मङ्गलकी भरी । यह जग- न्नाथ उदार पण्डितराज ने निर्मित करी ॥ इकद्योस मिश्र उदाम सबगुण ग्रामरूप सुरामनै । इमि भान्ति उर अभिलाष करि आयसु दई सुखधामनै ५३ यह देव बाणी संस्कृत अति कठिन समुझि न आवही । मति- मन्दनर कलिकालके किहिभान्ति अर्थहि पावही ॥ यातें अरथ अनुकूलयाके जातमन हितलायकै । समझैं स- कलनर भाषतामैं रचौं छन्द बनाइकै ५४ यह धारिआ यसु शीशगुरुकी बुद्धि निजअनुसारही । बलदेव वैश्य खँडेलवार बिचार जिन भाषा कही ॥ जे पढ़हिं याहि पढ़ावहीं अरु सुनहिं श्रवण करावहीं । तेईअनुग्रहगङ्ग की जयसम्पदा नरपावहीं ५५ ॥ सोरठा ॥ शशि नभ नवभुवजानि हियअतिमोद बढाइकै । सकलसुमङ्गल खानि यह पियूष लहरी रची ५६ ॥
इतिश्रीपीयूषलहरीसम्पूर्णा ॥

मुन्शीनवलकिशोर (सी आई ई) के यन्त्रालयमें छापीगई नवम्बर सन् १८९० ई॰ ॥