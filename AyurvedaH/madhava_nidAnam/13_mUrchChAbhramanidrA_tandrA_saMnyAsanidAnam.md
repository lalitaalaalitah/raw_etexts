---
title: १३ मूर्च्छाभ्रमनिद्रा तन्द्रा संन्यासनिदानम्

---
क्षीणस्य बहुदोषस्य विरुद्धाहारसेविनः।  
वेगाघातादभीघाताद्धीनसत्त्वस्य वा पुनः १

करणायतनेषूग्रा बाह्येष्वाभ्यन्तरेषु च।  
निविशन्ते यदा दोषास्तदा मूर्च्छन्ति मानवाः २

सञ्ज्ञावहासु नाडीषु पिहितास्वनिलादिभिः।  
तमोऽभ्युपैति सहसा सुखदुःखव्यपोहकृत् ३

सुखदुःखव्यपोहाच्च नरः पतति काष्ठवत्।  
मोहो मूर्च्छेति तामाहुः षड्विधा सा प्रकीर्तिता ४

वातादिभिः शोणितेन मद्येन च विषेण च।  
षट्स्वप्येतासु पित्तं तु प्रभुत्वेनावतिष्ठते ५

हृत्पीडा जृम्भणं ग्लानिः सञ्ज्ञादौर्बल्यमेव च।  
सर्वासां पूर्वरूपाणि यथास्वं ता बिभावयेत् ६

नीलं वा यदि वा कृष्णमाकाशमथवाऽरुणम्।  
पश्यंस्तमः प्रबिशति शीघ्रं च प्रतिबुध्यते ७

वेपथुश्चाङ्गमर्दश्च प्रपीडा हृदयस्य च।  
कार्श्यं श्यावाऽरुणाच्छाया मूर्च्छाये वातसम्भवे ८

रक्तं हरितवर्णं वा वियत्पीतमथापि वा।  
पश्यंस्तमः प्रविशति सस्वेदश्च प्रबुध्यते ९

सपिपासः ससन्तापो रक्तपीताकुलेक्षणः।  
जातमात्रे पतति च शीघ्रं च प्रतिबुध्यते।  
सम्भिन्नवर्चाः पीताभो मूर्च्छाये पित्तसम्भवे १०

मेघसङ्काशमाकाशमावृतं वा तमोघनैः।  
पश्यंस्तमः प्रविशति चिराच्च प्रतिबुध्यते ११

गुरुभिः प्रावृतैरङ्गैर्यथैवाद्रे र्ण\! चर्मणा।  
सप्रसेकः सहृल्लासो मूर्च्छाये कफसम्भवे १२

सर्वाकृतिः सन्निपातादपस्मार इवागतः।  
स जन्तुं पातयत्याशु विना बीभत्सचेष्टितैः १३

पृथिव्यापस्तमोरूपं रक्तगन्धस्तदन्वयः।  
तस्माद्र क्तस्य गन्धेन मूर्च्छन्ति भुवि मानवाः १४

द्र व्यस्वभाव इत्येके दृष्ट्वा यदभिमुह्यति।  
गुणास्तीव्रतरत्वेन स्थितास्तु विषमद्ययोः १५

त एव तस्मात्ताभ्यां तु मोहौ स्यातां यथेरितौ।  
स्तब्धाङ्गदृष्टिस्त्वसृजा गूढोच्छ्वासश्च मूर्च्छितः १६

मद्येन विलपञ्शेते नष्टविभ्रान्तमानसः।  
गात्राणि विक्षिपन् भूमौ जरां यावन्न याति तत् १७

वेपथुस्वप्नतृष्णाः स्युस्तमश्च विषमूर्च्छिते।  
वेदितव्यं तीव्रतरं यथास्वं विषलक्षणैः १८

मूर्च्छा पित्ततमः प्राया रजःपित्तानिलाद् भ्रमः।  
तमोवातकफात्तन्द्रा निद्रा श्लेष्मतमोभवा १९

चक्रवद् भ्रमतो गात्रं भूमौ पतति सर्वदा।  
भ्रमरोग इति ज्ञेयो रजःपित्तानिलात्मकः १

इन्द्रि यार्थेष्वसंवित्तिर्गौरवं जृम्भणं क्लमः।  
निद्रा र्तस्येव यस्येहा तस्य तन्द्रा ं\! विनिर्दिशेत् २०

दोषेषु मदमूर्च्छायाः कृतवेगेषु देहिनाम्।  
स्वयमेवोपशाम्यन्ति सन्न्यासो नौषधैर्विना २१

वाग्देहमनसां चेष्टामाक्षिप्यातिबला मलाः।  
सन्न्यस्यन्त्यबलं जन्तुं प्राणायतनमाश्रिताः २२

स ना सन्न्याससन्न्यस्तः काष्ठीभूतो मृतोपमः।  
प्राणैर्विमुच्यते शीघ्रं मुक्त्वा सद्यः फलां क्रियाम् २३

 
