---
title: ३९ उपदंशनिदानम्

---
हस्ताभिघातान्नखदन्त पातादधा वनाद्र त्यतिसेवनाद्वा।  
योनिप्रदोषाच्च भवन्ति शिश्ने पञ्चोपदंशा विविधोपचारैः १

सतोदभेदैः स्फुरणैः सकृष्णैः स्फोटैर्व्यवस्येत् पवनोपदंशम्।  
पीतैर्वहुक्लेदयुतैः सदाहैः पित्तेन रक्तात् पिशितावभासैः २

स्फोटैः सकृष्णै रुधिरं स्रवन्तं रक्तात्मकं पित्तसमानलिङ्गम्।  
सकण्डुरैः शोथयुतैर्महद्भिः शुक्लैर्घनैः स्रावयुतैः कफेन ३

नानाविधस्रावरुजोपपन्नम साध्यमाहुस्त्रिमलोपदंशम्।  
विशीर्णमांसं कृमिभिः प्रजग्धं मुष्कावशेषं परिवर्जयेच्च ४

सञ्जातमात्रे न करोति मूढः क्रियां नरो यो विषये प्रसक्तः।  
कालेन शोथक्रिमिदाहपाकैर्विशीर्णशिश्नो म्रियते स तेन ५

अङ्कुरैरिव सङ्घातैरुपर्युपरि संस्थितैः।  
क्रमेण जायते वर्तिस्ताम्रचूडशिखोपमा ६

कोषस्याभ्यन्तरे सन्धौ सर्वसन्धिगताऽपि वा।  
सवेदना पिच्छिला च दुश्चिकित्स्या त्रिदोषजा।  
लिङ्गवर्तिरभिख्याता लिङ्गार्श इति चापरे ७
