---
title: ५० नेत्ररोगनिदानम्

---
चिक्षूरक्षायां सर्वकालं मनुष्यैर्यत्नः कर्तव्यो जीविते यावदिच्छा।  
व्यर्थो लोकोऽय तुल्यरात्रिन्दिवानां पुसामन्धानां विद्यमानेऽपि वित्ते।  
उष्णाभितप्तस्य जले प्रवेशाद् दूरेक्षणात् स्वप्नविपर्ययाच्च।  
स्वेदाद्र जोधूमनिषेवणाच्च छर्देर्विघाताद्वमनातियोगात् १

द्र वात्तथाऽन्नान्निशि सेविताच्च विण्मूत्रवातक्रमनिग्रहाच्च।  
प्रसक्तसंरोदनकोप शोकाच्छिरोऽभिघातादतिमद्यपानात् २

तथा ॠतूनां च विपर्ययेण क्लेशाभिघातादतिमैथुनाच्च।  
बाष्पग्रहात् सूक्ष्मनिरीक्षणाच्च नेत्रे विकाराज्जनयन्ति दोषाः ३

वातात् पित्तात् कफाद्र क्तादभिष्यन्दश्चतुर्विधः।  
प्रायेण जायते घोरः सर्वनेत्रामयाकरः ४

निस्तोदनस्तम्भनरोमहर्ष सङ्घर्षपारुष्यशिरोऽभितापाः।  
विशुष्कभावः शिशिराश्रुता च वाताभिपन्ने नयने भवन्ति ५

दाहप्रपाकौ शिशिराभिनन्दा धूमायनं वाष्पसमुच्छ्रयश्च।  
उष्णाश्रुता पीतकनेत्रता च पित्ताभिपन्ने नयने भवन्ति ६

उष्णाभिनन्दा गुरुताऽभिशोथः कण्डूपदेहावतिशीतता च।  
स्रावो मुहुः पिच्छिल एव चापि कफाभिपन्ने नयने भवन्ति ७

ताम्राश्रुता लोहितनेत्रता च नाड्यः समन्तादतिलोहिताश्च।  
पित्तस्य लिङ्गानि च यानि तानि रक्ताभिपन्ने नयने भवन्ति ८

वृद्धैरेतैरभिष्यन्दैर्नराणाम क्रियावताम्।  
तावन्तस्त्वधिमन्थाः स्युर्नयने तीव्रवेदनाः ९

उत्पाट्यत इवात्यर्थं नेत्रं निर्मथ्यते तथा।  
शिरसोऽध च तं विद्यादधिमन्थं स्वलक्षणैः १०

हन्याद् दृष्टिं श्लैष्मिकः सप्तरात्रादधीमन्थो रक्तजः पञ्चरात्रात्।  
यत्षड्रात्राद्वातिको वै निहन्याद् मिथ्याचारात् पैत्तिकः सद्य एव ११

उदीर्णवेदनं नेत्रं रागशोथसमन्वितम्।  
घर्षनिस्तोदशूलाश्रुयुक्तमामान्वितं विदुः १२

मन्दवेदनता कण्डूः संरम्भाश्रुप्रशान्तता।  
प्रशस्तवर्णता चाक्ष्णोः सम्पक्वं दोषमादिशेत् १३

कण्डूपदेहाश्रुयुतः पक्वोदुम्बरसन्निभः।  
संरम्भी पच्यते यस्तु नेत्रपाकः स शोथजः।  
शोथहीनानि लिङ्गानि नेत्रपाके त्वशोथजे १४

उपेक्षणादक्षि यदाऽधिमन्थो वातात्मकः सादयति प्रसह्य।  
रुजाभिरुग्राभिरसाध्य एष हताधिमन्थः खलु नाम रोगः १५

वारंवारं च पर्येति भ्रुवौ नेत्रे च मारुतः।  
रुजश्च विविधास्तीव्राः स ज्ञेया वातपर्ययः १६

यत् कूणितं दारुणरूक्षवर्त्म सन्दह्यते चाविलदर्शनं यत्।  
सुदारुणं यत् प्रतिबोधने च शुष्काक्षिपाकोपहतं तदक्षि १७

यस्यावटुः कर्णशिरोहनुस्थो मन्यागतो वाऽप्यनिलोऽन्यतो वा।  
कुर्याद्रुजं वै भ्रुवि लोचने च तमन्यतोवातमुदाहरन्ति १८

श्यावं लोहितपर्यन्तं सर्वं चाक्षि प्रपच्यते।  
सदाहशोथं सास्रावमम्लाध्युषितमम्लतः १९

आवेदना वाऽपि सवेदना वा यस्याक्षिराज्यो हि भवन्ति ताम्राः।  
मुहुर्विरज्यन्ति च याः स तादृग्व्याधिः सिरोत्पात इति प्रदिष्टः २०

मोहात्सिरोत्पात उपेक्षितस्तु जायेत रोगस्तु सिराप्रहर्षः।  
ताम्राभमस्रंस्रवति प्रगाढं तथा न शक्नोत्यभिवीक्षितुं च २१

निमग्नरूपं तु भवेद्धि कृष्णे सूच्येव विद्धं प्रतिभाति यद्वत्।  
स्रावं स्रवेदुष्णमतीव यच्च तत् सव्रणं शुक्लक्रिमिउ\!दाहरन्ति २२

दृष्टेः समीपे न भवेत्तु यच्च न चावगाढं न च संस्रवेद्धि।  
अवेदनं वः न च युग्मशुक्लं तत् सिद्धिमायाति कदाचिदेवं २३

स्यन्दात्मकं कृष्णगतं सचोषं शङ्खेन्दुकुन्दप्रतिमावभासम्।  
वैहायसाभ्रप्रतनुप्रकाशमथाव्रणं साध्यतमं वदन्ति २४

गम्भीरजातं बहुलं च शुक्लं चिरोत्थितं चापि वदन्ति कृच्छ्रम्।  
विच्छिन्नमध्यं पिशितावृतं वा चलं सिरासूक्ष्ममदृष्टिकृच्च।  
द्वित्वग्गतं लोहितमन्ततश्च चिरोत्थितं चापि विवर्जनीयम् २५

उष्णाश्रपातः पिडका च नेत्रे यस्मिन् भवेन्मुद्गनिभं च शुक्लम्।  
तदप्यसाध्यं प्रवदन्ति केचिदन्यच्च यत्तित्तिरिपक्षतुल्यम् २६

श्वेतः समाक्रामति सर्वतो हि दोषेण यस्यासितमण्डलं च।  
तमक्षिपाकात्ययमक्षिरोगं सर्वात्मकं वर्जयितव्यमाहुः २७

अजापुरीषप्रतिमो रुजावान् सलोहितो लोहितपिच्छिलास्रः।  
विगृह्यकृष्णं प्रचयोऽभ्युपैति तच्चाजकाजातमिति व्यवस्येत् २८

प्रथमे पटले दोषा यस्य दृष्ट्यां व्यवस्थितः।  
अव्यक्तानि स रूपाणि कदाचिदथ पश्यति २९

दृष्टिर्भृशं विह्वलति द्वितीयं पटलं गते।  
मक्षिकामशकांश्चापि जालकानि च पश्यति ३०

मण्डलानि पताकांश्च मरीचीन् कुण्डलानि च।  
परिप्लवांश्च विविधान् वर्षमभ्रं तमांसि च ३१

दूरस्थानि च रूपाणि मन्यते स समीपतः।  
समीपस्थानि दूरे च दृष्टेर्गोचरविभ्रमात् ३२

यत्नवानपि चात्यर्थं सूचीपाशं न पश्यति।  
ऊर्ध्वं पश्यति नाधस्तात्तृतीयं पटलं गते ३३

महान्त्यपि च रूपाणि च्छादितानीव चाम्बरैः।  
कर्णनासाक्षिहीनानि विकृतानीव पश्यति ३४

यथादोषं च रज्येत दृष्टिर्दोषे बलीयसि।  
अधःस्थिते समीपस्थं दूरस्थं चोपरिस्थिते ३५

पार्श्वस्थिते तथा दोषे पार्श्वस्थं नैव पश्यति।  
समन्ततः स्थिते दोषे सङ्कुलानीव पश्यति ३६

दृष्टिमध्यस्थिते दोषे महद्ध्रस्वं च पश्यति।  
द्विधा स्थिते द्विधा पश्येद् वहुधा चानवस्थिते ३७

दोषे दृष्ट्याश्रिते तिर्यक् स एकं मन्यतो द्विधा।  
तिमिराख्यः स वै दोषश्चतुर्थं पटलं गतः ३८

रुणद्धि सर्वतो दृष्टिं लिङ्गनाशमतः परम्।  
अस्मिन्नपि तमोभूते नातिरूढे महागदे ३९

चन्द्रा दित्यौ सनक्षत्रावन्तरीक्षे च विद्युतः।  
निर्मलानि च तेजांसि भ्राजिष्णून्यथ पश्यति ४०

स एव लिङ्गनाशस्तु नीलिका काचसञ्ज्ञितः।  
वातेन चापि रूपाणि भ्रमन्तीव च पश्यति ४१

आविलान्यरुणाभानि व्याविद्धानीव मानवः।  
पित्तेनादित्यखद्योतशक्रचापतडिद्गुणान् ४२

नृत्यतश्चैव शिखिनः सर्वं नीलं च पश्यति।  
कफेन पश्येद्रू पाणि स्निग्धानि च सितानि च ४३

पश्येदसूक्ष्माण्यत्यर्थं व्यभ्रमेवाभ्रसम्प्लवम्।  
सलिलप्लावितानीव परिजाड्यानि मानवः।  
पश्येद्र क्तेन रक्तानि तमांसि विविधानि च ४४

स सितान्यपि कृष्णानि पीतान्यपि च मानवः।  
सन्निपातेन चित्राणि विप्लुतानीव पश्यति ४५

वहुधा च द्विधा चापि सर्वाण्येव समन्ततः।  
हीनाधिकाङ्गान्यपि तु ज्योतींष्यपि च भूयसा ४६

पित्तं कुर्यात् परिम्लायि मूर्च्छितं पित्ततेजसा।  
पीता दिशस्तु खद्योतान् भास्करं चापि पश्यति ४७

विकीर्यमाणान् खद्योतैर्वृक्षांस्तेजोभिरेव वा।  
वक्ष्यामि षड्विधं रागैलिङ्गनाशमतः परम् ४८

रागोऽरुणो मारुतजः प्रदिप्तो म्लायी च नीलश्च तथैव पित्तात्।  
कफात् सितः शोणितजः सरक्तः समस्तदोषप्रभवो विचित्रः ४९

अरुणं मण्डलं दृष्ट्यां स्थूलकाचारुणप्रभम्।  
परिम्लायिनि रोगे स्यान्म्लायि नीलं च मण्डलम् ५०

दोषक्षयात् स्वयं तत्र कदाचित् स्यात्तु दर्शनम्।  
अरुणं मण्डलं वाताच्चञ्चलं परुषं तथा ५१

पित्तान्मण्डलमानीलं कांस्याभं पीतमेव च।  
श्लेष्मणा बहुलं पीतं शङ्खकुन्देन्दुपाण्डुरम् ५२

चलत्पद्मपलाशस्थः शुक्लो बिन्दुरिवाम्भसः।  
भृज्यमाने च नयने मण्डलं तद्विसर्पति ५३

प्रवालपद्मपत्राभं मण्डलं शोणितात्मकम्।  
दृष्टिरागो भवेच्चित्रो लिङ्गनाशे त्रिदोषजे।  
यथास्वं दोषलिङ्गानि सर्वेष्वेव भवन्ति हि ५४

षड् लिङ्गनाशः षडिमे च रोगा दृष्ठ्याश्रयाः षट् च षडेव वाच्याः।  
पित्तेन दुष्टेन सदा तु दृष्टिः पीतः भवेद्यस्य नरस्य किञ्चित् ५५

पीतानि रूपाणि च तेन पश्येत् स वै नरः पित्तविदग्धदृष्टिः।  
प्राप्ते तृतीयं पटलं तु दोषे दिवा न पश्येन्निशि चेक्षते सः ५६

रात्रौ च शीतानुगृहीतदृष्टिः पित्ताल्पभावादपि तानि पश्येत्।  
तथा नरः श्लेष्मविदग्धदृष्टिस्तान्येव शुक्लानि तु मन्यते सः ५७

त्रिषु स्थितोऽल्प पटलेषु दोषो नक्तान्ध्यमापादयति प्रसह्य।  
दिवा स सूर्यानुगृहीतदृष्टिः पश्येत्तु रूपाणि कफोल्पभावात् ५८

शोकज्वरायासशिरोभितापैरभ्याहता यस्य नरस्य दृष्टिः।  
धूम्रांस्तथा पश्यति सर्वभावात् स धूमदर्शीति नरः प्रदिष्टः ५९

यो ह्रस्वजाड्यो दिवसेषु कृच्छ्राद्ध्रस्वानि रूपाणि च तेन पश्येत्।  
विद्योतते यस्य नरस्य दृष्टिर्दोषाभिपन्ना नकुलस्य यद्वत् ६०

चित्राणि रूपाणि दिवा स पश्येत् स वै विकारो नकुलान्ध्यसञ्ज्ञः।  
दृष्टिर्विरूपा श्वसनोपसृष्टा सङ्कोचमभ्यन्तरतस्तु याति ६१

रुजावगाढा च तमक्षिरोगं गम्भीरिकेति प्रवदन्ति तज्ज्ञाः।  
वाह्यौ पुनर्द्वाविह सम्प्रदिष्टौ निमित्ततश्चाप्यनिमित्ततश्च ६२

निमित्ततस्तत्र शिरोऽभितापाज्ज्ञेयस्त्वभिष्यन्दनिदर्शनः सः।  
सुरर्षिगन्धर्वमहोरगाणां सन्दर्शनेनापि च भास्करस्य ६३

हन्येत दृष्टिर्मनुजस्य यस्य स लिङ्गनाशस्त्वनिमित्तसञ्ज्ञः।  
तत्राक्षि विस्पष्टमिवावभाति वैडूर्यवर्णा विमला च दृष्टिः ६४

प्रस्तार्यर्म तनु स्तीर्णं श्यावं रक्तनिभं सिते।  
सश्वेतं मृदु शुक्लार्म शुक्ले तद्वर्धते चिरात् ६५

पद्माभं मृदु रक्तार्म यन्मांसं चीयते सिते।  
पृथु मृद्वधिमांसार्म बहलं च यकृन्निभम्।  
स्थिरं प्रस्तारि मांसाढ्यं शुष्कं स्नाय्वर्म पञ्चमम् ६६

श्यावाः स्यु पिशितनिभाश्च बिन्दवो ये

शुक्त्याभाः सितनियताः स शुक्तिसञ्ज्ञः।  
एको यः शशरुधिरोपमश्च बिन्दुः

शुक्लस्थो भवति तमर्जुनं वदन्ति ६७

श्लेष्ममारुतकोपेन शुक्ले पिष्टं समुन्नतम्।  
पिष्टवत् पिष्टकं विद्धि मलाक्तादर्शसन्निभम् ६८

जालाभः कठिनसिरो महान् सरक्तः

सन्तानः स्मृत इह जालसञ्ज्ञितस्तु।  
शुक्लस्थाः सितपिडकाः सिरावृता यास्ता ब्रूयादसितसमीपजाः सिराजाः।  
कांस्याभोऽमृदुरथ वारिबिन्दुकल्पो

विज्ञेयो नयनसिते बलाससञ्ज्ञः ६९

पक्वः शोथः सन्धिजो यः सतोदः स्रवेत पूयं पूति पूयालसाख्यः।  
ग्रन्थिर्नाल्पो दृष्टिसन्धावपाकी कण्डूप्रायो नीरुजस्तूपनाहः ७०

गत्वा सन्धीनश्रुमार्गेण दोषाः कुर्युः स्रावाँ ल्लक्षणैः स्वैरुपेतान्।  
तं हि स्रावं नेत्रनाडीति चैके तस्या लिङ्गं कीर्त्तयिष्ये चतुर्धा ७१

पाकात् सन्धौ संस्रवेद्यस्तु पूयं पूयास्रावोऽसौ गदः सर्वजस्तु।  
श्वेतं सान्द्रं पिच्छिलं यः स्रवेत्तु श्लेष्मस्रावोऽसौ विकारो मतस्तु ७२

रक्तश्रावः शोणितोत्थो विकारः स्रवेद् दुष्टं तत्र रक्तं प्रभूतम्।  
हरिद्रा भं पीतमुष्णं जलाभं पित्तात्स्रावः संस्रवेत् सन्धिमध्यात् ७३   


ताम्रा तन्वी दाहशूलोपपन्ना रक्ताज्ज्ञेया पर्वणी वृत्तशोथा।  
जाता सन्धौ कृष्ण शुक्लेऽलजी स्यात्तस्मिन्नेव ख्यापिता पूर्वलिङ्गैः ७४

क्रिमिग्रन्थिर्वर्त्मनः पक्ष्मणश्च कण्डूं कुर्युः क्रिमयः सन्धिजाताः।  
नानारूपा वर्त्मशुक्लान्तसन्धौ चरन्त्यन्तर्लोचनं दूषयन्तः ७५

अभ्यन्तरमुखी ताम्रा बाह्यतो वर्त्मनश्च या।  
सोत्सङ्गोत्सङ्गपिडका सर्वजा स्थूलकण्डुरा ७६

वर्त्मान्ते पिडका ध्माता भिद्यन्ते च स्रवन्ति च।  
कुम्भीकाबीजप्रतिमाः कुम्भीकाः सन्निपातजाः ७७

स्राविण्यः कण्डुरा गुर्व्यो रक्तसर्षपसन्निभाः।  
रुजावत्यश्च पिडकाः पोथक्य इति कीर्तिताः ७८

पिडका या खरा स्थूला सूक्ष्माभिरभिसंवृता।  
वर्त्मस्था शर्करा नाम स रोगो वर्त्मदूषकः ७९

एर्वारुबीजप्रतिमाः पिडका मन्दवेदनाः।  
श्लक्ष्णाः खराश्च वर्त्मस्थास्तदर्शोवर्त्म कीर्त्यते ८०

दीर्घाङ्कुरः खरः स्तब्धो दारुणोऽभ्यन्तरोद्भवः।  
व्याधिरेषोऽभिविख्यातः शुष्कार्शो नाम नामतः ८१

दाहतोदवती ताम्रा पिडका वर्त्मसम्भवा।  
मृद्वी मन्दरुजा सूक्ष्मा ज्ञेया साऽञ्जननामिका ८२

वर्त्मोपचीयते यस्य पिडकाभिः समन्ततः।  
सवर्णाभिः स्थिराभिश्च विद्याद्बहुलवर्त्म तत् ८३

कण्डूमताऽल्पतोदेन वर्त्मशोथेन यो नरः।  
न सः सञ्छादयेदक्षि यत्रासौ वर्त्मबन्धकः ८४

मृद्वल्पवेदनं ताम्रं मद्वर्त्म सममेव च।  
अकस्माच्च भवेद्र क्तं क्लिष्टवर्मेति तद्विदुः ८५

क्लिष्टं पुनः पित्तयुतं शोणितं विदहेद्यदा।  
ततः क्लिन्नत्वमापन्नमुच्यते वर्त्मकर्दमः ८६

यद्वर्त्म बाह्यतोऽन्तश्च श्यावं शूनं सवेदनम्।  
तदाहुःश्याववर्त्मेति वर्त्मरोगविशारदाः ८७

अरुजं बाह्यतः शूनं वर्त्म यस्य नरस्य हि।  
प्रक्लिन्नवर्त्म तद्विद्यात् क्लिन्नमत्यर्थमन्ततः ८८

यस्य धौतान्यधौतानि सम्बध्यन्ते पुनः पुनः।  
वर्त्मान्यपरिपक्कानि विद्यादक्लिन्नवर्त्म तत् ८९

विमुक्तसन्धि निश्चेष्टं वर्त्म यस्य न मील्यते।  
एतद्वातहतं वर्त्म जानीयादक्षिचिन्तकः ९०

वर्त्मान्तरस्थं विषमं ग्रन्थिभूतमवेदनम्।  
आचक्षीतार्बुदमिति सरक्तमविलम्बितम् ९१

निमेषिणीः सिरा वायुः प्रविष्टः सन्धिसंश्रयाः।  
प्रचालयति वर्त्मानि निमेषं नाम तद्विदुः ९२

यः स्थितो वर्त्ममध्ये तु लोहितो मृदुरङ्कुरः।  
तद्र क्तजं शोणितार्शश्छिन्नं छिन्नं प्रवर्धते ९३

अपाकी कठिनाः स्थूलो ग्रन्थिर्वर्त्मभवोऽरुजः।  
लगणो नाम स व्याधिर्लिङ्गतः परिकीर्तितः ९४

त्रयो दोषा बहिःशोथं कुर्युश्छिद्रा णि वर्त्मनोः।  
प्रस्रवन्त्यन्तरुदकं बिसवद्विसवर्त्म तत् ९५

वाताद्या वर्त्मसङ्कोचं जनयन्ति मला यदा।  
तदा द्र ष्टुं न शक्नोति कुञ्चनं नाम तद्विदुः ९६

प्रचलितानि वातेन पक्ष्माण्यक्षि विशन्ति हि।  
घृष्यन्त्यक्षि मुहुस्तानि संरम्भं जलयन्ति च ९७

असिते सितभागे च मूलकोषात् पतन्त्यपि।  
पक्ष्मकोपः स विज्ञेयो व्याधिः परमदारुणः ९८

वर्त्मपक्ष्माशयगतं पित्तं रोमाणि शातयेत्।  
कण्डूं दाहं च कुरुते पक्ष्मशातं तमादिशेत् ९९

नव सन्ध्याश्रयास्तेषु वर्त्मजास्त्वेकविंशतिः।  
शुक्लभागे दशैकश्च चत्वारः कृष्णभागजाः १

सर्वाश्रयाः सप्तदश दृष्टिजा द्वादशैव तु।  
बाह्यजौ द्वौ समाख्यातौ रोगौ परमदारुणौ २
