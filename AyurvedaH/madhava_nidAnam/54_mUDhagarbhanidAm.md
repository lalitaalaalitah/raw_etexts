---
title: ५४ मूढगर्भनिदाम्

---
सिर्वावयवसम्पूर्णो मनोबुद्ध्यादिसंयुतः।  
विगुणापानसम्मूढो मूढगर्भोऽभिधीयते १

भयाभिघातात्तीक्ष्णोष्णपानाशननिषेवणात्।  
गर्भे पतति रक्तस्य सशूलं दर्शनं भवेत् १

आचतुर्थात्ततो मासात्प्रस्रवेद्गर्भविद्र वः।  
ततः स्थिरशरीरस्य पातः पञ्चमषष्ठयोः २

गर्भोऽभिघातविषमाशनपीडनाद्यैः पक्वं द्रुमादिव फलं पतति क्षणेन।  
मूढः करोति पवनः खलु मूढगर्भं शूलं च योनिजठरादिषु मूत्रसङ्गम् ३

भुग्नोऽनिलेन विगुणेन ततः स गर्भः सङ्ख्यामतीत्य बहुधा समुपैति योनिम्।  
द्वारं निरुध्य शिरसा जठरेणकश्चित् कश्चिच्छरीरपरिवर्तितकुब्जदेहः ४

एकेन कश्चिदपरस्तु भुजद्वयेन तिर्यग्गतो भवति कश्चिदवाङ्मुखोऽन्य।  
पार्श्वापवृत्तगतिरेति तथैव कश्चिदित्यष्टधा गतिरियं अपरा चतुर्था ५

सङ्कीलकः प्रतिखुरः परिघोऽथ बीजस्तेषूर्ध्वबाहुचरणैः शिरसा च योनिम्।  
सङ्गी च यो भवति कीलकवत् स कीलो दृश्यैः खुरैः प्रतिखुरं स हि कायुसङ्गी।  
गच्छेद्भुजद्वयशिराः स च बीजकाख्यो योनौ स्थितः स परिघेण तुल्यः ६

अपविद्धशिरां या तु शीताङ्गी निरपत्रपा।  
नीलोद्गतसिरा हन्ति सा गर्भं स च तां तथा ७

गर्भास्पन्दनमावीनां प्रणाशः श्यावपाण्डुता।  
भवेदुच्छ्वासपूतित्वं शूनताऽन्तर्मृते शिशौ ८

मानसागन्तुभिर्मातुरुपतापैः प्रपीडितः।  
गर्भो व्यापद्यते कुक्षौ व्याधिभिश्च निपीडितः ९

योनिसंवरणं सङ्गः कुक्षौ मक्कल्ल एव च।  
हन्युः स्त्रियं मूढगर्भा यथोक्ताश्चाप्युपद्र वाः १०

वायुः प्रकुपितः कुर्यात् संरुध्य रुधिरं स्रुतम्।  
सूताया हृच्छिरोबस्तिशूलं मक्कल्लसञ्ज्ञकम् १
