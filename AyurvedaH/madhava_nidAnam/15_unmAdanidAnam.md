---
title: १५ उन्मादनिदानम्

---

मदयन्त्युद्गता दोषा यस्मादुन्मार्गमागताः।  
मानसोऽयमतो व्याधिरुन्माद इति कीर्तितः १

एकैकशः सर्वशश्च दोषैरत्यर्थमूर्च्छितैः।  
मानसेन च दुःखेन स च पञ्चविधो मतः २

विषाद्भवति षष्ठश्च यथास्वं तत्र भेषजम्।  
स चाप्रवृद्धस्तरुणो मदसञ्ज्ञां बिभर्ति च ३

विरुद्धदुष्टाशुचिभोजनानि प्रधर्षणं देवगुरुद्विजानाम्।  
उन्मादहेतुर्भयहर्षपूर्वो मनोऽभिघातो विषमाश्च चेष्टाः ४

तैरल्पसत्त्वस्य मलाः प्रदुष्टा बुद्धेर्निवासं हृदयं प्रदूष्य।  
स्रोतांस्यधिष्ठाय मनोवहानि प्रमोहयन्त्याशु नरस्य चेतः ५

धीविभ्रमः सत्त्वपरिप्लवश्च पर्याकुला दृष्टिरधीरता च।  
अबद्धवाक्त्वं हृदयं च शून्यं सामान्यमुन्मादगदस्य लिङ्गम् ६

रूक्षाल्पशीतान्नविरेकधातुक्षयोपवासैरनिलोऽतिवृद्धः।  
चिन्तादिदुष्टं हृदयं प्रदूष्य बुद्धिं स्मृतिं चाप्युपहन्ति शीघ्रम् ७

अस्थानहासस्मितनृत्यगीतवागङ्गविक्षेपणरोदनानि।  
पारुष्यकार्श्यारुणवर्णताश्च जीर्णे बलं चानिलजस्य रूपम् ८

अजीर्ण कट्वम्लविदाह्यशीतैर्भोज्यैश्चितं पित्तमुदीर्णवेगम्।  
उन्मादमत्युग्रमनात्मकस्य हृदि स्थितं पूर्ववदाशु कुर्यात् ९

अमर्षसंरम्भविनग्नभावाः सन्तर्जनातिद्र वणौष्ण्यरोषाः।  
प्रच्छायशीतान्नजलाभिलाषः पीता च भाः पित्तकृतस्य लिङ्गम् १०

सम्पूरणैर्मन्दविचेष्टितस्य सोष्मा कफो मर्मणि सम्प्रदुष्टः।  
वुद्धिं स्मृतिं चाप्युपहत्य चित्तं प्रमोहयन् सञ्जनयेद्विकारम् ११

वाक्चेष्टितं मन्दमरोचकश्च नारीविविक्तप्रियताऽतिनिद्रा।  
छर्दिश्च लाला च बलं च भुङ्क्ते नखादिशौक्ल्यं च कफात्मके स्यात् १२

यः सन्निपातप्रभवोऽतिघोरः सर्बैः समस्तैः स च हेतुभिः स्यात्।  
सर्बाणि रूपाणि बिभर्ति तादृग्विरुद्धभैषज्यविधिर्विवर्ज्यः १३

चोरैर्नरेन्द्र पुरुषैररिभिस्तथाऽन्यैर्वित्रासितस्य धनबान्धवसङ्क्षयाद्वा।  
गाढं क्षते मनसि च प्रियया रिरंसोर्जायेत चोत्कटतमो मनसो विकारः १४

चित्रं ब्रवीति च मनोऽनुगतं विसञ्ज्ञो

गायत्यथो हसति रोदिति चापि मूढः।  
रक्तेक्षणो हतबलेन्द्रि यभाः सुदीनः।  
श्यावाननो विषकृतेऽथ भवेद्विसञ्ज्ञः १५

अवाञ्ची वाप्युदञ्ची वा क्षीणमांसबलो नरः।  
जागरूको ह्यसन्देहमुन्मादेन विनश्यति १६

अमर्त्यवाग्विक्रमवीर्यचेष्टो ज्ञानादिविज्ञानबलादिभिर्यः।  
उन्मादकालोऽनियतश्च यस्य भूतोत्थमुन्मादमुदाहरेत्तम् १७

सन्तुष्टः शुचिरतिदिव्यमाल्यगन्धो निस्तन्द्री रवितथसंस्कृतप्रभाषी।  
तेजस्वी स्थिरनयनो वरप्रदाता ब्रह्मण्यो भवति नरः स देवजुष्टः १८

संस्वेदी द्विजगुरुदेवदोषवक्ता जिह्माक्षो विगतभयो विमार्गदृष्टिः।  
सन्तुष्टो न भवति चान्नपानजातैर्दुष्टात्मा भवति स देवशत्रुजुष्टः १९

हृष्टात्मा पुलिनवनान्तरोपसेवी स्वाचारः प्रियपरिगीतगन्धमाल्यः।  
नृत्यन्वै प्रहसति चारु चाल्पशब्दं गन्धर्वग्रहपरिपीडितो मनुष्यः २०

ताम्राक्षः प्रियतनुरक्तवस्त्रधारी गम्भीरो द्रुतगतिरल्पवाक् सहिष्णुः।  
तेजस्वी वदति च किं ददामि कस्मै यो यक्षग्रहपरिपीडितो मनुष्यः २१

प्रेतानां स दिशति संस्तरेषु पिण्डाञ् शान्तात्मा जलमपि चापसव्यवस्त्रः।  
मांसेप्सुस्तिलगुडपायसाभिकामस्तद्भक्तो भवति पितृग्रहाभिजुष्टः २२

यस्तूर्व्यां प्रसरति सर्पवत्कदाचित् सृक्कण्यौ विलेढि वै जिह्वया तथैव।  
क्रोधालुर्गुडमधुदुग्धपायसेप्सुर्ज्ञातव्यो भवति भुजङ्गमेन जुष्टः २३

मांसासृग्विविधसुराविकारलिप्सुर्निर्लज्जो भृशमतिनिष्ठुरोऽतिशूरः।  
क्रोधालुर्विपुलबलो निशाबिहारी शौचद्विड् भवति सराक्षसैर्गृहीतः २४

उद्धस्तः कृशपरुषोऽचिरप्रलापीदुर्गन्धो भृशमशुचिस्तथातिलोलः।  
बह्वाशी विजनवनान्तरोपसेवी व्याचेष्टन् भ्रमति रुदन् पिशाचजुष्टः २५

स्थूलाक्षो द्रुतमटनः स फेनलेही निद्रा लुः पतति च कम्पते च यो हि।  
यश्चाद्रि द्विरदनगादिविच्युः स्यात् सोऽसाध्यो भवति तथा त्रयोदशाब्दे २६

देवग्रहाः पौर्णमास्यामसुराः सन्ध्ययोरपि।  
गन्धर्वाः प्रायशोऽष्टम्यां यक्षाश्च प्रतिपद्यथ २७

पित्र्\! याःकृष्णक्षये हिंस्युः पञ्चम्यामपि चोरगाः।  
रक्षांसि रात्रौ पैशाचाश्चतुर्दश्यां विशन्ति हि २८

दर्पणादीन् यथा छाया शीतोष्णं प्राणिनो यथा।  
स्वमणिं भास्करार्चिश्च यथा देहं च देहधृक्।  
विशन्ति च न दृश्यन्ते ग्रहास्तद्वच्छरीरिणः २९

प्रविश्याशु शरीरं हि पीडां कुर्वन्ति दुःसहाम् ३०

तपांसि तीव्राणि तथैव दानं व्रतानि धर्मो नियमश्च सत्यम्।  
गुणास्तथाऽष्टावपि तेषु नित्या व्यस्ताः समस्ताश्च यथाप्रभावम् ३१

न ते मनुष्यैः सह संविशन्ति न वा मनुष्यान् क्कचिदाविशन्ति।  
ये त्वाविशन्तीति वदन्ति मोहात्ते भूतविद्याविषयादपोह्याः ३२

तेषां ग्रहाणां परिचारका ये कोटीसहस्रायुतपद्मसङ्ख्याः।  
असृग्वसामांसभुजः सुभीमा निशाविहाराश्च तथाऽविशन्ति।  
अथापस्मारनिदानम्

चिन्ताशोकादिभिर्दोषाः क्रुद्धा हृत्स्रोतसि स्थिताः।  
कृत्वा स्मृतेरपध्वंसमपस्मारं प्रकुर्वते १

तमः प्रवेशः संरम्भो दोषोद्रे कहतस्मृतेः।  
अपस्मार इति ज्ञेयो गदो घोरश्चतुर्विधः १

हृत्कम्पः शून्यता स्वेदो ध्यानं मूर्च्छा प्रमूढता।  
निद्रा नाशश्च तस्मिंश्च भविष्यति भवत्यथ २

कम्पते प्रदशेद्दन्तान् फेनोवामी श्वसित्यपि।  
परुषारुणकृष्णानि पश्येद्रू पाणि चानिलात् ३

पीतफेनाङ्गवक्त्राक्षः पीतासृग्रूपदर्शकः।  
सतृष्णोष्णानलव्याप्तलोकदर्शी च पैत्तिकः ४

शुक्लफेनाङ्गवक्त्राक्षः शीतहृष्टाङ्गजो गुरुः।  
पश्येच्छुक्लानि रूपाणि श्लैष्मिको मुच्यते चिरात् ५

सर्वैरेतैः समस्तैश्च लिङ्गैर्ज्ञेयस्त्रिदोषजः।  
अपस्मारः स चासाध्यो यः क्षीणस्यानवश्च यः ६

प्रतिस्फुरन्तं बहुशः क्षीणं प्रचलितभ्रुवम्।  
नेत्राभ्यां च विकुर्वाणमपस्मारो विनाशयेत् ७

पक्षाद्वा द्वादशाहाद्वा मासाद्वाकुपिता मलाः।  
अपस्माराय कुर्वन्ति वेगं किञ्चिदथान्तरम् ८

देवे वर्षत्यपि यथा भूमौ वीजानि कानिचित्।  
शरदि प्रतिरोहन्ति तथा व्याधिसमुच्छ्रयाः ९

 
