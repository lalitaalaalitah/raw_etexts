---
title: १२ तृष्णानिदानम्

---
भयश्रमाभ्यां बलसङ्क्षयाद्वा ह्यूर्ध्वं चितं पित्तविवर्धनैश्च।  
पित्तं सवातं कुपितं नराणां तालुप्रपन्नं जनयेत्पिपासाम्।  
स्रोतस्स्वपांवाहिषु दूषितेषु दोषैश्च तृट् सम्भवतीह जन्तोः १

ताल्वोष्ठकण्ठास्यविशेषदाहसन्तापमोहभ्रमविप्रलापाः।  
पूर्वाणि रूपाणि भवन्ति तासामुत्पत्तिकाले तु विशेषतो हि।  
तिस्रः स्मृतास्ताः क्षतजा चतुर्थी क्षयात्तथा ह्यामसमुद्भवा च।  
भक्तोद्भवा सप्तमिकेति तासां निबोध लिङ्गान्यनुपूर्वशस्तु २

क्षामास्यता मारुतसम्भवायां तोदस्तथा शङ्खशिरःसु चापि।  
स्रोतोनिरोधो विरसं च वक्त्रं शीताभिरद्भिश्च विवृद्धिमेति ३

मूर्च्छाऽन्नविद्वेषविलापदाहा रक्तेक्षणत्वं प्रततश्च शोषः।  
शीताभिनन्दा मुखतिक्तता च पित्तात्मिकायां परिदूयनं च ४

वाष्पावरोधात्कफसंवृतेऽग्नौ तृष्णा बलासेन भवेत्तथा तु।  
निद्रा गुरुत्वं मधुरास्यता च तयाऽदितः शुष्यति चातिमात्रम् ५

क्षतस्य रुक्शोणितनिर्गमाभ्यां तृष्णा चतुर्थी क्षतजा मता तु।  
रसक्षयाद्या क्षयसभवा सा तयाऽभिभूतश्च निशादिनेषु ६

पेपीयतेऽम्भ स सुखं न याति तां सन्निपातादिति केचिदाहुः।  
रसक्षयोक्तानि च लक्षणानि तस्यामशेषेण भिषग्व्यवस्येत् ७

त्रिदोषलिङ्गाऽमसमुद्भवा च हृच्छूलनिष्ठीवनसादकर्त्री।  
स्निग्धं तथाऽम्ल लवणं च भुक्तं गुर्वन्नमेवाशु तृषां करोति ८

दीनस्वरः प्रताम्यन् दीनः संशुष्कवक्त्रगलतालुः।  
भवति खलु योपसर्गात्तृष्णा सा शोषिणी कष्टा ९

ज्वरमोहक्षयकासश्वा साद्युपसृष्टदेहानाम्।  
सर्वास्त्वतिप्रसक्ता रोगकृशानां वमिप्रयुक्तानाम्।  
घोरोपद्र वयुक्तास्तृष्णा मरणाय विज्ञेयाः १०
