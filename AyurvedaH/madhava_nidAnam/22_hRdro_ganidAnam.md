---
title: २२ हृद्रो गनिदानम्

---

अत्युष्णगुर्वन्नकषायतिक्तश्रमाभिघाताध्यशनप्रसङ्गैः।  
सञ्चिन्तनैर्वेगविधारणैश्च हृदामयः पञ्चविधः प्रदिष्टः १

दूषयित्वा रसं दोषा विगुणा हृदयं गताः।  
हृदि बाधां प्रकुर्वन्ति हृद्रो गं तं प्रचक्षते २

आयम्यते मारुतजे हृद्रो गं तुद्यते तथा।  
निर्मथ्यते दीर्यते च स्फोट्यते पाट्यतेऽपि च ३

तृष्णोष्मादाहचोषाः स्युः पैत्तिके हृदयक्लमः।  
धूमायनं च मूर्च्छा च स्वेदः शोषो मुखस्य च ४

गौरवं कफसंस्रावोऽरुचिः स्तम्भोऽग्निमार्दवम्।  
माधुर्यमपि चास्यस्य बलासावतते हृदि ५

विद्यात्त्रिदोषं त्वपि सर्वलिङ्गम् तीव्रार्तितोदं क्रिमिजं सकण्डूम्।  
उत्क्लेदः ष्ठीवनं तोदः शूलं हृल्लासकस्तमः।  
अरुचिः श्यावनेत्रत्वं शोथश्च क्रिमिजे भवेत् ६

क्लमः सादो भ्रमः शोषो ज्ञेयास्तेषामुपद्र वाः।  
क्रिमिजे क्रिमिजातीनां श्लैष्मिकाणां च ये मताः ७
