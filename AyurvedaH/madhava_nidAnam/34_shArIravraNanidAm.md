---
title: ३४ शारीरव्रणनिदाम्

---

द्विधा व्रणः स विज्ञेयः शारीरागन्तुभेदतः।  
दोषैराद्यस्तयोरन्यः शस्त्रादिक्षतसम्भवः १

स्तब्धः कठिनसंस्पर्शो मन्दस्रावो महारुजः।  
तद्यते स्फुरति श्यावो व्रणो मारुतसम्भवः २

तृष्णामोहज्वरक्लेद दाहदुष्ट्यवदारणैः।  
व्रणं पित्तकृतं विद्याद्गन्धैः स्रावैश्च पूतिकैः ३

बहुपिच्छो गुरुः स्निग्धः स्तिमितो मन्दवेदनः।  
पाण्डुवर्णोऽल्पसङ्क्लेदश्चिरपाकी कफव्रणः ४

रक्तो रक्तस्रुती रक्तात् द्वित्रिजः स्यत्तदन्वयैः।  
त्वङ्मांसजः सुखे देशे तरुणस्यानुपद्र वः ५

धीमतोऽभिनवः काले सुखे साध्वः सुखं व्रणः।  
गुणैरन्यतमैर्हीनस्ततः कृच्छ्रो ब्रणः स्मृतः ६

सर्वैर्विहीनो विज्ञेयस्त्वसाध्यो भूर्युपद्र वः।  
पूतिः पूयातिदुष्टासृक्स्राव्युत्सङ्गो चिरस्थितिः ७

दुष्टो व्रणोऽतिगन्धादिः शुद्धलिङ्गविपर्ययः।  
जिह्वातलाभोऽतिमृदुः श्लक्ष्णः स्निग्धोऽल्पवेदनः ८

सुव्यवस्थो निरास्रावः शुद्धो व्रण इति स्मृतः।  
कपोतवर्णप्रतिमा यस्यान्ताः क्लेदवर्जिताः ९

स्थिराश्च पिडकावन्तो रोहतीति तमादिशेत्।  
रुढवर्त्मानमग्रन्थिमशूनमरुजं व्रणम् १०

त्वक्सवर्णं समतलं सम्यग्रूढं विनिर्दिशेत्।  
कुष्ठिनां विषयुष्टानां शोषिणां मधुमेहिनाम् ११

व्रणाः कृच्छ्रेण सिध्यन्ति येषां चापि व्रणे व्रणाः।  
वसां मेदोऽथ मज्जानं मस्तुलुङ्गं च यः स्रवेत् १२

आगन्तुजो व्रणः सिद्ध्येन्न सिद्ध्येद्दोषसम्भवः।  
मद्यागुर्वाज्यसुमनः पद्मचन्दनचम्पकैः १३

सगन्धा दिव्यगन्धाश्च मुमूर्षूणां व्रणाः स्मृताः।  
ये च मर्मस्वसम्भूता भवन्त्यत्यर्थवेदनाः १४

दह्यन्ते चान्तरत्यर्थं बहिः शीताश्च ये व्रणाः।  
दह्यन्ते बहिरत्यर्थं भवन्त्यन्तश्च शीतलाः १५

प्राणमांसक्षयश्वासकासा रोचकपीडिताः।  
प्रवृद्धपूयरुधिरा व्रणा येषां च मर्मसु १६

क्रियाभिः सम्यगारब्धा न सिध्यन्ति च ये व्रणाः।  
वर्जयेदपि तान् वैद्यः संरक्षन्नात्मनो यशः १७
