---
title: ०८०

---
अथाशोतितमोऽध्यायः  
श्रीकृष्ण उवाच  
पुरा तारा गुरोः पत्नी नवयौवनसंयुता ।  
रत्नभूषणभूषाढ्या वरसूक्ष्माम्बरा सती ॥ १ ॥  
  
सुश्रोणी सस्मिता रम्य सुन्दरी सुमनोहरा ।  
अतीव कबरीरम्या मालतीमाल्यभूषिता ॥ २ ॥  
  
मिन्दूरबिन्दुना साकं चारुचन्दनबिन्दुभि। ।  
कस्तूरीबिन्दुनाऽधश्च भालमध्यस्थलोज्ज्वला ॥ ३ ॥  
  
रत्नेन्द्रसारनिर्माणक्वणन्मञ्जीररञ्जिता ।  
सुवक्रलोचना श्यामा सुचारुकज्जलोज्ज्वला ॥ ४ ॥  
  
सुचारुसारमुक्ताभदन्तपङ्क्तिमनोहरा ।  
रत्नकुण्डलयुग्मेन चारुगण्डस्थलोज्ज्वला ॥ ५ ॥  
  
कामिनीष्वतुला बाला गजेन्द्रमन्दगामिनी ।  
सुकोमला चन्द्रमुखी कामाधारा च कामुकी ॥ ६ ॥  
  
स्वर्गमन्दाकिनीतीरे स्नाता स्निग्धाम्बरा वरा ।  
ध्यायन्ती गुरुपादं सा स्वगृहं गमनोन्मुखी ॥ ७ ॥  
  
दृष्ट्वा तस्याश्च सर्वाङ्गमनङ्गबाणपीडितः ।  
भाद्रे चतुर्थ्यां चन्द्रश्च जहार चेतनां व्रज ॥ ८ ॥  
  
ज्ञानं क्षणेन सम्प्राप्य रथस्थो रमिको बली ।  
रथमारोहयामास करे धृत्वा च तारकम् ॥ ९ ॥  
  
कामोन्मत्तः कामिनीं तां समाश्लिष्य चुचुम्ब च ।  
शृङ्गारं कर्तुमुद्युक्तं तमुवाच गुरुप्रिया ॥ १० ॥  
  
तारकोवाच  
त्यज मां त्यज मां चन्द्र सुरेषु कुलपांसन ।  
गुरुपत्नीं ब्राह्मणीं च पातिव्रत्यपरायणाम् ॥ ११ ॥  
  
गुरुपत्नीसङ्गमने ब्रह्महत्याशतं भवेत् ।  
गुरुपत्नी विप्रपत्नी यदि सा च पतिव्रता ॥ १२ ॥  
  
ब्रह्महत्यासहस्रं च तस्याः सङ्गमने लभेत् ।  
पुत्रस्त्वं तव माताऽहं धैर्य कुरु सुरेश्वार ॥ १३ ॥  
  
धिक्त्वां श्रुत्वा सुरगुरुर्भस्मीभूतं करिष्यति ।  
पुत्राधिकश्च शिष्यश्च प्रियो मत्स्वामिनो भवान् ॥ १४ ॥  
  
स्वधर्म रक्ष पापिष्ठ मामेवं मातरं त्यज ।  
दास्यामि स्त्रीवधं तुम्यं यदिमां सङ्ग्रहीष्यसि ॥ १५ ॥  
  
विलङ्ध्य तारावचनं तां च सम्भोक्तुमुद्यतम् ।  
शशाप तारा कोपेन निष्कामा सा पतिव्रता ॥ १६ ॥  
  
राहुग्रस्तो घनग्रस्तः पापदृश्यो भवान्भव ।  
कलङ्की यक्ष्मणा ग्रस्तो भविष्यसि न संशयः ॥ १७ ॥  
  
चन्द्रं शप्त्वा तदा तूर्ण कामदेवं शशाप सा ।  
तेजस्विना केनचित्त्वं भस्मीभूतो भविष्यसि ॥ १८ ॥  
  
चन्द्रस्तारां गृहीत्वा च कृत्वाऽपि रमणं व्रज ।  
क्रोडेनिधाय प्रययौ रुदतीं ता शुचाऽन्विताम् ॥ १९ ॥  
  
निर्जने निर्जने रम्ये शैले शैले मनोहरे ।  
सरोनदनदीनां च तीरे तीरे मनोहरे ॥ २० ॥  
  
मधुव्रतपिकोक्ते च पुष्पोद्याने सुपुष्पिते ।  
रम्यायां पुष्पशथ्यायां स रेमे रामया सह ॥ २१ ॥  
  
चदनोक्षितसर्वाङ्गो मधुपानरतः सुरः ।  
सुखसम्भोगसंसक्तो बुबुधे न दिवानिशम् ॥ २२ ॥  
  
मलये मलयारण्ये मलयानिलसंयुते ।  
स्यन्दने चन्दनवने पश्चिमोदधिसन्निधौ ॥ २३ ॥  
  
त्रिकूटे वटमूले च तत्र चन्द्रसरोवरे ।  
सुचारुशतपत्राणां पत्रे चन्दनचर्चिते ॥ २४ ॥  
  
सुचारुचम्पकोद्याने चम्पकानिलपूजिते ।  
क्षीरोदकाञ्चनीभूमौ क्रौञ्चकाञ्चनपर्वते ॥ २५ ॥  
  
रत्नशैले मणिमये मणिमन्दिरसुन्दरे ।  
माणिक्यमुक्तासारेण हीरहारेण शोभिते ॥ २६ ॥  
  
सुचारुवस्त्रचित्राढ्ये श्वेतचामारदर्पणैः ।  
भूषिते रत्नदीपैश्च देवक्रीडे प्रियस्थले ॥ २७ ॥  
  
वारुणीं मदिरां पीत्वा वरुणानीसमन्वितः ।  
बरुणो रमते यत्र तत्र रेमे तया सह ॥ २८ ॥  
  
पावने पवनोद्याने परिजातानिलेन च ।  
सुगन्धिमोहिते रत्नमालातीरे च निर्मले ॥ २९ ॥  
  
ऋक्षशैले कल्पवृक्षवने वह्निप्रियाश्रमे ।  
पपौ च कामधेनूनां क्षीरं क्षीरोदधेस्तटे ॥ ३० ॥  
  
वह्निशुद्धांशुकयुगं वह्निस्तस्मै ददौ मुदा ।  
वरुणो रत्नमालां च नत्नच्छत्रं समीरणः ॥ ३१ ॥  
  
तत्र दृष्ट्वाऽसुरगुरं बलिगेहात्समागतम् ।  
प्रणम्य सर्वमुक्त्वा च चन्द्रस्तं शरणं ययौ ॥ ३२ ॥  
  
शुक्रस्तं बोधयामास वचनं नीतियुक्तितः ।  
निरपेक्षो सुनिश्रेष्ठो वेदवेदाङ्गपारगः ॥ ३३ ॥  
  
शुक्र उवाच  
शृणु वत्स प्रवक्ष्यामि गुरवे देहि तारकाम् ।  
शम्भोश्च सुरुपुत्राय पौत्राय ब्रह्मणश्च वै ॥ ३४ ॥  
  
पूजिताय सुरार्णा च देया तस्मै निशापते ।  
प्रियाय तत्प्रिर्यां दत्तवा शीघ्रं त्वं शरणं व्रज ॥ ३५ ॥  
  
गुरुपत्नीं मातृतुल्यां त्यज सद्वचनाद्विधो ।  
कुरु पापक्षयं पापनिवृत्तिस्तु महाफला ॥ ३६ ॥  
  
सतीनां गुरुपत्नीर्नां ग्रहणे च बलेन च ।  
ब्रह्महत्यासहस्रार्णां पातकं लभते जनः ॥ ३७ ॥  
  
कुम्भीपाके च पच्यन्ते यावद्वै ब्रह्मणः शतम् ।  
साम्यं नारायणस्थाने तृणपर्वतयोः सुर ॥ ३८ ॥  
  
कस्त्वं वत्स हरेः स्थाने कर्मभोगोऽस्ति ब्रह्मणः ।  
नारायणाश्रीताः सर्वे जीविनस्त्रिविधा भवे ॥ ३९ ॥  
  
इति श्रीब्रह्मo महाo श्रीकृष्णजन्मखo उत्तo नारदनाo  
भगवन्नन्दसंo ताराहरणेऽशीतितमोऽध्यायः ॥ ८० ॥