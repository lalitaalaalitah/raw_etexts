---
title: ०८८

---
अथाष्टाशीतितमोऽध्यायः  
श्रीकृष्णा उवाच  
चेतनं कुरु हे तात हे तात चेतनं कुरु ।  
जलबुद्बुदवत्सर्वं संसारं सचराचरम् ॥ १ ॥  
  
त्याज मोहं महाभाग मायां स्तौहि परत्परामा ।  
ब्रह्मस्वरूपां परमां सर्वमोहनिकृन्तनीम् ॥ २ ॥  
  
मुक्तिप्रदां महाभागां विष्णुमायां सनातनीम् ।  
त्रिपुरस्य वधे घोरे महायुद्धे भयाकुले ॥ ३ ॥  
  
येन स्तोत्रेण सम्भुश्च तया दैत्यं जघान सः ।  
स्तोत्रराजं प्रदास्यामि सर्वमोहनिकृन्तनम् ॥  
सर्ववाञ्छाप्रदं नन्द श्रूयतामत्र संसदि ॥ ४ ॥  
  
नन्द उवाच  
सर्वविघ्नविनाशाय दुःखप्रशमनाय च ।  
विभूतये च यशसे नृणां वाञ्छितसिद्धये ॥ ५ ॥  
  
स्तोत्रमेकं महादेव्या जगन्मातुर्जगत्प्रभो ।  
परं दुर्गतिनाशिन्या गोपनीयं सुदुर्लभम् ॥ ६ ॥  
  
देहि मर्ह्य विनीताय भक्ताय भक्तवत्सल ।  
वेदानां जनकस्त्वं च निर्गुणाश्च परात्परः ॥ ७ ॥  
  
श्रीभगवानुवाच  
श्रुणु वक्ष्यामि दैश्येन्द्र स्तोत्रं यत्परमाद्भुतम् ।  
सर्वविघ्नविनाशार्थं मोहपाशनिकृन्तनम् ॥ ८ ॥  
  
रणत्रस्तेन विभुना शङ्करेण पुरा कृतम् ।  
नारायणोपदेशेन प्रेरितेन च ब्रह्मणा ॥ ९ ॥  
  
शत्रुग्रस्तं शिवं दृष्ट्वा स ब्रह्माणमुवाच ह ।  
उवाच शङ्करं ब्रह्मा रथस्थं पतितं रणे ॥ १० ॥  
  
सुरसङ्कटशान्त्यर्थं दुर्गा दुर्गतिनाशिनीम् ।  
मूलप्रकृतिमाद्यां तां स्तौ(स्तु) हि ब्रह्मस्वरूपिणीम् ॥ ११ ॥  
  
हरिणा प्रेरितोऽहं च त्वां वदामि सुरेश्वर ।  
विना शक्तिसहायेन को वा कं जेतुमीश्वरः ॥ १२ ॥  
  
ब्रह्मणश्च वचः श्रुत्वा दुर्गां सस्मार शङ्करः ।  
पुटाञ्जलिपरो भूत्वा भक्तिनम्रत्मकन्धरः ॥ १३ ॥  
  
स्नातःपादौ च प्रक्षाल्य धृत्वा धौते वाससी ।  
आचान्तः कुशहस्तश्च शुचिर्विष्णुं च संस्मरन् ॥ १४ ॥  
  
महादेव उवाच  
रक्ष रक्ष महादेवि दुर्गे दुर्गतिनाशिनि ।  
मां भक्तमनुरक्तं च शत्रुग्रस्ते कृपामयि ॥ १५ ॥  
  
विष्णुमाये महाभागे नारायणि सनातनि ।  
ब्रह्मस्वरूपे परमे नित्यानन्दस्वरूपिणि ॥ १६ ॥  
  
त्वं च ब्रह्मादिदेवानामम्बिके जगदम्बिके ।  
त्वं संहारे च गुणतो निराकारे च निर्गुणात् ॥ १७ ॥  
  
मायया पुरुषस्त्वं च मायया प्रकृतिः स्वयम् ।  
तयोः परं ब्रह्म परं त्वं बिभर्षि सनातनि ॥ १८ ॥  
  
वेदानां जननी त्वं च सावित्री च परात्परा ।  
वैकुण्ठे च महालक्ष्मीः सर्वमम्पत्स्वरूपिणी ॥ १९ ॥  
  
मर्त्यलक्ष्मीश्च क्षीरोदे कामिनी शेषशायिनः ।  
स्वर्गेषु स्वर्गलक्ष्मीस्त्वं राजलक्ष्मीश्च भूतले ॥ २० ॥  
  
नागादिलक्ष्मीः पाताले गृहेषु गृहदेवता ।  
सर्वसस्यस्वरूपा त्वं सर्वैश्वर्यविधायिनी ॥ २१ ॥  
  
रागाधिष्ठातृदेवी त्वं ब्रह्मणश्च सरस्वती ।  
प्राणानामधिदेपी त्वं कृष्णस्य परमात्मनः ॥ २२ ॥  
  
गोलोके च स्वयं राधा श्रीकृष्णस्यैव वक्षसि ।  
गोलोकाधिष्ठिता देवी दृन्दा दृन्दावने वने ॥ २३ ॥  
  
श्रीरासमण्डले रम्या वृन्दावनविनोदिनी ।  
शतशृङ्गाधिदेवी त्वं नाम्ना चित्रावलीति च ॥ २४ ॥  
  
दक्षकन्या कुत्रकल्पे कुत्रकल्पे च शैलजा ।  
देवमाताऽदितिस्त्वं च सर्वाधारा वसुन्धरा ॥ २५ ॥  
  
त्वमेव गङ्गा तुलसी त्वं च स्वाहा सती ।  
त्वदंशांशांशकलया सर्वदेवादियोषितः ॥ २६ ॥  
  
स्त्रीरूपं चातिपुंरूपं देवि त्वं च नपुंसकम् ।  
वृक्षाणां वृङरूपा त्वं सृष्टा चाङ्कुररूपिणी ॥ २७ ॥  
  
वह्नौ च दाहिका शक्तिर्जले शैत्यस्वरूपिणी ।  
सूर्ये तेजः स्वरूपा च प्रभारूपा च सन्ततम् ॥ २८ ॥  
  
गन्धरूपा च भूमौ च आकाशे शब्दरूपिणी ।  
शोभास्वरूपा चन्द्रे च पद्मसङ्घे च निश्चितम् ॥ २९ ॥  
  
सृष्टौ सृष्टिस्वरूपा च पालने परिपालिका ।  
महामारी च संहारे जले च जलरूपिणी ॥ ३० ॥  
  
क्षुत्तवं दया त्वं निद्रा त्वं तृष्णा त्वं बुद्धिरूपिणी ।  
तुष्टिस्त्वं चापि पुष्टिस्त्वं श्रद्धास्त्वं च क्षमा स्वयम् ॥ ३१ ॥  
  
शान्तिस्त्वं च स्वयं भ्रान्तिः कान्तिस्तवं कीर्तिरेव च ।  
लज्जा त्वं च तथा माया भुक्ति- ॥  
सुक्तिस्वरूपिणी ॥ ३२ ॥  
  
सर्वशक्तिस्वरूपा त्वं सर्वसम्बत्प्रदायिनी ।  
वेदेऽनिर्वचनीया त्वं त्वां न जानाति कश्चन ॥ ३३ ॥  
  
सहस्र वक्त्रस्त्वां स्तोतुं न च शक्तः सुरेश्वरि ।  
वेदा न शक्ताः को विद्वान्न च शक्ता सरस्वती ॥ ३४ ॥  
  
स्वयं विधाता शक्तो न न च विष्णुः मनातनः ।  
किं स्तौमि पञ्चवक्त्रैस्तु रणत्रस्तो महेश्वरि ॥ ३५ ॥  
  
कृपां कुरु महामाये मम शत्रुक्षयं कुरु ।  
इत्युक्त्वा च सकरुणं रथस्थे पतिते रणे ॥ ३६ ॥  
  
आविर्बभूव सा दुर्गा सूर्यकोटिसमप्रभा ।  
नारायणेन कृपया प्रेरिता परमात्मना ॥ ३७ ॥  
  
शिवस्य पुरतः शीघ्रं शिवाय च जयाय च ।  
इत्युवाच महादेवी मायाशक्त्याऽसुरं जहि ॥ ३८ ॥  
  
दुर्गोवाच  
वरं वृणीष्व भद्रं ते यत्ते मनसि वाञ्छितम् ।  
भवान्वरः सुराणां च जयं तुभ्यं ददाम्यहम् ॥ ३९ ॥  
  
महादेव उवाच  
क्षयो भवतु दैत्यस्य इति मे वरमीश्वरी ।  
देहीति वाञ्छितं दुर्गे परमाद्ये मलातनि ॥ ४० ॥  
  
भगवत्युवाच  
हरिं स्मर महाभागा जय दैत्यं जगद्गुरुः ।  
स्वयं विधाता भगवांस्त्वमेव ज्योतिरीश्वरः ॥ ४१ ॥  
  
एतस्मिन्नन्तरे विष्णुर्वृषरूपो बभूव ह ।  
दधार कलया मूर्ध्ना शूलपाणे रथं विभुः ॥ ४२ ॥  
  
ऊर्ध्वचक्रमथोग्रं च प्रकृतिं च चकार सः ।  
शस्त्रं ददौ मन्त्रपूतमुद्दधार ततो रथम् ॥ ४३ ॥  
  
शिवः शस्त्रं गृहीत्वा च ध्यात्वा विष्णुं महेश्वरीम् ।  
जघान त्रिपुरं शीघ्रं स पपात महीतले ॥ ४४ ॥  
  
तुष्टुवुः शङ्करं देवाश्चकुश्च पुष्पवर्षणम् ।  
दुर्गा तस्मै ददौ शूरं पिनाकं विष्णुरेव च ॥ ४५ ॥  
  
ब्रह्मा शुभाशिषं चैव मुनयश्चापि हर्षिताः ।  
ननृतुर्देवताः सर्वा जगुर्गन्धर्वकिन्नराः ॥ ४६ ॥  
  
एतस्मिन्नन्तरे तात स्तवराजमनुत्तमम् ।  
विघ्नविघ्नकरं शीघ्रं शत्रुसंहारकारणम् ॥ ४७ ॥  
  
परमैश्वर्यजनकं सुखदं परमं शुभम् ।  
निर्वाणमोक्षदं चैव हरिभक्तिप्रदं ध्रुवम् ॥ ४८ ॥  
  
गोलोकवासदं चैव सर्वसिद्धिप्रदं वरम् ।  
स्तोत्रराजप्रपठनात्प्रसन्ना पार्वती सदा ॥ ४९ ॥  
  
लोभमोहकामक्रोधकर्ममूलनिकृन्तनम् ।  
बलबुद्धिकरं चैव जन्ममृत्युविनाशनम् ॥ ५० ॥  
  
धनपुत्रप्रियाभूमिसर्वसम्पत्प्रदं नृणाम् ।  
शोकदुःखहरं चैव सर्वामिद्धिप्रदं वरम् ॥ ५१ ॥  
  
स्तोत्रराजप्रपठनान्महावन्ध्या प्रसूयते ।  
वन्धनान्मुच्यते दुःखी भयान्मुच्येत निश्चितम् ॥ ५२ ॥  
  
रोगाद्विमुच्यते रोगी दरिद्रश्च धनी भवेन् ।  
दावाग्निमध्ये न मृतो मग्नः पोतो महार्णवे ॥ ५३ ॥  
  
दस्युग्रस्तो निपुग्रस्तो हिंस्रजन्तुसमन्वितः ।  
स्तोत्रेणानेन वैश्येन्द्र कल्याणं लभते नरः ॥ ५४ ॥  
  
तैजसानां यथा रत्नमाश्रमाणां द्विजो यथा ।  
नदीनां च यथा गङ्गा मन्त्राणां प्रणवो यथा ॥ ५५ ॥  
  
तुलसी सर्वपत्राणां धराणां च वसुन्धरा ।  
पुष्पाणां पारिजातं च काष्ठानां चन्दनं यथा ॥ ५६ ॥  
  
विष्णुपूजा च तपसां व्रतेष्वेकादशी यथा ।  
ज्ञानिनां च यथा शम्भुः सिद्धानां च गणेश्वरः ॥ ५७ ॥  
  
देवानां च यथा विष्णुर्वेदाः शास्त्रेषु तन्त्रतः ।  
देवीनां च यथा दुर्गा शान्तानां कमला यथा ॥ ५८ ॥  
  
सरस्वती च विदुषां राधिका सुन्दरीषु च ।  
तथा स्तोत्रेष्विदं स्तोत्रं नातः परतरं व्रज ॥ ५९ ॥  
  
पुरा दत्तं ब्रह्मणे च पुष्करे सूर्यपर्वणि ।  
दैत्यग्रस्ताय भीताय सर्वदुर्गहरं परम् ॥ ६० ॥  
  
शिवाय शत्रुग्रस्ताय ददौ ब्रह्मा मदाज्ञया ।  
शिवश्च सनकादिभ्यः पुरा दुर्वाससे ददौ ॥ ६१ ॥  
  
सनत्कुमारो भगवान्कृपया गौतमाय च ।  
पुलहाय पुलस्त्याय ददौ चाङ्गिरसे मुदा ॥ ६२ ॥  
  
तथा यन्द्राय सूर्याय सूर्यश्चापि यमाय च ।  
यमाश्च चित्रगुप्ताय कृपया च पुरा ददौ ॥ ६३ ॥  
  
नित्यं पठिष्यसि स्तोत्रं गोलोकगमनाय वै ।  
साक्षात्पश्यसि भो तात तामेव पार्वतीमिह ॥ ६४ ॥  
  
यस्मै कस्मै न दातव्यं पापिने गोपनं कुरु ।  
नारायणस्य भक्ताय शान्ताय विदुषे तथा ॥ ६५ ॥  
  
सर्वज्ञाय च विप्राय दातव्यं च प्रयत्नतः ।  
विप्राय वृषवाहाय वृषलीवतये तथा ॥ ६६ ॥  
  
शूद्राणां सूपकाराय शूद्रक्षाद्धान्नभोजिने ।  
कन्याविक्रचिणे चैव ब्राह्मणाय विशेषतः ॥ ६७ ॥  
  
सर्वसिद्धिं च लभते सिद्धस्तोत्रे भवेद्यदि ।  
दशायुतजपेनैव सिद्धस्तोत्रो भवेन्नरः ॥ ६८ ॥  
  
अग्निस्तमभं जलस्तम्भं मृत्स्तम्भं मनसस्तथा ।  
अश्वमेधसहस्राच्च पृथिव्याश्च प्रदक्षिणात् ॥ ६९ ॥  
  
स्नानाच्च सर्वतीर्थानां स्तोत्रमेतच्च पुण्यदम् ।  
दत्तं तुभ्यं मया तात मम प्राणसमं व्रज ॥ ७० ॥  
  
स्तवनं कुरु पार्वत्याश्चेदानीं मम संसदि ।  
श्रीकृष्णस्य वचः श्रुत्वा नन्दस्तुष्टाव पार्वतीम् ॥ ७१ ॥  
  
स्तोत्रेणानेन विप्रेन्द्र सर्वसम्पत्प्रदायिनीम् ।  
वरं तस्मै ददौ दुर्गा गोलोकवासमीप्सितम् ॥ ७२ ॥  
  
दुर्लभं परमं ज्ञानं वेदे यन्न श्रुतं मुने ।  
राजेन्द्रत्वं गोकुले च कृष्णभक्तिं सुदुर्लभाम् ॥ ७३ ॥  
  
तद्दास्वं चावि परतो महत्त्वं सिद्धमेव च ।  
वरं दत्त्वा ययौ दुर्गा सम्भाष्य शम्भुना सह ॥ ७४ ॥  
  
जग्मुर्देवाश्च मुनयः स्तुत्वा च नन्दनन्दनम् ।  
उवाच नन्दं श्रीकृष्णो व्रज नन्द व्रजान्वितः ॥  
प्रहष्टस्त्यक्तमोहश्च बोधेन दुर्लभेन च ॥ ७५ ॥  
  
इति श्रीब्रह्मo महाo श्रीकृष्मजन्मखo उत्तo नारदनाo भगवन्नन्दसंo  
अष्टाशीतितमोऽध्यायः ॥ ८८ ॥