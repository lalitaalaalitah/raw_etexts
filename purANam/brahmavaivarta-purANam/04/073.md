---
title: ०७३

---
अथ त्रिसप्ततितमोध्यायः  
नारायण उवाच  
अथ कृष्णश्च सानन्दं नन्दं तं पितरं बलः ।  
बोधयामास शोकार्तं दिव्यैराध्यात्मिकादिभिः ॥ १ ॥  
  
उच्चै रुदन्तं निश्चेष्टं पुत्रविच्चेदकातरम् ।  
दत्त्वा तस्मै मणिश्रेष्ठमित्युवाच जगत्पतिः ॥ २ ॥  
  
श्रीभगवानुवाच  
निबोध नन्द सानन्दं त्यज शोकं मुदं लभ ।  
ज्ञानं गृहाण मद्दत्तं यद्दतं ब्रह्मणे पुरा ॥ ३ ॥  
  
यद्यद्दत्तं च शोषाय गणेशायेश्वराय च ।  
दिनेशाय मुनीशाय योगीशाय च पुष्करे ॥ ४ ॥  
  
कःकस्य पुत्रः कस्तातः का माता कस्यचित्कुतः।  
आयान्ति यान्ति संसारं परं स्वकृतकर्मणा ॥ ५ ॥  
  
कर्मानुसाराज्जन्तुश्च जायते स्थानभेदतः ।  
कर्मणा कोऽपि जन्तुश्च योगीन्द्राणां नृपस्त्रियाम् ॥ ६ ॥  
  
द्विजापत्न्यां क्षत्रियाणां वैश्यायां शूद्रयोनिषु ।  
तिर्यग्योनिषु कश्चिच्च कश्चित्पश्वादियोनिषु ॥ ७ ॥  
  
ममैव मायया सर्वे सानन्दा विषयेषु च ।  
देहत्यामे विषण्णाश्च विच्छेदे बान्धवस्य च ॥ ८ ॥  
  
प्रजाभूमिधनादीनां विच्छेदो मरणाधिकः ।  
नित्यं भवति मूढश्च न च विद्वाञ्छुचा युतः ॥ ९ ॥  
  
मद्भक्तो भक्तियुक्तश्च मद्याजी विजितेन्द्रियः ।  
मन्मन्त्रोपासकश्चैव मत्सेवानिरतः शुचिः ॥ १० ॥  
  
मद्भयाद्वाति वातोऽयं रविर्भाति च नित्यशः ।  
भाति चन्द्रो महेन्द्रश्च कालभेदे च वर्षति ॥ ११ ॥  
  
वह्निर्वहति मृत्युश्च चरत्येव हि जन्तुषु ।  
बिभर्ति वृक्षः कालेन पुष्पापि च फलानि च ॥ १२ ॥  
  
निराधारश्च वायुश्च वाय्वाधारश्च कच्चिपः ।  
शेषश्च कच्छपाधारः शेषाधारश्च पर्वतः ॥ १३ ॥  
  
तदाधाराश्च पातालाः सप्त एव हि पङ्क्तितः ।  
निश्चलं च जलं तस्माज्जलस्था च वसुन्धरा ॥ १४ ॥  
  
सप्तस्वर्ग धराधारं ज्योतिश्चकं ग्रहाश्रयम् ।  
निराधारश्च वैकुण्ठो ब्रह्माण्डेम्यः परो वरः ॥ १५ ॥  
  
तत्परश्चापि गोलोकः पञ्चाशत्को टियोजनात् ।  
ऊर्ध्व निराश्रयश्चापि रत्नसारविनिर्मितः ॥ १६ ॥  
  
सप्तद्वारः सप्तसारः परिखासप्तसंयुतः ।  
लक्षप्राकारयुक्तश्च नद्या विरजया युतः ॥ १७ ॥  
  
वेष्टितो रत्नशैलेन शतशृङ्गेण चारुणा ।  
योजनायुतमानं च यस्यैकं शृङ्गमुज्ज्वलम् ॥ १८ ॥  
  
शतकोटियोजनश्च शैल उच्छ्रित एव च ।  
दैर्ध्यं तस्य शतगुणं प्रस्थं च लक्षयोजनम् ॥ १९ ॥  
  
योजनायुतविस्तीर्णस्तत्रैव रासमण्डलः ।  
अमूल्यरत्ननिर्माणो वर्तुलश्चन्द्रबिम्बवतु ॥ २० ॥  
  
पारिजातवनेनैव पुष्पितेन च वेव्टितः ।  
कल्पवृक्षसहस्रेण पुष्पोद्यानशतेन च ॥ २१ ॥  
  
नानाविधैः पुष्पवृक्षैः पुष्पितेन च चारुणा ।  
त्रिकोटिरत्नभवनो गोपीलक्षैश्च रक्षितः ॥ २२ ॥  
  
रत्नप्रदीपयुक्तश्च रत्नतल्पसमन्वितः ।  
नानाभोगसमायुक्तो सधुवापीशतैर्वृतः ॥ २३ ॥  
  
पीयूषवापीयुक्तश्च कामभोगसमन्वितः ।  
गोलोकगृहसङ्ख्यानवर्णने वा विशारदः ॥ २४ ॥  
  
न कोऽपि वेद विद्वान्वा वेदविद्वान्व्रजेश्वरः ।  
अमूल्यरत्ननिर्माणभवनानां त्रिकोटिभिः ॥ २५ ॥  
  
शोभितं सुन्दरं रम्यं राधाशिविरमुत्तमम् ।  
अमूल्यरत्नकलशैरुज्ज्वलं रत्नदर्पणैः ॥ २६ ॥  
  
असूल्यरत्नस्तमभानां राजिभिश्च विराजितम् ।  
नानाचित्रविचित्रैश्च चित्रितं श्वेतचामरैः ॥ २७ ॥  
  
माणिक्यमुक्तासंसक्तं हीरावारसमन्वितम् ।  
रत्नप्रदीपसंसक्तं रत्नसोपानसुन्दरम् ॥ २८ ॥  
  
अमूल्यरत्नपत्रैश्च तल्पराजिविराजितम् ।  
अमूल्यरत्नचित्रैश्च त्रिभिश्चित्रविचित्रितैः ॥ २९ ॥  
  
तिसृभिः परिखाभिश्च त्रिभिर्द्वारैश्च दुर्गमैः ।  
युक्तं षोडशकक्षाभिः प्रतिद्वारेषु वाऽन्तरम् ॥ ३० ॥  
  
गोपीषोडशलक्षैश्च सन्नियुक्तैरितस्ततः ।  
वह्निशुद्धांशुकाधानै रत्नभूषणभूषितैः ॥ ३१ ॥  
  
तप्तकाञ्चनवर्णाभैः शतचन्द्रसमन्वितैः ।  
राधिकारिङ्करीवर्गैर्युक्तमभ्यन्तरं वरम् ॥ ३२ ॥  
  
अमूल्यरत्ननिर्माणप्रङ्गणं सुमनोहरम् ।  
अमूल्यरत्नस्तम्भानां समूरैश्च सुशोभितम् ॥ ३३ ॥  
  
रत्नमङ्गलकुम्भैश्च फलपल्लवसंयुतैः ।  
संयुतं रत्नवेदीभिर्मुक्ता युक्ताभिरीप्सितम् ॥ ३४ ॥  
  
अमूल्यरत्नमुकुरैः शोभितं सुन्दरैरहो ।  
अमूल्यरत्ननिर्माणं भवनानां वरं गृहम् ॥ ३५ ॥  
  
रत्नसिंहासनस्था च गोपीलक्षैश्च सेविता ।  
कोटिपूर्णेन्दुशोभाढ्या श्वेतचम्पकसन्निभा ॥ ३६ ॥  
  
अमूल्यरत्ननिर्माणभूषणैश्च विभूषिता ।  
अमूल्यरत्नवसना बिभ्रती रत्नदर्पणम् ॥ ३७ ॥  
  
रत्नपद्मं च रुचिरं सव्यदक्षिणहस्ततः ।  
दाडिम्बकुसुमाकारं सिन्दूरं सुमनोहरम् ॥ ३८ ॥  
  
सुशोभितं सृगमदैरिष्टैश्चन्दनबिन्दुभिः ।  
दधती कबरीभारं मालतीमल्यमण्डितम् ॥ ३९ ॥  
  
रचितं वामभगेन मुनीन्द्राणां मनोहरम् ।  
एवम्भूतं (ता) तत्र राधा गोपीभिः परिसेविता ॥ ४० ॥  
  
श्वेतचामरहस्ताभिस्तत्तुल्याभिश्च सर्वतः ।  
अमूल्यरत्ननिर्माणैर्भूषिताभिश्च भूषणैः ॥ ४१ ॥  
  
मत्प्राणाधिष्ठातृदेवी देवीनां प्रवरा वरा ।  
सुदाम्नः सा च शापेन वृषभानसुताऽधुना ॥ ४२ ॥  
  
शताब्दिको हि विच्छेदो भविष्यति मया सह ।  
तेन भारावतरणं करिष्यसि भुवः पितः ॥ ४३ ॥  
  
तदा यास्यामि गोलोकं तया सार्धं सुनिश्चतम् ।  
त्वया यशोदया चाऽपि गोबैर्गोपीभिरेव च ॥ ४४ ॥  
  
वृषभानेन तत्पत्न्या कलावत्या च बान्धवैः ।  
एवं च नन्दं सानन्दं यशोदां कथयिष्यसि ॥ ४५ ॥  
  
त्यज शोक्रं महाभाग व्रजैः सार्धं व्रजं व्रज ।  
अहमात्मा च साक्षी च निर्लिप्तः सर्वजीविषु ॥ ४६ ॥  
  
जीवो मत्प्रतिबिम्बश्च इत्येवं सर्वसम्मतम् ।  
प्रकृतिर्मद्विकारा च साऽप्यहं प्रकृतिः स्वयम् ॥ ४७ ॥  
  
यथा दुग्धे च धावल्यं न तर्योर्भैद एव च ।  
यथा जले तथा शैत्यं यथा वह्नौ च दाहिका ॥ ४८ ॥  
  
यथाऽऽकाशे तथा शब्दो भूमौ गन्धो यथा नृप ।  
यथा शोभा च चन्द्रे च यथा दिनकरे प्रभा ॥ ४९ ॥  
  
यथा दीवस्तथाऽऽत्माहं तथैव राधया सह ।  
त्यज त्वं गोपिकाबुद्धिं राधायां मयि पुत्रताम् ॥ ५० ॥  
  
अहं सर्वस्य प्रभावः सा च प्रकृतिनीश्वरी ।  
श्रूयतां नन्द सानन्दं मद्विभूतिं सुखावहाम् ॥ ५१ ॥  
  
पुरा या कथिता तात ब्रह्मणे व्यक्तजन्मने ।  
कृष्णोऽहं देवतानां च गोलोके द्विभुजः स्वयम् ॥ ५२ ॥  
  
चतुर्भुजोऽहं वैकुण्ठे शिवलोके शिवः स्वयम् ।  
ब्रह्मलोके च ब्रह्माऽहं सूयस्तेजस्विनामहम् ॥ ५३ ॥  
  
पवित्राणामहं वह्निर्जलमेव द्रवेषु च ।  
इन्द्रियाणां मनश्चास्मि समीरः शीघ्रगामिनाम् ॥ ५४ ॥  
  
यमोऽहं दण्डकर्त णां कालः कलयतामहम् ।  
अक्षराणामकारोऽस्मि साम्नां च साम एव च ॥ ५५ ॥  
  
इन्द्रश्चतुर्दशेन्द्रेषु कुबेरो धनिनामहम् ।  
ईशानोऽहं दिमीशानां व्यापकानां नभस्तथा ॥ ५६ ॥  
  
सर्वान्तरात्मा जीवेषु ब्राह्मणश्चाऽऽश्रमेषु च ।  
धनानां च रत्नमहममूल्यं सर्वदुर्लभम् ॥ ५७ ॥  
  
तैजसानां सुवर्णोऽहं मणीनां कौस्तुभः स्वयम् ।  
वैष्णवानां कुमारोऽहं योगीन्द्राणां गणेश्वरः ॥ ५८ ॥  
  
पुष्पाणां पारिजातोऽहं तीर्थानां पुष्करः स्वयम् ।  
शालग्रामस्तथाऽर्च्यानां पत्राणां तुलसीति च ॥ ५९ ॥  
  
सेनापतीनां स्कन्दोऽहं लक्ष्मणोऽहं धनुष्मताम् ।  
राजेन्द्राणां च रामोऽहं नक्षत्राणामहं शशी ॥ ६० ॥  
  
मासानां मर्गशीर्षोऽहमृतूनामस्मि माधवः ।  
वारेष्वादित्यवारोऽहं तिथिष्वेकादशीति च ॥ ६१ ॥  
  
सहिष्णूनां च पृथिवी माताऽहं बान्धवेषु च ।  
अमृतं भक्ष्यवस्तूनां गव्येष्वाज्यमहं तथा ॥ ६२ ॥  
  
कल्पवृक्षश्च वृक्षाणां सुरभिः कामधेनुषु ।  
गङ्गाऽहं सरितां मध्ये कृतपापविनाशिनी ॥ ६३ ॥  
  
वाणीति पण्डितानां च मन्त्राणां प्रणवस्तथा ।  
विद्यासु बीजरूपोऽहं सस्यानां धान्यमेव च ॥ ६४ ॥  
  
अश्वत्थः फलिनामेव गुरूणां मन्त्रदः स्वयम् ।  
कश्यपश्च प्रजेशानां गरुडः पक्षिणां तथा ॥ ६५ ॥  
  
अनन्तोऽहं च नागानां नराणां च नराधिपः ।  
ब्रह्मर्षीणां भृगुरहं देवर्षीणां च नारदः ॥ ६६ ॥  
  
राजर्षीणां च जनको महर्षीणां शुकस्तथा ।  
गन्धर्वाणां चित्ररथः सिद्धानां कपिलो मुनीः ॥ ६७ ॥  
  
बृहस्पतिर्बुद्धिमतां कवीनां शुक्र एव च ।  
ग्रहाणां च शनिरहं विश्वकर्मा च शिल्पिनाम् ॥ ६८ ॥  
  
मृगाणां च मृगेन्दोऽहं वृषाणां शिववाहनम् ।  
ऐरावतो गजेन्द्राणां गायत्री छन्दसामहम् ॥ ६९ ॥  
  
वेदाश्च सर्वशास्त्राणां वरुणो यादसामहम् ।  
उर्वश्यप्सरसामेव समुद्राणां जलार्णवः ॥ ७० ॥  
  
सुमेरुः पर्वतानां च रत्नवत्सु हिमालयः ।  
दुर्गा च प्रकृतीनां च देवीनां कमलालया ॥ ७१ ॥  
  
शतरूपा च नारीणां मत्प्रियाणां च राधिका ।  
साध्वीनामपि सावित्री वेदमाता च निश्चितम् ॥ ७२ ॥  
  
प्रह्लादश्चापि दैत्यानां बलिष्ठानां बलिः स्वयाम् ।  
नारायणर्षिर्भगवाञ्ज्ञानिनां मध्य एव च ॥ ७३ ॥  
  
हनूमान्वानराणां च पाण्डवानां धनञ्जयः ।  
मनसा नागकन्यानां वसूनां द्रोण एव च ॥ ७४ ॥  
  
द्रोणो जलधराणां च वर्षाणां भारतं तथा ।  
कामिनां कामदेवोऽहं रम्भा च कामुकीषु च ॥ ७५ ॥  
  
गोलोकश्चास्मि लोकानासुत्तमः सर्वतः परः ।  
मातृकासु शान्तिरहं रतिश्च सुन्दरीषु च ॥ ७६ ॥  
  
धर्मोऽहं साक्षिणां मध्ये सन्ध्या च वासरेषु च ।  
देवेष्वहं च माहेन्दो राक्षसेषु विभीषणः ॥ ७७ ॥  
  
कालाग्निरुद्रो रुद्राणां संहारो भैरवेषु च ।  
शङ्खेषु पाञ्चजन्योऽहमङ्गेष्वपि च मस्तकः ॥ ७८ ॥  
  
परं पुराणसूत्रेषु चाहं भागवतं वरम् ।  
भारतं चेतिहासेषु पञ्चरात्रेषु कापिलम् ॥ ७९ ॥  
  
स्वायम्भुवो मनूनां च मुनीनां व्यासदेवकः ।  
स्वधाऽहं पितृपत्नीषु स्वाहा वङ्निप्रियासु च ॥ ८० ॥  
  
यज्ञानां नाजसूयोऽहं यज्ञपत्नीषु दक्षिणा ।  
शस्त्रास्त्रज्ञेषु रामोऽहं जमदग्निसुतो महान् ॥ ८१ ॥  
  
पौराणिकेषु सूतोऽहं नीतिमत्स्वङ्गिरा मुनिः ।  
विष्णुव्रतं व्रतानां च बलानां दैवमेव च ॥ ८२ ॥  
  
ओषधीनामहं दूर्वा तृणानां कुशमेव च ।  
धर्मकर्मसु सत्यं च स्नेहपात्रेषु पुत्रकः ॥ ८३ ॥  
  
अहं व्याधिश्च शत्रूणां ज्वरो व्याधिष्वहं तथा ।  
मद्भक्तिष्वपि मद्दास्यं वरेषु च वरः स्मृतः ॥ ८४ ॥  
  
आश्रमाणां गृहस्थोऽहं सन्न्यासी च विवेकिनाम् ।  
सुदर्शनं च शस्त्राणां कुशलं च शुभाशिषाम् ॥ ८५ ॥  
  
एश्वर्याणां महाज्ञानं वैराग्यं च सुखेष्वहम् ।  
मि (इ) ष्टवाक्यं प्रीतिदेषु दानेषु चाऽऽत्मदानकम् ॥ ८६ ॥  
  
सञ्चयेषु धर्मकर्म कर्मणां च मदर्चनम् ।  
कठोरेषु तपश्चाहं फलेषु मोक्ष एव च ॥ ८७ ॥  
  
अष्टसिद्धिषु प्राकाम्यमहं काशीपुरीषु च ।  
नगरेषु तथा काञ्ची स देशो यत्र वैष्णवः ॥ ८८ ॥  
  
सर्वाधारेषु स्थूलेषु अहमेव महान्विराट् ।  
परमाणुरहं विश्वे महासूक्ष्मेषु नित्यशः ॥ ८९ ॥  
  
वैद्यानामश्विनीपुत्रौ जौषधीषु रसायनम् ।  
धन्वन्तरीर्मन्त्रविदां विषादः क्षयकारिणाम् ॥ ९० ॥  
  
रागाणां मेघमल्लारः कामोदस्तत्प्रियासु च ।  
मत्पार्षदेषु श्रीदामा मद्वन्वुष्वहमुद्धवः ॥ ९१ ॥  
  
पशुजन्तुषु गौश्चहं चन्दनं काननेषु च ।  
तीर्थपूतश्च पूतेषु निःशङ्केषु च वैष्णवः ॥ ९२ ॥  
  
न वैष्णवात्परः प्राणी मन्मन्त्रोपासकश्च यः ।  
वृक्षेष्वङ्कुररूपोऽहमाकारः सर्ववस्तुषु ॥ ९३ ॥  
  
अहं च सर्वभूतेषु मयि सर्वे च सन्ततम् ।  
यथा वृक्षे फलान्येव फलेषु चाङ्कुरस्तरोः ॥ ९४ ॥  
  
सर्वकारणरूपोऽहं न च मत्कारणं परम् ।  
सर्वेशीऽहं न मेऽपीशो ह्यहं कारणकारणम् ॥ ९५ ॥  
  
सर्वेषां सर्वबीजानां प्रवदन्ति मनीषिणः ।  
मन्मायामोहितजना मां न जानन्ति पापिनः ॥ ९६ ॥  
  
पापग्रस्तेन दुर्बुद्ध्या विधिना वञ्चितेन च ।  
स्वात्माऽहं सर्वजन्तूनां स्वाम्यहं नादृतः स्वयम् ॥ ९७ ॥  
  
यत्राहं शक्तयस्तत्र क्षुत्पिपासादयस्तथा ।  
गते मयि तथा यान्ति नरदेहे (वे) यथाऽनुगाः ॥ ९८ ॥  
  
हे व्रजेश नन्द तात ज्ञानं ज्ञात्वा व्रजं व्रज ।  
कथयस्व च तां राधां यशोदां ज्ञानमेव च ॥ ९९ ॥  
  
ज्ञात्वा ज्ञानं व्रजेशश्च जगाम स्वानुगैः सह ।  
गत्वा च कथयामास ते द्वे च योषितां वरे ॥ १०० ॥  
  
ते च सर्वे जहः शोकं महाज्ञानेन नारद ।  
कृष्णो यद्यपि निर्लिप्तो मायेशो मायया रतः ॥ १०१ ॥  
  
यशोदया प्रेरितश्च पुनरागत्य माधवम् ।  
तुष्टाव परमानन्दं नन्दश्च नन्दनन्दनम् ॥ १०२ ॥  
  
सामवेदोक्तस्तोत्रेण कृतेन ब्रह्मणा पुरा ।  
पुत्रस्य पुरतः स्थित्वा रुरोद च पुनः पुनः ॥ १०३ ॥  
  
इति श्रीब्रह्मo महाo श्रीकृष्णजन्मखo उत्तo नारदनाo नन्दादि-  
णोकप्रमोचनं नाम त्रिसप्ततितमोऽध्यायः ॥ ७३ ॥