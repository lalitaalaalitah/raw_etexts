---
title: ११८

---
अथाष्टादशाधिकशततमोऽध्यायः  
नारायण उवाच  
गणेशं बोधयित्वा तु शम्भुरम्यन्तरं ययौ ।  
तत्र सिंहासने रम्ये दुर्गा दुर्गतिनाशिनी ॥ १ ॥  
  
भैरवी भद्रकाली च उग्रचण्डा च कोटरी ।  
ताः समुत्थाय सहसा प्रणेमुर्जगदीश्वम् ॥ २ ॥  
  
तत्राऽऽययौ गणेशश्च कार्तिकेयश्च वीर्यवान् ।  
बाणश्च वीरभद्रश्च स्वयं नन्दी सुनन्दकः ॥ ३ ॥  
  
महाकालो महामन्त्री ह्यथाष्टौं भैरवास्तथा ।  
सिद्धेन्द्राश्चापि योगीन्द्रा रुद्राश्चैकादशैव ते ॥ ४ ॥  
  
एतस्मिन्नन्तरे तत्र मणिभद्रः समाययौ ।  
सिहद्वारे स्वयं द्वारी तभीश्वरमुवाच सः ॥ ५ ॥  
  
मणिभद्र उवाच  
असङ्ख्यानि च सैन्यानि यादवानां महेश्वर ।  
बलदेवश्च प्रद्युम्नः साम्बश्च सात्यकिस्तथा ॥ ६ ॥  
  
राजा महोग्रसेनश्च भीमश्च स्वयमर्जुनः ।  
अक्रूनश्चोद्यवश्चैव जयन्तः शक्रनन्दनः ॥ ७ ॥  
  
रत्नेनद्रसारनिर्माणरथेन्द्रे सुमनोहरे ।  
विधेर्विधाता भगवाञ्छ्रीकृष्णः परमेश्वरः ॥ ८ ॥  
  
सप्तभिः पार्षदैगोम्पैः सेवितः श्वेतयामरैः ।  
कन्दर्पकोटिलीलाभो वनमालाविभूषितः ॥ ९ ॥  
  
दधार चक्रमतुलं कोटिसूर्यसमप्रभम् ।  
गदां कौमोदकीं शूलमव्यर्थं सन्निधाय च ॥ १० ॥  
  
रथमध्ये महाशङ्खं विश्वसंहारकारणम् ।  
महारथानां लक्षैश्च रथानां च त्रिकोटिभिः ॥ ११ ॥  
  
त्रिकोटिभिर्गजेन्द्राणां मल्लानां च त्रिकोटिमिः ।  
शतकोटिभिरश्वानां चर्मिणां तच्चतुर्गुणैः ॥ १२ ॥  
  
खड्गिनां तत्सप्तगुणैर्द्विगुणैस्तद्धनुष्मताम् ।  
एभिः सार्ध च त्वरितमाययौ शोणितं पुरम् ॥ १३ ॥  
  
परितो वेष्टयामास लङ्कां दाशरथिर्यथा ।  
सहस्रतालमानां च ज्वलदग्निशिखोज्ज्वलाम् ॥ १४ ॥  
  
ऊर्ध्वे च परिखायुक्तां दुर्लङ्ध्यामसुरैः सुरैः ।  
स्वर्गगङ्गाम्बुराशीनां समूहैर्वृष्टिभिस्तथा ॥ १५ ॥  
  
पक्षीन्द्रो गरुडः साक्षान्निर्वाणं च चकार सः ।  
मणीन्द्रसारनिर्माणं प्राकाराभ्रंलिहं पुरम् ॥ १६ ॥  
  
बभञ्ज लक्षं मल्लानां बलदेवश्च लाङ्गलैः ।  
उद्यानानां त्रिलक्षं च चकारोत्पाटनं प्रभो ॥ १७ ॥  
  
प्रविवेश महाद्वारं द्वारपालान्निपत्य च ।  
एवं श्रुत्वा महादेवश्चोवाच सुरसंसदि ॥ १८ ॥  
  
पार्वती भद्रकाली च स्कन्दं गणपतिं तथा ।  
अष्टौ च भैरवांश्चैव रुद्राश्च वीरभद्रकम्  
महाकालं नन्दिनं च सर्वान्सेनापतीन्नव ॥ १९ ॥  
  
महादेव उवाच  
गोलोकनाथो भगवांश्चक्रपाणिः समागतः ।  
विश्वौघं भङ्क्तुमीशो यः क्षणेन नगरं च किम् ॥ २० ॥  
  
सर्वोपायैश्च सर्वे ते बाणं रक्षन्तु यत्नतः ।  
बाणो गच्छतु सङ्ग्रामं स्मृत्वा लम्बोदरं परम् ॥ २१ ॥  
  
बाणस्य दक्षिणो स्कन्दः पुरतश्च गणेश्वरः ।  
वामे च भैरवा रुद्राः स्वयं नन्दी सहारथः ॥ २२ ॥  
  
महाकालो वीरभद्रो ये चान्यो सैनिकास्तथा ।  
ऊर्ध्वे दुर्गा भद्रकाली ह्यग्रण्डा च कोटरी ॥ २३ ॥  
  
बाणं रक्ष महाभागे दुर्गे दुर्गतिनाशिनि ।  
कृष्णस्य भवती शक्तिस्तेन नारायणी स्मृता ॥ २४ ॥  
  
विष्णुमाये जगन्मातः सर्वमङ्गलमङ्गले ।  
अव्यर्थाच्चक्रसारच्च रक्ष बाणं सुदर्शनात् ॥ २५ ॥  
  
बाणः प्रियो मे सर्वेम्यो गणेशात्कार्तिकादपि ।  
बाणमूर्ध्नि करं धेहि पादाब्जरजसा सह ॥ २६ ॥  
  
शिवस्य वचनं श्रुत्वा दुर्गा दुर्गतिनाशिनी ।  
प्रहस्योवाच मधुरं याथार्थ्यं समयोचितम् ॥ २७ ॥  
  
पार्वत्युवाच  
मणिरत्नादिकं यद्यन्मुक्तामाणिक्यहीरकम् ।  
सर्वस्वं कन्यकामूषां रत्नभूषणभूषिताम् ॥ २८ ॥  
  
रत्नभूषणभूषाढ्यमनिरुद्धं परं वरम् ।  
पुरस्कृत्य देहि बाण कृष्णाय परमात्मने ॥ २९ ॥  
  
राज्यं कुरुष्व निर्विघ्नं किं युद्धमात्मना सह ।  
यस्मिन्गते गताः प्राणाः क जीवश्चैन्द्रियैः सह ।  
शक्तिश्चाहं मनो ब्रह्मा स्वयं ज्ञानात्मकं शिवः ॥ ३० ॥  
  
सद्यः पतति देहश्च शिवं त्यक्त्वा शवो भवेत् ।  
को वा तिष्ठति सङ्ग्रामे चक्रस्य तेजसा शिव ॥ ३१ ॥  
  
नाऽऽत्माऽऽकाशो बाणविद्धो युद्धं किं स्वात्मना सह ।  
परमात्मा च सर्वेषां भक्तानुग्रहविग्रहः ॥ ३२ ॥  
  
नित्यः सत्यो हि कृष्णश्च परिबूर्णतमः प्रभुः ।  
गणेशः कार्तिकेयश्च भवानपि तयोः परः ॥ ३३ ॥  
  
किङ्करेषु प्रियो बाणो न हि कृष्णात्परः प्रियः ।  
वैकुण्ठेऽहं महालक्ष्मीर्गोलोके राधिका स्वयम् ॥ ३४ ॥  
  
शिवाऽहं शिवलोकेऽपि ब्रह्मलोके सरस्वती ।  
अहं निहत्य दैत्यांश्च दक्षकन्या सती पुरा ॥ ३५ ॥  
  
त्वन्निन्दया त्यक्तदेहा सा चाहं शैलकन्यका ।  
रक्तबीजस्य युद्धे च कानी च मूर्तिभेदतः ॥ ३६ ॥  
  
सावित्री वेदमाताऽहं सीता जनककन्यका ।  
रुक्मिणी द्वारवत्यां च भारते भीष्मकन्यका ॥ ३७ ॥  
  
सुदाम्नः शापतो दैवाद्वृषभानसुताऽधुना ।  
धर्मपत्नी च कृष्णस्य पुण्ये वृन्दावने वने ॥ ३८ ॥  
  
भगवन्तं च सर्वज्ञं त्वां शिवं च सनातम् ।  
किं वाऽहं कथयामीति कर्तव्यं समयोचितम् ॥ ३९ ॥  
  
इति श्रीब्रह्मo महाo श्रीकृष्णजन्मखo उत्तo नारदनाo बाणयुद्धेऽष्टाद-  
शाधिकशततमोऽध्यायः ॥ ११८ ॥