---
title: ०६४

---
अथ चतुःषष्टितमोऽध्यायः  
नारायण उवाच  
सर्व कृत्वा परामर्शं सत्यकश्च पुरोहितः ।  
बुद्धिमाञ्छुक्रशिष्यश्च तमुवाच हितं मुने ॥ १ ॥  
  
सत्यक उवाच  
भयं त्यज महाभाग भयं किं ते मयि स्थिते ।  
कुरु यागं महेशस्य मर्वारिष्टविनाशनम् ॥ २ ॥  
  
यागो धनुर्मखो नाम बह्वन्नो बहुदक्षिणः ।  
दुःशप्नानां नाशकरः शत्रुभीतिविनाशकः ॥ ३ ॥  
  
आध्यात्मिकमाधिदैवमाधिभौतिकमुत्कटम् ।  
एषां त्रिविधोत्पातानां खण्डनो भूतिवर्धन्नः ॥ ४ ॥  
  
यागे समाप्ते शम्भुश्च जरामृत्युहरं वरम् ।  
ददाति साक्षाद्भवति दाता च सर्वसम्पदाम् ॥ ५ ॥  
  
चकारेमं च यागं च पुरा बाणो महाबलः ।  
नन्दी परशुरामश्च भल्लश्च बलिनां वरः ॥ ६ ॥  
  
पुरा ददौ धनुरिदं शिवो नन्दीश्वराय च ।  
यागेन भूत्वा सिद्धः स ददौ बाणाय धार्मिकः ॥ ७ ॥  
  
कृत्वा यागं महासिद्धो ददौ रामाय पुष्करे ।  
तुभ्यं ददौ परशुरामः कृपया च कृपानिधिः ॥ ८ ॥  
  
सहस्रहस्तपरिमितं दैर्ध्येऽतिकठिनं नृप ।  
दशहस्तप्रशस्तं च शङ्करेच्छाविनिर्मितम् ॥ ९ ॥  
  
पशुपतेः पशुपतं युक्तयानेन दुर्वहम् ।  
सर्वे भङ्क्तुं न शक्ताश्च देवं नारायणं विना ॥ १० ॥  
  
यागे च धनुषः पूजां शङ्करस्य तु शङ्करे ।  
कुरु शीघ्रं शुभार्थं च सर्वान्कुरु निमन्त्रणम् ॥ ११ ॥  
  
अस्मिन्यागे धनुर्भङ्गो भवेद्यदि नराधिप ।  
विनाशो यजमानस्य भविष्यति न संशयः ॥ १२ ॥  
  
भग्ने धनुषि यागश्च भग्नो भवति निश्चितम् ।  
फलं ददाति को वाऽत्र चानिष्पन्ने च कर्मणि ॥ १३ ॥  
  
ब्रह्मा च धनुषो मूले मध्ये नारायणः स्वयम् ।  
अग्रे चोग्रप्रतापश्च महादेवो महामते ॥ १४ ॥  
  
धनुर्हि त्रिविकारं च सद्रत्नखचितं वरम् ।  
ग्रीष्ममध्याङ्नमार्तण्ण्डप्रभाप्रच्छन्नकारण् ॥ १५ ॥  
  
अशक्तश्च नमयितुमनन्तश्च महाबलः ।  
सुर्यश्च कार्तिकेयश्च का कथाऽन्यस्य भूमिप ॥ १६ ॥  
  
त्रिपुरारिः पुराऽनेन जघान त्रिपुरं मुदा ।  
निर्भयं कुरु स्वच्छन्दं मङ्गलार्ह महोत्सवम् ॥ १७ ॥  
  
मत्यकस्य वचः श्रुत्वा चन्द्रवंशविवर्धनः ।  
उवाच कंसः सर्वार्थे सततं च हितैषिणम् ॥ १८ ॥  
  
कंस उवाच  
वसुदेवगृहे जज्ञे मद्वधी कुरनाशनः ।  
स्वच्छन्दं नन्दगेहे च वर्धते नन्दनन्दनः ॥ १९ ॥  
  
मद्वन्धुवर्गाञ्छूरांश्च मन्त्रिणः सुविशारदान् ।  
भगिनीं पूतनां पूतां जघान बालको बली ॥ २०॥  
गोवर्धनं दधार्रककरेण बलवर्धनः ।  
महेन्द्रस्य च शूरस्य चकार च पराभवम् ॥ २१ ॥  
  
ब्रह्माणं दर्शयामास ब्रह्मरूपं चराचरम् ।  
निवहं बारवत्सानां चकार कृत्रिमं मुदा ॥ २२ ॥  
  
तमेव बलिनं हन्तुं मन्त्रणां कुरु सत्यक ।  
मम शत्रुर्विना तेन नास्तिह धरणीतले ॥ २३ ॥  
  
नहि स्वर्गे न पाताले त्रिषु लोकेषु निश्चितम् ।  
सन्ति सन्तश्च राजानः सर्वत्र मम बान्धवाः ॥ २४ ॥  
  
महातपस्वी ब्रह्मा च तपस्वीं शङ्करः स्वयाम् ।  
विष्णुः सर्वत्र सर्वात्मा समदर्शो सनातनः ॥ २५ ॥  
  
नन्दपुत्रं निहत्याहं त्रिषु लोकेषु पूजितः ।  
मार्वभौमो भविष्यामि सप्तद्वीपेश्वरो महान् ॥ २६ ॥  
  
स्वर्गे निहत्य शक्रं च दुर्बलं दैत्यनिर्जितम् ।  
भविष्यामि महेन्द्रश्च तत्र निर्जित्य भास्करम् ॥ २७ ॥  
  
यक्ष्मग्रस्तं च चन्द्रं च ममैव पूर्वपूरुषम् ।  
वायुं कुबेरं वरुणं यमं जेष्यामि निश्चितम् ॥ २८ ॥  
  
गच्छ नन्दव्रजं शीघ्रं नन्दं च नन्दनन्दनम् ।  
तद्भ्रातरं च बलिनं बलमानय सम्प्रतम् ॥ २९ ॥  
  
कंसस्य वचनं श्रुत्वा तमुवाच स सत्यकः ।  
हितं सत्यं नीतिसारं परं सामयिकं तथा ॥ ३० ॥  
  
सत्यक उवाच  
अक्रूरमुद्धवं वाऽपि वसुदेवमथापि वा ।  
प्रस्थापय महाभाग नन्दव्रजमभीप्सितम् ॥ ३१ ॥  
  
सत्यकस्य वचः श्रुत्वा वसन्तं तत्र संसदि ।  
स्वर्णसिंहासनस्थं च वसुदेवमुवाच सः ॥ ३२ ॥  
  
कम्म उवाच  
तत्तवज्ञो नीतिशास्त्राणां त्वमुपायविशारदः ।  
व्रज नन्दव्रजं बन्धो वसुदेव मुतालयम् ॥ ३३ ॥  
  
वृषभानं च नन्दं च बलं च नन्दनन्दनम् ।  
शीघ्रमानय यज्ञेऽत्र सर्वं गोकुलवासिनम् ॥ ३४ ॥  
  
गृहीत्वा पत्रिकां दूता गच्छन्तु च चतुर्दिश्म् ।  
नृपान्मुनिगणान्सर्वान्कर्तुं विज्ञापनं मुदा ॥ ३५ ॥  
  
नृपस्य वचनं श्रुत्वा शुष्ककण्ठोष्ठतालुकः ।  
उवाच वचनं ब्रह्मन् हृदयेन विदूषता ॥ ३६ ॥  
  
वसुदेव उवाच  
नियुक्तमत्र राजेन्द्र गमनं मम साम्प्रतम् ।  
विज्ञापितुं नन्दव्रजं नन्दं वा नन्दनन्दनम् ॥ ३७ ॥  
  
यद्यायातो नन्दपुत्रो यागो ते च महोत्सवे ।  
अवश्यं तद्विरोधश्च भविष्यति त्वया सह ॥ ३८ ॥  
  
तमहं च समानीय कारयिष्यामि संयुतम् ।  
इति मे न हि भद्रं च विध्नस्तस्य तवापि च ॥ ३९ ॥  
  
पित्राऽऽनोतो मृतः कृष्ण इति सर्वो वदिष्यति ।  
वसुदेवः सुतद्वारा जघान नृपमेव च ॥ ४० ॥  
  
द्वयोरेकतरस्यापि सद्यो मृत्युर्भविष्यति ।  
पतिष्यन्ति च शूराश्च नास्ति युद्धं निरामिषम् ॥ ४१ ॥  
  
वसुदेववचः श्रुत्वा रक्तपङ्कचलोचनः ।  
खड्गं गृहीत्वा तं हन्तुं प्रययौ नृपतीश्वरः ॥ ४२ ॥  
  
हाहेति कृत्वा पुत्रं च वारयामास तत्क्षणम् ।  
उग्रसेनो महाराजमतीव बलवान्मुने ॥ ४३ ॥  
  
स्वपीठाद्वसुदेवश्च कोपाविष्टो गृहं ययौ ।  
अक्रूरं प्रेरयामास गन्तुं नन्दव्रजं नृपः ॥ ४४ ॥  
  
दूतान्प्रस्थापयामास शीघ्रं प्रतिदिशं तथा ।  
आययुर्मुनयः सर्वे नृपश्च सपरिच्छदा ॥ ४५ ॥  
  
दिक्पालाश्च सुराः सर्वे ब्राह्मणाश्च तपस्विनः ।  
सनकश्च सनन्दश्च वोढुः पञ्चशिखस्तथा ॥ ४६ ॥  
  
सनत्कुमारो भगवान्प्रज्वलन्ब्रह्मतेजसा ।  
कपिलश्चासुरिः पैलः सुमन्तुश्च सनातनः ॥ ४७ ॥  
  
पुलहश्च पुलस्त्यश्च भृसुश्च क्रतुरङ्गिराः ।  
मरीचिः कश्यपश्चैव दक्षोऽत्रिश्च्यवनस्तथा ॥ ४८ ॥  
  
भरद्वाजश्च व्यासश्च गौतमश्च पराशरः ।  
प्रचेताश्च वसिष्ठश्च संवर्तश्च बृहस्पतिः ॥ ४९ ॥  
  
कात्यायनो याज्ञवल्क्योऽप्युत्तङ्कः सौभरिस्तथा ।  
पर्वतो देवलश्चैव जैगीषव्यश्च जैमिनिः ॥ ५० ॥  
  
विश्वामित्रश्च सुतपाः पिप्पलः शाकटायनः ।  
जाबालिर्जाङ्गलिश्चैव पिशलिश्च शिलालिकः ॥ ५१ ॥  
  
आस्तौकश्च जगत्कारुस्तथा कल्याणमित्रकः ।  
दुर्वासा वामदेवश्च ऋष्यश्रृङ्गो विभाण्डकः ॥ ५२ ॥  
  
पथिः कविः कणादश्च गौशिकः पाणिनिस्तथा ।  
कौत्सोऽद्यमर्षणश्चैव वाल्मीकिर्लोमहर्षणः ॥ ५३ ॥  
  
मार्कणडेयो मृकण्डुश्च पर्शुरामश्च साङ्कृतिः ।  
अगस्त्यश्च तथा वान्तस्तथाऽन्ये मुनयो मुने ॥ ५४ ॥  
  
सशिष्याश्च सपुत्राश्च ब्राह्मणाश्च तपस्विनः ।  
जरासन्धो दन्तवक्रो दाम्भिको द्रविडाधिपः ॥ ५५ ॥  
  
शिशुपालो भीष्मकश्च भगदत्तश्च मुद्गलः ।  
धार्तराष्ट्रो धूमकेशो धूम्रकेतुश्च शम्बरः ॥ ५६ ॥  
  
शल्यः सत्राजितः शङ्कुर्नृपाश्चान्ये महाबलाः ।  
भीष्मो द्रोणः कृपाचार्यो ह्यश्वत्थामा महाबलाः ॥ ५७ ॥  
  
भूरिश्रवाश्च शाल्वश्च कैकेयः कौशलस्तथा ।  
सर्वान्सम्भाषयामास महाराजो यथोचितम्  
सत्यको यज्ञदिवसे चकार च शुभक्षणम् ॥ ५८ ॥  
  
इति श्रीब्रह्मo महाo श्रीकृष्णजन्मखo उत्तo नारदनाo कंसयज्ञ-  
कथानं नाम चतुःषष्टितमोध्यायः ॥ ६४ ॥