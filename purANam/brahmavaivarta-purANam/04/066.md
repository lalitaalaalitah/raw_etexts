---
title: ०६६

---
अथ षटुषष्टितमोऽध्यायः  
नारायण उवाच  
अथ रासेश्वरीयुक्तो रासे रासेश्वरः स्वयम् ।  
स च रेमे तया सार्धम्मतीव रमणोत्सुकः ॥ १ ॥  
  
सुखसम्भोगमात्रेण ययौ निद्रां च राधिका ।  
दृष्ट्वा स्वप्नं समुत्वाय दीनोवाच प्रियं दिने ॥ २ ॥  
  
राधिकोवाच  
अहो स्वामिन्निहाऽऽगच्छ त्वां करोमि स्ववक्षसि ।  
परिणामे विधाता मे न जाने किं करिष्यति ॥ ३ ॥  
  
इत्युक्त्वा का महाभागा प्रियं कृत्वा स्ववक्षसि ।  
दुःस्वप्नं कथायामास हृदयेन विदूयता ॥ ४ ॥  
  
राधिकोवाच  
रत्नसिंहासनेऽहं च रत्नच्छत्रं च बिभ्रती ।  
तदातपत्रं जग्राह रुषटो विप्रश्च मे प्रभो ॥ ५ ॥  
  
सागरे कज्जलाकारे महाघोरे च दुस्तरे ।  
गभीरे प्रेरयामास मामेव दुर्बलां स च ॥ ६ ॥  
  
तत्र स्रोतसि शोकार्ता भ्रमामि च मुहुर्मुहुः ।  
महोर्मीणां च वेगेन व्याकुला नक्रसङ्कुले ॥ ७ ॥  
  
त्राहि त्राहीति हे नाथ त्वां वदामि पुनः पुनः ।  
त्वां न दृष्ट्वा महाभीता करोमि प्रार्थनां सुरम् ॥ ८ ॥  
  
कृष्ण तत्र निमज्जन्ती पश्यामि चन्द्रमण्डलम् ।  
निपतन्तं च गगनाच्छतखण्डं च भूतले ॥ ९ ॥  
  
क्षणान्तरे च पश्यामि गगनात्सूर्यम्मण्डलम् ।  
बभूव च चतुःखण्डं निपत्य धरणीतले ॥ १० ॥  
  
एककाले च गगने मण्डलं चन्द्रसूर्ययोः ।  
अतीव कज्जलाकारं सर्वं ग्रस्तं च राहुणा ॥ ११ ॥  
  
क्षणान्तरे च पश्यामि ब्रह्मणो दीप्तिमानिति ।  
सत्क्रोडस्थं सुधाकुम्भं बभञ्ज च रुषेति च ॥ १२ ॥  
  
क्षणान्तरे च पश्यामि महारुष्टं च ब्राह्मणम् ।  
गृहीत्वा च व्रजन्तं च चक्षुषोः पुरुषं मम ॥ १३ ॥  
  
क्रीडाकमलदण्डं च हस्ताद्ध्वस्तं मम प्रभो ।  
सहसा खण्डशण्डं च बभूव सह हेतुना ॥ १४ ॥  
  
हस्ताद्ष्वस्तश्च सहसा सद्रत्नसारदर्पणः ।  
निर्मलः कज्जलाकारः खण्डकण्डो बभूव ह ॥ १५ ॥  
  
हारो मे रत्नमाराणां छिन्नो भूत्वा च वक्षसः ।  
अतीव मरिनं पद्मं पपात धरणीतले ॥ १६ ॥  
  
सौधपुत्तलिकाः सर्वा नृत्यन्ति च हसन्ति च ।  
आस्फोटयन्ति गायन्ति रुदन्ति य क्षणं क्षणम् ॥ १७ ॥  
  
कृष्णवर्णं बृहच्चक्रं खे भ्रमन्तं मुहुर्मुहुः ।  
निपतन्तं चोत्पतन्तं पश्यामि च भयङ्करम् ॥ १८ ॥  
  
प्राणाधिदेवः पुरुषो निःसृत्याम्यन्तरान्मम ।  
राधे विदायं देहीति ततो यामीत्युवाच ह ॥ १९ ॥  
  
कृष्णवर्णा च प्रतिमा मामाश्लिष्यति चुम्बति ।  
कृष्णवस्त्रपरीधाना चेति पश्यामि साम्प्रतम् ॥ २० ॥  
  
इतीदं विपरीतं च दृष्टावा च प्राणावल्लभ ।  
नृत्यन्ति तक्षिणाङ्गानि प्राणा आन्दोलयन्ति मे ॥ २१ ॥  
  
रुदन्ति शोकात्कर्षन्ति समुद्विग्नं च मानसम् ।  
किमिदं किमिदं नाथ वद वेदविदां वर ॥ २२ ॥  
  
इत्युक्त्वा राधिका देवी शुष्ककण्ठोष्ठतालुका ।  
पपात तत्पदाम्भोजे भीता स शोकविङ्वला ॥ २३ ॥  
  
श्रुत्वा स्वप्नं जगन्नाथो देवीं कृत्वा स्ववक्षमि ।  
आध्यात्मिकेन योगेन वोधयामास तत्क्षणम् ॥ २४ ॥  
  
त्तयाच शोकं स देवी ज्ञानं सम्प्राप्य निर्मलम् ।  
शान्तं च भगवन्तं च कृत्वा कान्तं स्ववक्षसि ॥ २५ ॥  
  
इतिo श्रीब्रह्मo महाo श्रीकृष्णजान्मखo उत्तo नारदनाo राधाशोका-  
पनोदने षट्षष्टितमोऽध्यायः ॥ ६६ ॥