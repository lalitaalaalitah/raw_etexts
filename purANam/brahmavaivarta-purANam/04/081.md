---
title: ०८१

---
श्रीकृष्ण उवाय  
एतस्मिन्नन्तरे शुक्रः सुरश्रेणीं ददर्श सः ।  
आकाशमार्गादायान्तीं रणशस्त्रास्त्रधारिणीम् ॥ १ ॥  
पताकानां त्रिकोटिश्च शतकोटिर्महारथाः ।  
शतकोटिर्गजेन्द्राणां रथानां तच्चतुर्गुणम् ॥ २ ॥  
अश्वानां तत्छतगुणं समूहं च सुदारुणम् ।  
पदातीनां समूहं च तुरङ्गेभ्यश्च षड्गुणम् ॥ ३ ॥  
दुन्दूभीवाद्यभाण्डानां पञ्चलक्षं तथैव च ।  
पटहानां त्रिलक्षं च डिण्डिमानां द्विलक्षकम् ॥ ४ ॥  
ऐरावते महेन्द्रं च श्वेताश्वे धर्ममेव च ।  
कुबेरं वरुणं वह्निं रथस्थं पवनं तथा ॥ ५ ॥  
महिषस्थं यमं चैव स्यन्दनस्थं दिवाकरम् ।  
ईशानं च वृषेन्द्रस्थमनन्तं नागवाहम् ॥ ६ ॥  
आदित्यांश्च वसून्रुद्रान्सिद्धगन्धर्वाकिन्नरान् ।  
जीवन्मुक्तमुनीनां च समीहं सूर्यवर्चसम् ॥ ७ ॥  
तान्दृष्ट्वा निर्भयः शुक्रः समाश्वास्य निशाकरम् ।  
सुराणां द्विगुणं सैन्यमाजुहाव व्रजेश्वर ॥ ८ ॥  
रत्नमालानदीतीरे हुताशनप्रियाश्रमे ।  
तत्र तस्थौ दैत्यसैन्यं पुण्यक्षीरोदधेस्तटे ॥ ९ ॥  
एतस्मिन्नन्तरे शुक्रः समीपे सरसस्तटे ।  
पुण्याश्रमेऽक्षयवटे सुरसैन्यात्समागतम् ॥ १० ॥  
ददर्श वृषभस्थं च शङ्करं सर्वंशङ्करम् ।  
त्रिशूलपट्टीशधरं व्याघ्रचर्माम्बरं वरम् ॥ ११ ॥  
तेजःस्वरूपं परमं भक्तानुग्रहविग्रहम् ।  
सर्दसम्पत्प्रदातारं सर्वज्ञं सर्वकारणम् ॥ १२ ॥  
सर्वेश्वरं सर्वपूज्यं सर्वहूपं सनातनम् ।  
शरणागतदीनार्तं परित्राणपरायणम् ॥ १३ ॥  
सस्मितं परमात्मानं ज्वलन्तं ब्रह्मतेजसा ।  
सन्त्रस्तः सहसोत्थाय प्रणनाम पदाम्बुजे ॥ १४ ॥  
ददौ शुभाशिषं तस्मै सुप्रसन्नः परात्परः ।  
रत्नसिंहासने तं च वासयामास सादरम् ॥ १५ ॥  
अथ तत्रान्तरे विप्रं पुरतस्तं ददर्श सः ।  
शान्तं स्वयं विधातारं रत्नस्यन्दनमुन्दरम् ॥ १६ ॥  
वह्निशुद्धांशुकाधानं रत्नमालाविभूषितम् ।  
प्रसन्नं सुस्मितं शुद्धं जगतामीश्वरं परम् ॥ १७ ॥  
कर्मणां फलदातारं तपोरूपं तपश्विनाम् ।  
वेदानां जनकं वेदप्रसूं कान्तं मनोहरम् ॥ १८ ॥  
पुटाञ्जलिस्तदा त्रस्तः प्रणनाम सुरेश्वरम् ।  
रत्नसिंहासने रम्ये वासयामास भक्तितः ॥ १९ ॥  
पूजां चकार भक्त्या च तयोश्चरणपङ्कजे ।  
नोचितं कुशलप्रश्नं तयोः कल्याणमेव च ॥ २० ॥  
विधाता जगतां नन्द शकाचार्यं पुरस्थितम् ।  
सुनीतिं कथयामास यत्नतः शम्मुसम्मतः ॥ २१ ॥  
श्रृणु शुक्र प्रवक्ष्यामि तुर्नीतिं शशिनः सुत ।  
लज्जाकारं त्रिजगतां कर्म वेदबहिष्कृतम् ॥ २२ ॥  
स्नात्वा गृहोन्मुखीं तारां गुरुपत्नीं पतिव्रताम् ।  
गृहीत्वा शरणापन्नस्त्वयि पापश्च सम्प्रतम् ॥ २३ ॥  
प्रस्तुतं देवसैन्यं च पश्य वत्स रणोद्यतम् ।  
अहं शम्भुस्त्वत्समीपं तदर्थं च समागतौ ॥ २४ ॥  
शम्भुरुवाच  
चन्द्रमानय हे विप्र यद्यात्मशिवमिच्छसि ।  
संहरिष्ये सिरस्तस्य त्रिशूरेन च पापिनः ॥ २५ ॥  
अन्यथा संहरिष्यामि सर्वदैत्यान्क्षणेन च ।  
मयि रुष्टे रक्षिता को दैत्यानां च भवेद्द्विज ॥ २६ ॥  
सद्यः पाशुपतेनैव वाय्वस्त्रेण च र्साम्प्रतम् ।  
सुराणां रिपुवर्गं च हरिष्यामि च लीलया ॥ २७ ॥  
दुर्वाससो मदंशस्य गुरुस्तस्याङ्गिरा सुनिः ।  
परस्पराच्च सम्बन्धाद्गुरुपुत्रो गुरुर्मम ॥ २८ ॥  
बृहस्पतिश्च तेजस्वी तं भस्मीकर्तुमीश्वरः ।  
न चकार कृपालुश्चेत्प्रियशिष्येण हेतुना ॥ २९ ॥  
उतथ्यपत्नीं दृष्ट्वा स पुरा रेमे स्वकामतः ।  
तत्पतेः शापतोऽस्यैव परग्रस्ता प्रिया सती ॥ ३० ॥  
पत्नीं मद्गुरुपुत्रस्य देहि तार्रां मनोहराम् ।  
मद्वैरिणं च चन्द्रं च भ्रादृभार्यापहारिणम् ॥ ३१ ॥  
शरणागतदीनार्तं न हि रक्षेद्यदीश्वरः ।  
पच्यते निरये तावद्यावदिन्दाश्चतुदर्श ॥ ३२ ॥  
अत्र नास्ति विचारो मे पापिष्ठे शरणागते ।  
पापी यं शरणं याति स पापी च न संशयः ॥ ३३ ॥  
देहि तं विप्रशार्दूल पापिनं मातृगामिनम् ।  
बहिष्कृत्य स्वाश्रमाच्च तारासाध्वीसमन्वितम् ॥ ३४ ॥  
शुक्र उवाच  
सुराणामसुराणां च सर्वेषां जगतामपि ।  
त्वमेव शास्ता भगवान्को वा शास्ति सुरेऽसुरे ॥ ३५ ॥  
कृत्वा सुराणां साहाय्यं कथं दैत्यान्हनिष्यसि ।  
संहर्तुः सर्वजगतां दैत्यौधे किं च पौरुषम् ॥ ३६ ॥  
त्वं जयोतिः परमं ब्रह्म सगुणो निर्गुणः स्वयम् ।  
गुणभेदान्मूर्तिभेदो ब्रह्मविष्णुशिवात्मकः ॥ ३७ ॥  
बलिद्वारे गदापाणिः स्वयमेव भवान्प्रभो ।  
स्वयं प्रदत्ता शक्राय तस्मै श्रीरपि लीलया ॥ ३८ ॥  
क्षमस्व भगञ्छम्भो हर क्रोधं च संहर ।  
किं पौरुषं च भवतो ब्रह्मणस्यापि हिंसया ॥ ३९ ॥  
अहं जीवञ्छरीरेण न दास्यामि निशाकरम् ।  
शरणागतदीनार्तं लज्जिर्वं पापसंयुतम् ॥ ४० ॥  
अहं च त्वत्पदाम्भोजे शरणं यामि शङ्कर ।  
यथोचितं कुरु विभो जगत्सर्वं तथैव च ॥ ४१ ॥  
शुक्रस्य वचनं श्रुत्वा प्रसन्नो भगवाञ्छिवः ।  
इत्युवाच निशानाथं समानय शुभं भवेत् ॥ ४२ ॥  
एतस्मिन्नन्तरे ब्रह्मा बोधयित्वा कविं विभुः ।  
समानीय निशानाथं तारकासहितं व्रज ॥ ४३ ॥  
शम्भोश्च चरणाम्भोजे चकार च समर्पणम् ।  
शम्भुस्तं प्रीतियुक्तश्च वासयामास वक्षसि ॥ ४४ ॥  
दत्तवा तस्मै पादरेणुं निष्पापं च चकार सः ।  
दत्तवा तन्मस्तके हस्तं कृपालुरभयं ददौ ॥ ४५ ॥  
क्षीरोदे स्नापयित्वा च प्रायश्चित्तेन शङ्करः ।  
चकार चन्द्रं निष्पापं ब्रह्मणा सहितः शुचिम् ॥ ४६ ॥  
योगेन चन्द्रं योगीन्द्रो द्विखण्डं तं चकार सः ।  
ररक्षार्धं ललाटे च सोऽप्यर्धं ब्रह्मणः पुरः ॥ ४७ ॥  
अत एव महादेवो बभूव चन्द्रशेखरः ।  
मृगाङ्को लज्जितस्तत्र कलङ्कीं देवसंसदि ॥ ४८ ॥  
लज्जया च स्वयोगेन देहत्यागं चकार सः ।  
तच्छरीरं च क्षीरोदे ब्रह्मणा च समर्पितम् ॥ ४९ ॥  
रुरोदात्रिश्च कृबया शुचा क्षीरोदधेस्तटे ।  
अत्रेश्चक्षुर्जलं तस्य पपात च जले व्रज ॥ ५० ॥  
तस्माद्बभूव चन्द्रश्च निष्पापो देवसंसदि ।  
ब्रह्मा च भगवाञ्छम्भुरभिषेकं चकार तम् ॥  
उवाच तं महादेवो निर्भयं देवसंसदि ॥ ५१ ॥  
महादेव उवाच  
स्वस्थानं गच्छ पुत्र त्वं कुरुष्व विषयं मुदा ।  
पश्चात्तस्याश्च शापेनयक्ष्मग्रस्तोभविष्यसि ॥ ५२ ॥  
व्यर्थं पतिव्रताशापं कर्तुमीशश्चको भुवि ।  
मदाशिषा यक्ष्मणश्च प्रतीकारो भविष्यति ॥ ५३ ॥  
यस्माद्भाद्रचतुर्थ्यां तु गुरुपत्नीक्षतिः कृता ।  
तस्मात्तस्मिन्दिने वत्स पापदृश्यो युगे युगे ॥ ५४ ॥  
नाभुक्तं क्षीयते कर्म कल्पकोटिशतैरपि ।  
अवश्यमेव भोक्तव्यं कृतं कर्म शुभाशुभम् ॥ ५५ ॥  
देहत्यागेन हे वत्स कर्मभोगो न नश्यति ।  
प्रायश्चित्तान्न सन्देहो ङ्यस्तमेव भविष्यति ॥ ५६ ॥  
ताराबहरणावत्स कलङ्कश्चन्द्रमण्डले ।  
मृगाकृतिर्विलग्नश्च भविष्यति युगे युगे ॥ ५७ ॥  
शृणु वाक्यमिहाऽऽगच्छ तारके च पतिव्रते ।  
सत्यं ब्रूहि कस्य गर्भन्त्यक्त्वा शुद्धाभव प्रिये ॥ ५८ ॥  
अकामतो बलात्साध्वी न स्त्री जारेण दुष्यति ।  
कामतो नरकं याति यावच्चन्द्रदिवाकरौ ॥ ५९ ॥  
उवाच तारा ब्रह्माणं गर्भं चन्द्रस्य सस्मितम् ।  
जहसुर्देवताः सर्वाः शम्भुश्च मुनिसङ्घकाः ॥ ६० ॥  
ददौ तारां च गुरवे लज्जिताय व्रजेश्वर ।  
बृहस्पतिर्ययौ गेहं गृहीत्वा च पतिव्रताम् ॥ ६१ ॥  
तया प्रसूतं पुत्रं च सुन्दरं कनकप्रभम् ।  
गृहीत्वाप्रययौ चन्दौनमस्कृत्य विधिं शिवाम् ॥ ६२ ॥  
ययुर्देवाश्च मुनयः शम्भुश्च कमलोद्भवः ।  
प्रययौ स्वगृहं शुक्रौ दैत्ययुक्तौ मुदाऽन्वितः ॥ ६३ ॥  
एतत्ते कथितं नन्द ह्याख्यानं पुण्यदं शुभम् ।  
एतच्छ्रु त्वा तु निष्पापो निष्कलङ्की नरो भवेत् ॥ ६४ ॥  
धन्यं यशस्यमायुष्यं सर्वसम्पत्करं परम् ।  
शोकापनोदनं हर्षकरं मर्वत्र मङ्गलम् ॥ ६५ ॥  
त्यज शोकं सदा नन्द गृहं व्रज व्रजेश्वर ।  
ब्रूहि सर्वं यशोदां च मत्प्रसूं गोपिकागणम् ॥ ६६ ॥  
बोधयिष्यसि सर्वां तां स्त्रीजातिं शोकसंयुताम् ।  
सदीयज्ञानदत्तेन हर्षयुक्तः सदा भव ॥ ६७ ॥  
इति श्रीब्रह्मo महाo श्रीकृष्णजन्मखo उत्तo नारदनाo ताराहरणं  
नामैकाशीतितमोऽध्यायः ॥ ८१ ॥