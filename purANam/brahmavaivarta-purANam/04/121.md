---
title: १२१

---
अथैकविंशत्यधिकशततमोऽध्यायः  
नारायण उवाच  
अथ कृष्णः सुधर्मायां निवसन्सगणस्तथा ।  
तत्राऽऽजगाम् विप्रश्च प्रज्वलन्ब्रह्मतेजसा ॥ १ ॥  
  
आगत्य दृष्टाव तुष्टाव भक्त्या च पुरुषोत्तमम् ।  
उवाच मधुरं शान्तो भीतो विनयपूर्वकम् ॥ २ ॥  
  
ब्राह्मण उवाच  
श्रृगालो वासुदेवश्च राजेशो मण्डलेश्वरः ।  
त्वामुवाच स यद्वाक्यं सावधानं निशामय ॥ ३ ॥  
  
श्रृगाल उवाच  
वैकुण्ठे वासुदेवोऽहं देवेशश्च चतुर्भुजः ।  
लक्ष्मीपतिश्च जगतां धाता धातुश्च पालकः ॥ ४ ॥  
  
ब्रह्मणा प्रार्थितोऽहं च भारावतरणाय च ।  
भुवो भारतवर्ष च तदर्थ गमनं मम ॥ ५ ॥  
  
वसुदेवसुतो वैश्यः क्षत्रियश्चाप्यहङ्कृतः ।  
आत्मानं भक्तविष्णुश्च मायावी च प्रतारकः ॥ ६ ॥  
  
जनं जनेन निर्जित्य दुर्बलं बलिना सह ।  
जोधयित्वा महाधूर्तो घातयामास भूपतीन् ॥ ७ ॥  
  
दुर्योधनं जरासन्धं भूपमन्यं च दुर्बलम् ।  
भीमेन घातयामास बलिनाऽल्पेन भूतले ॥ ८ ॥  
  
द्रोणं भीष्मं च कर्ण च यं यमन्यं च भूतले ।  
बलीयसाऽर्जुनेनैव घातयामास मायया ॥ ९ ॥  
  
यं यमन्यं दुर्बलं च प्रसिद्धमप्रसिद्धकम् ।  
प्रसिद्धेन बलवता घातयामास मायया ॥ १० ॥  
  
शिशुपालं दन्तवक्त्रं कंसं च चिररोगिणम् ।  
मत्पुत्रं नरकं चैव दुर्बलं केशिनं मुरम् ॥ ११ ॥  
  
स्वयं जघान सङ्केताच्छलेन सहसा बत ।  
न धर्मयुद्धे कपटी स च बालो ह्यधार्मिकः ॥ १२ ॥  
  
जघान पूतनां कुब्जां स्त्रीघाती वस्त्रहेतुना ।  
जघान रजकं शिष्टमशिष्टश्च प्रतारकः ॥ १३ ॥  
  
हिरण्यकशिपुं दैत्यं हिरण्याक्षं महाबलम् ।  
मधुं च कैटभं चैव हत्वाऽहं सुष्टिरक्षकः ॥ १४ ॥  
  
अहमेव स्वयं ब्रह्मा ह्यहमेव स्वयं शिवः ।  
अहं विष्णुश्च जगतां पाता दुष्टापहारकः ॥ १५ ॥  
  
अंशेन कलया सर्वे मनवो मुनयस्तथा ।  
स्वयं नारायणोऽहं च मिर्गुणः प्रकृतेः परः ॥ १६ ॥  
  
लज्जया कृपया चैव मित्रबुद्ध्या ङमा कृता ।  
यद्गतं तद्गतं भद्र युद्धं कुरु मया सह ॥ १७ ॥  
  
श्रृणोमि दूतद्वारेण ह्यतीवोच्चैरहङ्कृतम् ।  
उचितं दमनं तस्याप्युन्नतानां निपातनम् ॥ १८ ॥  
  
राज्ञश्च परमो धर्मोऽप्यहं शास्ता भुवोऽधुना ।  
शङ्खं चक्रं गदां पद्मं गृहीत्वाऽहं चतुर्भुजः ॥ १९ ॥  
  
द्वारकां ता गमिष्यामि युद्धाय सगणः स्वयं ।  
युद्धं कुरु यदीच्छाऽस्ति मा मां च शरणं व्रज ॥ २० ॥  
  
यदि मा यास्यति मम शरणं शरणागतः ।  
भस्मीभूतां करिष्यामि द्वारकां च क्षणेन च ॥ २१ ॥  
  
सबलं च सपुत्रं त्वां सगणं च सबान्धवम् ।  
क्षणेन दग्धुं शक्तोऽहमसहायेन लीलया ॥ २२ ॥  
  
तपस्विनं च वृद्धं च जित्वा युद्धे च शङ्करम् ।  
शक्रं भगाङ्गं जित्वा च रोगिणं ब्रह्मशापतः ॥ २३ ॥  
  
मत्तोऽसि वीरमात्मानं मन्यमानस्त्वमेव च ।  
स्त्रीजितो हि वृथार्थ च पारिजातस्य हेतुना ॥ २४ ॥  
  
लमपटो योनिलुब्धश्च राधादीनश्च गोकुले ।  
अधुना किङ्करसमः सत्यादीनां च योषिताम् ॥ २५ ॥  
  
इत्येवमुक्त्वा विप्रश्च तूष्णीम्भूय स्थितो मुने ।  
शीकुष्णः सगणः श्रुत्वा भृशसुच्छैर्जहास सः ॥ २६ ॥  
  
भोजयित्वा च सम्पूज्य ब्राह्मणं च चतुर्विधम् ।  
निनाय रजनीं दुःखाद्वाक्शल्यमान ज्वरात् ॥ २७ ॥  
  
प्रभाते रथमारुह्य सगणः सत्वरं मुदा ।  
लीलामात्रेण प्रययौ श्रृगालो नृपतिर्यतः ॥ २८ ॥  
  
श्रुत्वा श्रृगालो वार्तां तां कृत्रिमश्च चतुर्भुजः ।  
आजगाम हरेः स्थानं युद्धाय सगणः स्वयम् ॥ २९ ॥  
  
कृष्णश्चक्रे च सम्भाषां मित्रबुद्ध्या च लौकिकीम् ।  
आश्लेषं मधुरालापं स्निग्धनेत्रश्च सस्मितः ॥ ३० ॥  
  
राजा निमन्त्रणं चक्रे कृष्णो न स्वीचकार तत् ।  
उवाच कृष्णभीतश्चत्यक्त्वा दम्भं च दर्शनात् ॥ ३१ ॥  
  
श्रृगाल उवाच  
चक्रेण मच्छिरश्छित्त्वा सुशीघ्रं द्वारकां व्रज ।  
पापः पततु देहोऽयमनित्यो नश्वरस्तथा ॥ ३२ ॥  
  
अहं सुभद्रस्ते द्वारि जयश्च विजयो यथा ।  
सर्व जानासि सर्वज्ञ मा विलम्बं कुरु प्रभो ॥ ३३ ॥  
  
लक्ष्मीशापेन भ्रष्टोऽहं कालः पूर्णो बभूव मे ।  
शतवर्षेण शापान्ते यास्यमि भवनं तव ॥ ३४ ॥  
  
श्रीकृष्ण उवाच  
पूर्व मां मित्र प्रहर पश्चाद्युद्धं करोभ्यहम् ।  
सर्व जानामि वैकुण्ठं गच्छ वत्स यथासुखम् ॥ ३५ ॥  
  
श्रृगालो दशबाणांश्च चिक्षेप माधवं प्रति ।  
ते प्रणभ्य ययुः शीघ्रमाकाशं कालरूपिमः ॥ ३६ ॥  
  
गदां चिक्षेप राजा स प्रलयाग्निशिखोपमाम् ।  
कृष्णाङ्गस्पर्शमात्रेण बभञ्ज च क्षणेन च ॥ ३७ ॥  
  
शूलं चिक्षेप मुसलं च परशुं तथा ।  
कृष्णाङ्गस्पर्शमात्रेण बभञ्ज च क्षणेन च ॥ ३८ ॥  
  
धनुश्चिक्षेप खङ्गं च कालरूपं सुदारुपाम् ।  
कृष्णाङ्गस्पर्शमात्रेण बभञ्ज च क्षणेन च ॥ ३९ ॥  
  
दृप्ट्वा निरस्त्रं राजनमित्युवाच कृपानिधिः ।  
गृहं गत्वा सुतीक्ष्णं च मित्रास्त्रमानयेति च ॥ ४० ॥  
  
श्रृगाल उवाच  
नाऽऽत्माऽऽकाशोऽस्त्रविद्धश्च किं युद्धमात्मना सह ।  
मामुद्धर भवाब्धेश्च धरोद्धारणकारण ॥ ४१ ॥  
  
भवार्ब्धि विषमं नाथ विषयं च विषाधिकम् ।  
छिन्धि मे निगडं मायां मोहजालं स्वकर्मणः ॥ ४२ ॥  
  
कर्मणामीश्वरस्त्वं च विधाता घातुरेव च ।  
दाता शुभफलानां च प्रदाता सर्वसम्पदाम् ॥ ४३ ॥  
  
कारणं प्राक्तनानां च तेषां च खण्डने क्षमः ।  
यामि गेहं च वैकुण्ठं तवैव द्वारसप्तमम् ॥ ४४ ॥  
  
त्यक्त्वा च नशवरं देहं प्राकृतं पाञ्चभौतिकम् ।  
मित्रस्य स्तवनं श्रुत्वा वचनं च सुधोपमम् ॥ ४५ ॥  
  
रुरोद समरे तत्र कृपया च कृपानिधिः ।  
बभूव तत्र सहसा कृष्णनेत्राश्रुबिन्दुना ॥ ४६ ॥  
  
दिव्यं बिन्दुसरो नाम् तीर्थानां प्रवरं परम् ।  
तत्तोयस्पर्शमात्रेण जीवन्मुक्तो भवेन्नरः ॥  
सप्तजन्मर्जितात्पापान्मुच्यते नात्र संशयः ॥ ४७ ॥  
  
श्रीभगवानुवाच  
कथमेतादृशी बुद्धिर्मित्र ते निर्मलं मनः ।  
दूतद्वारा कथं चौक्तं निष्ठुरं दारुणं वचः ॥ ४८ ॥  
  
शृगाल उवाच  
एवमुक्तो मया त्वं च तेन क्रोधादिहाऽऽगतः ।  
अन्यथा दुर्लभं नाथ स्वप्नेऽपि तव दर्शनम् ॥ ४९ ॥  
  
एतस्मिन्नन्तरे योगाद्देहं त्यक्त्वा च प्राकृतम् ।  
दृष्ट्वा कृष्णं च यानेन वैकुष्ठं प्रययौ मुदा ॥ ५० ॥  
  
सप्ततालप्रमाणं च ज्योतिस्तत्र महोल्बणम् ।  
पद्मैः पद्मार्चितं पादपद्मं नत्वा जगाम ह ॥ ५१ ॥  
  
गत्वा च द्वारकां कृष्णो नत्वा च पितरं प्रसूम् ।  
श्रीकृष्णः सगणः शीघ्रं दृष्ट्वा च परमाद्भुतम् ॥ ५२ ॥  
  
प्रफुल्लवदनः श्रीमान्द्वारकाभिमुखं ययौ ।  
जगाम रुक्मणीगेहं पुष्पजन्दनवासितम् ॥ ५३ ॥  
  
पुष्पचन्दनतल्पे च नक्तं रेमे तया सह ।  
मूर्च्छं सम्प्राप स भैष्मी कृष्णं कृत्वा स्ववक्षसि ॥ ५४ ॥  
  
इति श्रीब्रह्मo महाo श्रीकृष्णजन्मखo उत्तo नारदनाo शृगालवासुदेव-  
मोक्षणं नामैकविंशत्यधिकशततमोऽध्यायः ॥ १२१ ॥