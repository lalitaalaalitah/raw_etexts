---
title: ०७७

---
अथ सप्तस्पततितमोऽध्यायः  
नन्द उवाच  
केन स्पप्नेन किं पुण्यं केन मोक्षो भवेत्सुखम् ।  
कोऽपि कोऽपि च सुस्वप्नस्तत्सर्वं कथय प्रभो ॥ १ ॥  
  
श्रीभगवानुवाच  
वेदेषु सामवेदश्च प्रशस्तः सर्वकर्मसु ।  
तथैव कण्वशाखायां पुण्यकाण्डे मनोहरे ॥ २ ॥  
  
स व्यवतो यश्च दुःस्वप्नः शश्वतपुण्यफलप्रदः ।  
तत्सर्व निखिलं तात कथयामि निशामय ॥ ३ ॥  
  
स्वप्नाध्यायं प्रवक्ष्यामि बहुपुण्यफलप्रदम् ।  
स्वप्नाध्यायं नरः श्रुत्वा गङ्गास्नानफलं लभेत् ॥ ४ ॥  
  
स्वप्नक्तु प्रथमे यामे संवत्सरफलप्रदः ।  
द्वितीये चाष्टभिर्मासैस्त्रिभिर्मासैस्तृतीयरे ॥ ५ ॥  
  
चतुर्थे चार्धमासेन स्वप्नः स्वात्मफलप्रदः ।  
दशाहे फलदः स्वप्नोऽप्यरुणोदयदर्णने ॥ ६ ॥  
  
प्रातःस्वप्नश्च फलदस्तत्क्षणं यदि बोधितः ।  
दिने मनसि यद्दृष्टं तत्सर्व च लभेद्ध्रुवम् ॥ ७ ॥  
  
चिन्ताव्याधिसमायुक्तो नरः स्वप्नं च पश्यति ।  
तत्सर्व निष्फलं तात प्रयात्येव न संशयः ॥ ८ ॥  
  
जचडो मूत्रपुरीषेण पीडितश्च भयाकुलः ।  
दिगम्बरो मुक्तकेशो न लभेत्स्वप्नजं फलम् ॥ ९ ॥  
  
दृष्ट्वा स्वप्नं च निद्रालुर्यदि निद्रां प्रयति च ।  
विमूढो वक्ति चेद्रात्रौ न लभेत्स्वप्नजं फलम् ॥ १० ॥  
  
उक्तवा काश्यपगोत्रे च विपर्त्ति लभते ध्रुवम् ।  
दुर्गते दुर्गतिं याति नीचे व्याधिम्प्रयाति च ॥ ११ ॥  
  
शत्रौ भयं च लभते मूर्खे च कलहं लभेत् ।  
कामिन्यां धनहानिः स्याद्रात्रौ जोरभयं भवेत् ॥ १२ ॥  
  
निद्रायां लभते शोकं पण्डिते वाञ्छितं फलम् ।  
न प्रकाश्यश्च सुस्वप्नः पण्डितैः काश्यपे व्रज ॥ १३ ॥  
  
गवां च कुञ्जराणां च हयानां च व्रजेश्वर ।  
प्रासादानां च शैलानां वृक्षाणां च तथैव च ॥ १४ ॥  
  
आरोहणं च धनदं भोजनं रोदनं तथा ।  
प्रतिगृह्यतथा वीणां सस्याढ्यां भूमिमालभेत् ॥ १५ ॥  
  
शस्त्रास्त्रेण यदा विद्धो व्रणेन कृमिणा तथा ।  
विष्ठया रुधिरेणैव संयुक्तोऽप्यर्थवान्भवेत् ॥ १६ ॥  
  
स्वप्नेऽप्यगम्यागमतो भार्यालाभं करोति यः ।  
मूत्रसिक्तः पिबेच्छुकं नरकं च विशत्यपि ॥ १७ ॥  
  
नगरं प्रविशेद्रक्तं समुद्रं वा सुधां पिबेत् ।  
शुभवार्तामवाप्नोति विपुलं चार्थमालभेत् ॥ १८ ॥  
  
गजं नृपं सुवर्ण च वृषभं घेनुमेव च ।  
दीपमन्नं फलं पुष्पं कन्यां छत्रं रथं ध्वजम् ॥ १९ ॥  
  
कुटुम्बं लभते दृष्ट्वा कीर्तिं च विपुलां श्रियम् ।  
पूर्णकुम्भन्द्विजं वह्निं पुष्पताम्बूलमन्दिरम् ॥ २० ॥  
  
शुक्लधान्यं नदं वेश्यां दृष्ट्वा श्रियमवाप्नुयात् ।  
गोक्षीरं च घृतं दृष्ट्वा चार्थ पुण्यधनं लभेत् ॥ २१ ॥  
  
पायसं पद्मपत्रे च दधि दुग्धं घृतं मधु ।  
मिष्टान्नं स्वस्तिकं भुक्त्वा ध्रुवं राजा भविष्यति ॥ २२ ॥  
  
पक्षिणां मानुषाणां च भुङ्क्ते मांसं नरो यदि ।  
बह्वर्थं शुभवार्तां च लभते वाञ्छितं फलम् ॥ २३ ॥  
  
छत्रं वा पादुकां वाऽपि लब्ध्वा धान्यं च गच्छति ।  
असिं च निर्मरं तीक्ष्णं तत्तथैव भविष्यति ॥ २४ ॥  
  
हेलया सन्तरेद्यो हि स प्रधानो भविष्यति ।  
दृष्ट्वा च फलितं वृक्षं धनमाप्नोति निश्चितम् ॥ २५ ॥  
  
सर्पेण भक्षितो यो हि णर्थलात्रश्च तद्भवेत् ।  
स्वप्ने सूर्य विधुं दृष्ट्वा मुच्यते व्याधिबन्धनात् ॥ २६ ॥  
  
वडवां कुक्कुटीं दृष्ट्वा कौञ्चीं भार्यं लभेद्ध्रुवम् ।  
स्वप्नेयो निगडैर्बद्धः प्रतिष्ठां पुत्रमालभेत् ॥ २७ ॥  
  
दध्यन्नं पायसं भुङ्कते पद्मपत्रे नदीतटे ।  
विशीर्णपद्मपत्रे च सोऽपि राजा मविष्यति ॥ २८ ॥  
  
जलौकसं वृश्चिकं च सर्प च यदि पश्यति ।  
धनं पुत्रं च विजयं प्रतिष्ठां वा लभेदिति ॥ २९ ॥  
  
शृङ्गिभिर्दंष्ट्रिभिः कोलैर्वानरैः पीडितो यदि ।  
निश्चितं च भवेद्राजा धनं च विपुलं लभेत् ॥ ३० ॥  
  
मत्स्यं मांसं मौक्तिकं च शङ्खं चन्दनहीरकम् ।  
यस्तु पश्यति स्वप्नान्ते विपुलं धनमालभेत् ॥ ३१ ॥  
  
सुरां च रुधिरं स्वर्ण भुक्त्वा विष्ठान्धनं लभेत्।  
प्रतिमां शिवलिङ्गञ्च लभेद्दृष्ट्वा जयं धनम् ॥ ३२ ॥  
  
फलितं पुष्पितं बिल्वमाम्रं दृष्ट्वा लभेद्धनम् ।  
दृष्ट्वा च ज्वलदग्निं च धनं बुद्धिं श्रियं लभेत् ॥ ३३ ॥  
  
आमलकं धात्रौफलमुत्पलं च धनागमम् ।  
देवताश्च द्विजा गावः पितरो लिङ्गिनस्तथा ॥ ३४ ॥  
  
यद्ददाति मिथःस्वप्ने तत्तथैव भविष्यति ।  
शुक्लाम्बरधरा नार्यः शुक्लमाल्यानुलेपना ।  
समाश्लिष्यन्ति यं स्वप्ने तस्य श्रीः सर्वतः सुखम् ॥ ३५ ॥  
  
पीताम्बरधरां नारीं पीतमाल्यानुलेपनाम् ।  
अवगूहति यः स्वप्ने कल्याणं तस्य जायते ॥ ३६ ॥  
  
सर्वाणि शुक्लानि प्रशंसितानि भस्मास्थिकार्पासविवर्जितानि ।  
सर्वाणि कृष्णन्यतिनिन्दितानि गोहस्तिवाजिद्विजदेववर्ज्यम् ॥ ३७ ॥  
  
दिव्य स्त्री सस्मिता विप्रा नत्नभूषणभूषिता ।  
यस्य मन्दिरमायाति स प्रियं लभते ध्रुवम् ॥ ३८ ॥  
  
स्वप्ने च ब्रह्मणो देवो ब्राह्मणी देवकन्यका ।  
ब्राह्मणो ब्राह्मणी वाऽपि सन्तुष्टा सस्मिता सती ॥ ३९ ॥  
  
फलं ददाति यस्मै च तस्य पुत्रो भविष्यति ।  
यं स्वप्ने ब्राह्मणा नन्द कुर्वन्ति च शुभाशिषम् ॥ ४० ॥  
  
यद्वदन्ति भवेत्तस्य तस्यैश्वर्य भवेद्ध्रुवम् ।  
परितुष्टो द्विजश्रेष्ठश्टाऽऽयाति यस्य मन्दिरम् ॥ ४१ ॥  
  
नारायणः शिवो ब्रह्मा प्रविशेत्तु तदाश्रमम् ।  
सम्पत्तिस्वस्य भवति यशश्च विपुलं शुभम् ॥ ४२ ॥  
  
पदे पदे सुखं तस्य समानं गौरवं लभेत् ।  
अकस्मादपि स्वप्ने तु लभते सुरभिं यदि ॥ ४३ ॥  
  
भूमिलाभो भवेत्तस्य भार्या चापि पतिव्रता ।  
करेण कृत्वा हस्ती यं मस्तके स्थापयेद्यदि ॥ ४४ ॥  
  
राज्यलाभोभवेत्तस्य निश्चितं च श्रुतौ मतम् ।  
स्वप्ने तु ब्राह्मणस्तुष्टः समाश्लिष्यतियं व्रज ॥ ४५ ॥  
  
तीर्थस्नायी भवेत्सोऽपि निश्चितं च श्रियाऽन्वितः ।  
स्वप्ने ददाति पुष्पं च यस्मै पुण्यवते द्विजः ॥ ४६ ॥  
  
जययुक्तो भवेत्सोऽपि यशस्वी च धरी सुखी ।  
स्वप्ने दृष्टवा च तीर्थानि सौधरत्नगृहाणि च ॥ ४७ ॥  
  
जययुक्तश्च धनवांस्तीर्थस्नायी भवेन्नरः ।  
स्वप्ने तु पूणङ्कलशं कश्चित्कस्मै ददाति च ॥ ४८ ॥  
  
पुत्रलाभो भवेत्तस्य मम्पत्तिं वा समालभेत् ।  
हस्ते कृत्वा तु कुडवमाढकं वारसुन्दरी ॥ ४९ ॥  
  
यस्य मन्दिरमायाति स लक्ष्मीं लभते ध्रुवम् ।  
दिव्या स्त्री यद्गृहं गत्वा पुरीषं विसृजेद्द्विज ॥ ५० ॥  
  
अर्थलाभो भवेत्तस्य दारिद्र्यं च प्रयाति च ।  
यस्य गेहं समायाति ब्राह्मणो भार्यया सह ॥ ५१ ॥  
  
पार्वत्या सह शम्भुर्वा लक्ष्म्या नारायणोऽथवा ।  
ब्राह्मणो ब्राह्मणी वाऽपि स्वप्ने तस्मै प्रदीयते ॥ ५२ ॥  
  
धान्यं पुष्पाञ्जलिं वाऽपि तस्य श्रीः सर्दतोमुखी ।  
मुक्ताहारं पुष्पमाल्यं चन्दनं च लभेद्व्रज ॥ ५३ ॥  
  
स्वाप्ने ददाति विप्रश्च तस्य श्रीः सर्वo ।  
गोरोचनं पताकां वा हरिद्रामिक्षुदण्डकम् ॥ ५४ ॥  
  
सिद्धान्नं च लभेत्स्वप्ने तस्य श्रीः सर्वo ।  
ब्राह्मणो ब्रह्माणी वाऽपि ददाति यस्य मस्तके ॥ ५५ ॥  
  
छत्रं वा शुक्लवान्यं व स चराजा भविष्यति ।  
स्वप्ने लथस्थः पुरुषः शुक्लमाल्यानुलेपनः ॥ ५६ ॥  
  
तत्रस्थोदधि भुङ्क्ते च पायसं वा लृपो भवेत् ।  
स्वप्ने ददाति विप्रश्च ब्राह्मणी च सुधान्दधि ॥ ५७ ॥  
  
प्रशस्तपात्रं यस्मै वा सोऽपि राजा भवेद्ध्रुवम् ।  
कुमारी चाष्टवर्षीया रत्नभूषणभूषिता ॥ ५८ ॥  
  
यस्य तुष्टा भवेत्स्वप्ने स भवेत्कविपण्डितः ।  
ददाति पुस्तकं स्वप्ने यस्मै पुण्यवते च सा ॥ ५९ ॥  
  
स भवेद्विश्वविख्यातः कवीन्द्रः पण्डितेश्वरः ।  
यं पाठयति स्वप्ने वा मातेव च सुतं यथा ॥ ६० ॥  
  
सरस्वतीसुतः सोऽपि तत्परो नास्ति पण्डितः ।  
ब्राह्मणः पाठयेद्यं च पितेव यत्नपूर्वकम् ॥ ६१ ॥  
  
ददाति पुस्तकं प्रीत्या स च सत्सदृशो भवेत् ।  
प्राप्नोति पुस्तकं स्वप्ने पथि वा यत्र तत्र वा ॥ ६२ ॥  
  
स पण्डितो यशस्वी च विख्यातश्च महीतले ।  
स्वप्ने यस्मै महामन्त्रं विप्रो विप्रे ददाति चेत् ॥ ६३ ॥  
  
स भवेत्पुरुषः प्राज्ञो धनवान्गुणवान्सुधीः ।  
स्वप्ने ददाति मन्त्रं वा प्रतिमां वा शिलामयीम् ॥ ६४ ॥  
  
यस्मै ददाति विप्रश्च मन्त् सिद्धिश्च तद्भवेत् ।  
विप्रं विप्रसमूहं च दृष्ट्वा नत्वाऽऽशिषं लभेत् ॥ ६५ ॥  
  
राजेन्द्रः स भवेद्वाऽपि किंवा च कविपण्डितः ।  
शुक्लधान्ययुतां भूमीं यस्मै विप्र समुत्सृजेत् ॥ ६६ ॥  
  
स्वप्नेऽपि परितुष्टश्च स भवेत्पृथिवीपतिः ।  
स्वप्न विप्रो रथे कृत्वा नानास्वर्गं प्रदर्शयेत् ॥ ६७ ॥  
  
चिरञ्जीवी भवेदायुर्धनवृद्धिर्भवेद्ध्रुवम् ।  
विप्राय विप्रः सन्तुष्टो यस्मै कन्यां ददाति च ॥ ६८ ॥  
  
स्वप्ने च स भवेन्नित्यं धनाढ्यो भूवतिः स्वयम् ।  
स्वप्ने सरोवरं दृष्टवा समुद्रं वा नदीं नदम् ॥ ६९ ॥  
  
शुक्लाहिं शुक्लशैलं च दृष्ट्वा श्रियमवाप्नुयात् ।  
यं पश्यन्ति मृतं स्वप्ने स भवेच्चिरजीवनः ॥ ७० ॥  
  
अरोगी रोगिणं दु खी सुशिनं च सुखं भवेत् ।  
दिव्या स्त्री यं प्रवदति मम स्वामी भवानिति ॥ ७१ ॥  
  
स्वप्ने दृष्ट्वा च चागतिं स च राजा भवेद्दृढम् ।  
स्वप्ने वा कालिकां दृष्ट्वा लब्धवा स्फटिकमालिकाम् ॥ ७२ ॥  
  
इन्द्रचापं शक्रवज्रं स प्रतिष्ठां लभेद्ध्रुवम् ।  
स्वप्ने वदति यं विप्रो मम दासो भवेति च ॥ ७३ ॥  
  
हरिदास्यं च मद्भक्तिं स लब्ध्वा वैष्णवो भवेत् ।  
स्वप्ने विप्रो हरीः शम्भुर्ब्राह्मणी कमला शिवा ॥ ७४ ॥  
  
शक्ला स्त्री देवमाता वा जाह्नवी वा सरस्वती ।  
गोपालिकावेषधरी बालिका राधिका मम ॥ ७५ ॥  
  
बालश्च बालगोपालः स्वप्नविद्भिः प्रकाशितः ।  
एष ते कथितो नन्द सुस्वप्नः पुण्यहेतुकः ॥  
श्रोतुमिच्छसि किं वा त्वं किं भूयः कथयामि ते ॥ ७६ ॥  
  
इति श्रीब्रह्मo महाo श्रीकृष्णजन्मखo उत्तo नारादनाo सुस्वप्नकथानं  
नाम सप्तसप्ततितमोऽध्यायः ॥ ७७ ॥