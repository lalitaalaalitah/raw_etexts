---
title: ०९०

---
अथ नवतितमोऽध्यायः  
श्रीकृष्ण उवाच  
शृणु नन्द प्रवक्ष्यमि सानन्दं मानसं यथा ।  
कथां रम्यां सुमधुरां पुराणेषु परिष्कृताम् ॥ १ ॥  
  
परिपूर्णतमो धर्मो धार्मिकाश्च कृते युगे ।  
परिपूर्णतमं सत्यं परिपूर्णतमा दया ॥ २ ॥  
  
अतीव प्रज्वलद्रूपा वेदाश्चत्वार एव च ।  
वेदाङ्गाश्चापि पिपिधासाश्चेतिहासाच संहिताः ॥ ३ ॥  
  
पुराणानि सुरम्याणि पञ्चरात्राणि पञ्च च ।  
रुचिराणि सुभद्राणि धर्मशास्त्राणि यानि च ॥ ४ ॥  
  
विप्रा वेदविदः सर्वे पुण्यवन्तस्तपस्विनः ।  
नारायणं ते ध्यायन्ति तन्मन्त्रं च जपन्ति च ॥ ५ ॥  
  
ब्राह्मणाःक्षत्रिया वैश्याश्यतुर्वर्णाश्च वैष्णवाः ।  
शूद्रा ब्राह्मणभृत्याश्च सत्यधर्मपरायणाछ ॥ ६ ॥  
  
राजानो धार्मिकाश्चैव प्रजापालनतत्पराः ।  
गृह्णान्त्येव प्रजानां च षोडशांशकराषृपाः ॥ ७ ॥  
  
करशून्याश्च विप्राश्च पूज्याः स्वच्छन्दगामिनः ।  
ततं सर्वसस्याढ्या रत्नाधारा वसुन्धरा ॥ ८ ॥  
  
गुरुभक्ताश्च शिष्याश्च पितृभक्ताः सुतास्तथा ।  
योषितः पतिभक्ताश्च पतिव्रतपरायणाः ॥ ९ ॥  
  
ऋतौ सम्भोगिनः सर्वे न स्त्रीलुब्धा न लम्मपटाः ।  
न भयं दस्युचौर्याणां न तत्र पारदारिकाः ॥ १० ॥  
  
तरवः पूर्णफलिनः पूर्णक्षीराश्च धेनवः ।  
बलवन्तो जनाः सर्वे दीर्घाः सौन्दर्यसंयुताः ॥ ११ ॥  
  
लक्षवर्षायुषः केचित्पुण्यवन्तो क्ष्यरोगिणः ।  
यथा विप्रा विष्णुभक्ता स्त्रिवर्णां विष्णुसेविनः ॥ १२ ॥  
  
जलपूर्णा नदा नद्यः सन्ततं कन्दरास्तथा ।  
तीर्थपूताश्चतुर्वर्णास्तपः पूता द्विजातयः ॥ १३ ॥  
  
मनःपूताश्च निखिलाः खलहीनं जगत्त्रयम् ।  
सत्कीर्तिपरिबूर्णं च यशस्यं मङ्गलान्वितम् ॥ १४ ॥  
  
पितरः सर्वकालेषु तिथिकालेषु देवताः ।  
सर्वकालेष्वतिथयः पूजिताश्च गृहे गृहे ॥ १५ ॥  
  
त्रिवर्णा विप्रभक्ताश्च विप्रभोजतत्पराः ।  
ब्राह्मणस्य मुखं क्षेत्रमनूषरमकण्टकम् ॥ १६ ॥  
  
नारायणोत्कीर्तनेन हर्षयुक्तास्तदुत्सवे ।  
न शत्रवो जनानां च सर्वे सर्वंहितैषिणः ॥ १७ ॥  
  
नाऽऽत्मप्रशंसकाः केचित्सर्वे परगुणोत्सुकाः ।  
न देवानां द्विजानां च विदुषां तत्र निन्दकाः ॥ १८ ॥  
  
पुरुषा योषितश्चापि न हि सूर्खाश्च पण्डिताः ।  
न दुःखिनो जनाःसत्ये सर्वेषां रत्नमन्दिरम् ॥ १९ ॥  
  
मणिमाणिक्यरत्नौघरत्नस्वर्णसमन्वितम् ।  
न भिक्षुका न रोगार्ताः शोकहीनाश्चहर्षिताः ॥ २० ॥  
  
न हि भूषणहीराश्च नरा नार्यश्च केचन ।  
न पापिनो न धूर्ताश्च न क्षुधार्ता न कुत्सिताः ॥ २१ ॥  
  
जराहीनाः प्राणिनश्च शश्वद्यौवनसंस्थिताः ।  
आधिव्याधिविहीनाश्च निर्विकाराश्च देहिनः ॥ २२ ॥  
  
यदुक्तो वै सत्ययुगे धर्मः सत्यं दयादिकम् ।  
पादहीनश्च त्रेतायां सत्यार्ध द्वापरेऽपि च ॥ २३ ॥  
  
धर्मै कपाच्च प्रथमे कलेश्चातिकृशोऽबलः ।  
दुष्टानां दस्युचौर्याणामङ्कुरः प्रभवेद्व्रज ॥ २४ ॥  
  
अधर्मनिरताः केचिद्भीताः सङ्गोपिनस्तथा ।  
भीता गुप्ताश्च पुंश्चल्यौ भीताश्च पारदारिकाः ॥ २५ ॥  
  
धर्मिष्ठानां भयं शश्वदधर्मिष्ठाश्च कम्पिताः ।  
स्वल्पधर्मरता भूपाः स्वल्पवेदरता द्विजाः ॥ २६ ॥  
  
व्रतधर्मरताः केचित्सर्वे स्वच्छन्दगामिनः ।  
यावत्तिष्ठन्ति तीर्थानि यावत्तिष्ठन्ति साधवः ॥ २७ ॥  
  
यावत्तिष्ठन्ति ग्रामाणां देवाः शास्त्राणि पूजनम् ।  
तावत्किञ्चित्तपः सत्यं स्वर्गधर्माश एव च ॥ २८ ॥  
  
कलेर्दोषनिधेस्तात गुण एको महानपि।  
मानसं सम्भवेत्पुण्यं सुकृतं न हि दृष्कृतम् ॥ २९ ॥  
  
तीर्थादिके गते तात नष्टो धर्माश एव च ।  
कलारूपश्च धर्मश्च यथा कुह्वां निशाकरः ॥ ३० ॥  
  
नन्द उवाच  
तीर्थान्येतानि सर्वाणि तिष्ठन्त्येव कियद्दिनम् ।  
साधवो ग्राम्यदेवाश्च शास्त्राण्येतानि वत्सक ॥ ३१ ॥  
  
श्रीकृष्ण उवाच  
कलौ दशसहस्राणि हरिस्तिष्ठति मेदिनीम् ।  
देवानां प्रतिमा बूज्या शास्त्राणि च पुराणकम् ॥ ३२ ॥  
  
तदर्धमपि तीर्थानि गङ्गादीनि सुनिश्चितम् ।  
तदर्ध ग्रामदेवाश्च वेदाश्च विदुषामपि ॥ ३३ ॥  
  
अधर्मः परिबूर्णश्च तदन्ते च कलौ पितः ।  
एकवर्णा भविष्यन्ति वर्णाश्चत्वार एव च ॥ ३४ ॥  
  
न मन्त्रपूतोद्वाहश्च न हि सत्यं न य क्षमा ।  
स्त्रीस्वीकाररतो नित्यं ग्राम्यधर्मप्रधानतः ॥ ३५ ॥  
  
न यज्ञसूत्रं तिलकं ब्राह्मणनां च नित्यशः ।  
सन्ध्याशास्त्रविहीनाश्च विप्रवंशाःश्रुता अपि ॥ ३६ ॥  
  
सर्वैः सार्ध च सर्वेषां भक्षणं नियमच्युतम् ।  
अभक्ष्यभक्षा लोकाश्च चतुर्वर्णाश्च लम्पटाः ॥ ३७ ॥  
  
नारीषु न सती काचित्पुंश्चली च गृहे गृहे ।  
करोति तर्जनं कान्तं भृत्यतुल्यं च कम्पितम् ॥ ३८ ॥  
  
जाराय दत्त्वा मिष्टान्नं ताम्बूलं वस्त्रचन्दनम् ।  
न ददात्येव चाऽऽहारं स्वामिने दुःखिने पितः ॥ ३९ ॥  
  
पुत्रेण भर्त्सितस्तातः शिष्येण भर्त्सितो गुरुः ।  
प्रजाभिस्ताडितो भूपो भूपेन पीडिताः प्रजाः ॥ ४० ॥  
  
दस्युचोरेश्च दुष्टैश्च शिष्टाश्च परिपीडिताः ।  
सस्यहीना च वसुधा क्षीरहीनाश्च धनेवः ॥ ४१ ॥  
  
स्वल्पक्षीरे घृतं नास्ति नवनीतं च नित्यशः ।  
सत्यहीना जनाः सर्वे नित्यं मिथ्या वदन्ति च ॥ ४२ ॥  
  
शौचसन्ध्याशास्त्रहीना ब्राह्मणा वृषवाहकाः ।  
सूपकाराश्च शूद्राणां शूद्राणां शवदाहकाः ॥ ४३ ॥  
  
शूद्रस्त्रीनिरताः शश्वच्छूद्रा विप्रवधूरताः ।  
खादन्ति यस्य विप्रस्य भक्ष्यं च परिपाचकाः ॥ ४४ ॥  
  
मातुः परां तस्य पत्नीं शूद्रा गृह्णन्ति लम्पटाः ।  
भृत्यश्च हत्वा राजानं स्वयं राजा भविष्यति ॥ ४५ ॥  
  
नारी हत्वा पतिं कामाद्भजेज्जारं च कौतुकात् ।  
पुत्रश्च पितरं हत्वा स्वयं भूपो भविष्यति ॥ ४६ ॥  
  
सर्वे स्वच्छन्दनिरताः शिश्नोदरपरायणाः ।  
वङ्खरा व्याधियुक्ताश्च कुत्सिताश्च कुचैलकाः ॥ ४७ ॥  
  
विक्षुण्णमन्त्रलिप्ताश्च मिथ्यामन्त्रप्रचारकाः ।  
जातिहीनाश्च गुरवो वयोहीनाश्च निन्दकाः ॥ ४८ ॥  
  
राजानश्चापि मलेच्छाश्च यवना धर्मनिन्दकाः ।  
सत्कीर्तिमपि साधूनां कुर्वन्त्युन्मूलनं मुदा ॥ ४९ ॥  
  
पितृदेवद्विजातीनामतिथीनां च नित्यशः ।  
पूजा नास्ति गुरूणां च पित्रोश्च पूजनं स्त्रियाः ॥ ५० ॥  
  
स्त्रीबन्धूनां गौरवं च स्त्रीणां च सततं पितः ।  
चोरः सत्कुलजातिश्च ब्रह्मदेवस्वहारकः ॥ ५१ ॥  
  
मानं वहन्ति लोभेन युगधर्मेण कौतुकात् ।  
देवायतनहीनं च जगत्सर्व भयाकुलम् ॥ ५२ ॥  
  
अराजकं च दुर्नीतं सन्ततं कलिदोषतः ।  
बुभृक्षिताः कुचैलाश्च दरिद्रा व्याधिनो नराः ॥ ५३ ॥  
  
कपर्दकघटाध्यक्षो राजेन्द्रो हि घटेश्वरः ।  
वृद्धाङ्गुष्टसमा लोका वृक्षाःशाकसमास्तथा ॥ ५४ ॥  
  
तालानां नारिकेलाणां पनसानां तथैव च ।  
फलानि सर्षपाण्येव तत्क्षुद्रं च ततः परम् ॥ ५५ ॥  
  
जलभाजनपात्रेण सस्येन वाससा तथा ।  
विहीनं मन्दिरं सर्वं गृहाणामपरिष्कृतम् ॥ ५६ ॥  
  
गन्धकेन परिवृतं दीपहीनं तमेयुतम् ।  
हिंस्रजन्तुभयाद्भीता जनाः सर्वे च पापिनः ॥ ५७ ॥  
  
सर्वे च कलहाविष्टा पुंश्चल्यः कलहप्रियाः ।  
रूपवत्यो न कामिन्यो नराश्चापि न रूपिणः ॥ ५८ ॥  
  
नद्यो नदाः कन्दराश्च तडागाश्च सरोवराः ।  
जलपद्मविहीनाश्च जलहीना धनास्तथा ॥ ५९ ॥  
  
अपत्यहीना नार्यश्च कामुक्यो जारसंयुताः ।  
अश्वत्थच्छेदिनः सर्वे वृक्षहीना वसुन्धरा ॥ ६० ॥  
  
फलहीनाश्च तरवः शाखाः स्कन्धविहीनकाः ।  
फलानि स्वादुहीनानि चान्नानि च जलानि च ॥ ६१ ॥  
  
मानवाः कटुवक्तारो निर्दया धर्मवर्जिताः ।  
तदन्ते द्वादाशादित्याः संहरिष्यन्ति मानवान् ॥ ६२ ॥  
  
सर्वाञ्जन्तुंश्च तापेन बहुवृष्ट्या व्रजेश्वर ।  
अवशिष्टा च पृथिवी कथामात्रावशेषिता ॥ ६३ ॥  
  
कलौ गते च पृथिवी क्षेत्रं वर्षागते तथा ।  
पुनः सत्यप्रवृत्तिश्च भविष्यति क्रमेण वै ॥ ६४ ॥  
  
इत्येवं कथितं सर्वं गच्छ तात व्रजं सुखम् ।  
अहं दुग्धमुखो बालःपुत्रस्ते कथयामि किम् ॥ ६५ ॥  
  
नवनीतं घृतं दुग्धं दधि तक्रं परिष्कृतम् ।  
स्वस्तिकं शुभकर्मार्हं मिष्टान्नं च सुधोपमम् ॥ ६६ ॥  
  
मिष्टद्रव्यं च यत्किञ्चित्पितृदेवनिमित्तकम् ।  
भुक्तं बलाच्च तत्सर्व बालानां रोदनं बलम् ॥ ६७ ॥  
  
तत्क्षमस्वापराधं मे बालदोषः पदे पदे ।  
त्वं पिता तव पुत्रोऽहं यशोदा जननी मम ॥ ६८ ॥  
  
मदीयं परिहासं च यशोदां रोहिणीं वद ।  
कुमारास्याच्छ्रुतं सर्व सोऽहमित्येवमीप्सितम् ॥ ६९ ॥  
  
कीर्तयिष्यसि तत्सर्व सर्व गोकुलवासिनम् ।  
कालः करोति ससैर्ग बन्धूनां बन्धुभिः सह ॥ ७० ॥  
  
कालः करोति विच्छेदं विरोधं प्रीतिमेव च ।  
कालः सृष्टिं च कुरुते कालश्च परिपालनम् ॥ ७१ ॥  
  
कालः करोति सानन्दं कालः संहरते प्रजाः ।  
सुखं दुःखं भयं शोकं जरां मृत्युं च जन्म च ॥ ७२ ॥  
  
सर्वं कर्मानुरोधेन काल एव करोति च ।  
सर्वं कालकृतं तात विस्मयं न व्रजं व्रज ॥ ७३ ॥  
  
कुतस्त्वं गोकुले वैश्यो नन्दो वैश्याधिपो नृपः ।  
वसुदेवसुतोऽचहं च मथुरायामहो कुतः ॥ ७४ ॥  
  
पिता मे कंसभीतेन त्वद्गृहे च समप्रितः ।  
पितु परः पिता त्वं च माता मातुः पराऽपिवा ॥ ७५ ॥  
  
मया दत्तेन ज्ञानेन पार्वत्या च व्रजेश्वर ।  
त्यज मोहं महाभाग गच्छ तात सुखं गृहम् ॥ ७६ ॥  
  
नन्द उवाच  
स्मर वृन्दावनं तात रम्यं पुण्यं महोत्सवम् ।  
गोकुलं गोकुलं रम्यं सुन्दरं यमुनातटम् ॥ ७७ ॥  
  
रमणीनां सुरम्यं च त्वत्प्रियं रासमण्डलम् ।  
गोपालिका गोपबालान्यशोदां रोहिणीं प्रियाम् ॥ ७८ ॥  
  
प्राणाधिकां राधिकां न कथं स्मरसि पुत्रक ।  
वारमेकं स्वल्पदिनं गोकुलं गच्छ वत्सक ॥ ७९ ॥  
  
इत्येवमुक्तवा नन्दश्च क्रोडे कृष्णं चकार सः ।  
नेत्राश्रुणा च पूर्णेन तं सिषेच शुचाऽन्वितः ॥ ८० ॥  
  
चुचुम्ब तद्गण्डयुगं कृत्वा वक्षसि मोहतः ।  
सानन्दः परमानदो भगवांस्तमुवाच सः ॥ ८१ ॥  
  
इति श्रीब्रह्मo महाo श्रीकृष्णजन्मखo उत्तo नारदनाo भगवन्नन्दसंo  
नवतितमोऽध्यायः ॥ ९० ॥