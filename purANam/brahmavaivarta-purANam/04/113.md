---
title: ११३

---
अथ त्रयोदशाधिकशततमोऽध्यायः  
नारायण उवाच  
सशिष्यश्चापि दुर्वासास्त्यक्त्वा च द्वारकां पुरीम् ।  
कैलासं प्रययौ भक्त्या शङ्करं द्रष्टुमीश्वरम् ॥ १ ॥  
  
गत्वा मुनिश्च कैलासं प्रणनाम शिवं शिवाम् ।  
तुष्टाव परया भक्त्या सशिष्यः प्रणतः शुचिः ॥ २ ॥  
  
तत्सर्वं कथयामास वृत्तान्तं श्रीहरेरपि ।  
आत्मनस्तपसस्तत्त्वं स्ववैराग्यं च चेतमः ॥ ३ ॥  
  
मुनेश्च वचनं श्रुत्वा प्रहस्य पार्वती सती।  
तमुवाच हितं सत्यं साक्षाच्छङ्करमन्निधौ ॥ ४ ॥  
  
पार्वत्युवाच  
धर्मतत्त्वं न जानासि धर्मिष्ठं मन्यसे स्वयम् ।  
अनपत्यां परित्यज्य वव यासि तपसे मुने ॥ ५ ॥  
  
अनपत्यां च युवतीं कुलजां च पतिव्रताम् ।  
त्यक्त्वा भवेयुः सन्न्यासी ब्रह्मचारी यतीति वा ॥ ६ ॥  
  
वाणिज्ये वा प्रवासे वा चिरं दूरं प्रयाति यः ।  
तीर्थे वा तपसे वाऽपि मोक्षार्थं जन्म खण्डितुम् ॥ ७ ॥  
  
न मोक्षस्तस्य भवति धर्मस्य स्खलनं ध्रुवम् ।  
अभिशापेन भार्याया नरकं च परत्र य ॥ ८ ॥  
  
इहैव च यशोनाश इत्याह कमलोद्भवः ।  
द्वारकां गच्छ हे विप्र स्वधर्म रक्ष साम्प्रतम् ॥ ९ ॥  
  
एकानंशां मदंशां च धर्मतः परिपालय ।  
पादपद्मार्जितं पादपद्मं सर्वसुदुर्लभम् ॥ १० ॥  
  
सन्ततं शम्भुना गीतं मुनीन्द्रैः सनकादिभिः ।  
परित्यज सुरतरोः कृष्णस्य परमात्मनः ॥ ११ ॥  
  
क्व यासि तपसे वत्स सुधां त्यक्त्वा मनोहराम् ।  
श्रीकृष्णपादपद्मं च स्वप्ने जपति यो मुने ॥ १२ ॥  
  
शतजन्मकृतात्पापान्मुच्यते नात्र संशयः ।  
यद्बाल्ये यच्च कौमारे वार्धके यच्च यौवने ॥ १३ ॥  
  
कामतोऽकामतो वाऽपि भस्मीभूतं च पातकम् ।  
साक्षाद्यो भारते वर्षे श्रीकृष्णचरणाम्बुजम् ॥ १४ ॥  
  
दृष्ट्वा सद्यो भवेत्पूज्यो जीवन्मुक्तो भवेद्ध्रुवम् ।  
कोटिजन्मार्जितात्सद्यः कृतपापाद्विमुच्यते ॥ १५ ॥  
  
सर्वाण्येव हि तीर्थानि यतःपूतानि नित्यशः ।  
तद्व्रतं तत्तपः सत्यं तत्पुण्यं तच्च पूजनम् ॥ १६ ॥  
  
सफलं कृष्णसम्बन्धि स्वजन्मखण्डनं यतः ।  
कृष्णभक्तिविहीनश्च ब्राह्मणो वेदपारगः ॥ १७ ॥  
  
तत्सङ्गाच्च तदालापा द्भक्तभक्तिः प्रणश्यति ।  
कृष्णस्योच्छिष्टभोजी यः कुष्णभक्तश्च ब्राह्मणः ॥ १८ ॥  
  
आवह्निपवनात्पूतः पूतं कर्तुं जगत्क्षमः ।  
श्रीकृष्णं च परित्यज्य क्वयासि तपसे द्विज ॥ १९ ॥  
  
तपसां फलमाप्नोति श्रीकृष्णस्मरणेन च ।  
यतो भक्तिर्न च भवेच्छ्रीकृष्णे परमात्मनि ॥ २० ॥  
  
स गुरुः परमो वैरी करोति जन्म निष्फलम् ।  
पार्वतीवचनं श्रुत्वा शङ्करः प्रेमविह्वलः ॥ २१ ॥  
  
पुलकाञ्चितसर्वाङ्गस्तुष्टाव परमेश्वरीम् ।  
दुर्वासाः प्रणतिं कृत्वा शिवदुर्गापदाम्बुजे ॥ २२ ॥  
  
स्मारं स्मारं कृष्णपदं पुनष्च द्वारकां ययौ ।  
तत्र गत्वा हरिं दृष्ट्वा तुष्टाव परमेश्वरम् ॥ २३ ॥  
  
एकानंशालयं गत्वा स च रेमे तया सह ।  
कृष्णो युधिष्ठिरध्यानात्प्रययौ हस्तिनापुरम् ॥ २४ ॥  
  
कुन्तीं सभाष्य भूपं च भ्रातॄं श्चप्रमुदाऽन्वितः ।  
उपायेन जरासन्धं निहत्य शाल्वमेव च ॥ २५ ॥  
  
कालयामास यज्ञं च विधिबोधितदक्षिणम् ।  
मुनीन्द्रैश्च नृपेन्द्रैश्च राजसूयमभीप्सितम् ॥ २६ ॥  
  
शिशुपालं दन्तवक्त्रं तत्र यज्ञे जघान सः ।  
अतीव निन्दां कुर्वन्तं सभायां सुरभूपयोः ॥ २७ ॥  
  
पपात तच्छरीरं च जीवो गत्वा हरेः पद्म् ।  
न दृष्ट्वा तत्र मर्वेशं तुष्टावाऽऽगात्य माधवम् ॥ २८ ॥  
  
शिशुपाल उवाच  
वेदानां जनकोऽसि त्वं वेदाङ्गानां च माधव ।  
सुराणामसुराणां च प्राकृतानां च देहिनाम् ॥ २९ ॥  
  
सूक्ष्मां विधाय सृष्टिं च कल्पभेदं करोपि च ।  
मायया च स्वयं ब्रह्मा शङ्करः शषे एव च ॥ ३० ॥  
  
मनवो मुनयश्चैव देवाश्च मृष्टिपालकाः ।  
कलांशेनापि कलया दिक्पालाश्च ग्रहादयः ॥ ३१ ॥  
  
स्वयं पुमान्स्वयं स्त्री च स्वयमेव नपुंसकः ।  
कारणं च स्वयं कार्यं जन्यश्च जरकः स्वयम् ॥ ३२ ॥  
  
यन्त्रस्य च गुणो देषो यन्त्रिणश्च श्रुतौश्रुतम् ।  
सर्वे यन्त्रा भवान्यन्त्री त्वयि सर्वं प्रतिष्ठितम् ॥ ३३ ॥  
  
मम क्षमस्वापराधं मूढस्य द्वारिणस्तव ।  
ब्रह्मशापात्कुबुद्धेश्च रक्ष रक्ष जगद्गुरो ॥ ३४ ॥  
  
इत्येवमुक्त्वा क्रमतो जयो विजय एव च ।  
मुदा तौ ययतुः शीघ्रं वैकुण्ठद्वारमीप्सितम् ॥ ३५ ॥  
  
शिशुपालस्य स्तोत्रेण सर्वे ते विस्मयं ययुः ।  
परिबूर्णतमं कृत्वा मेनिरे कृष्णमीश्वरम् ॥ ३६ ॥  
  
कारयित्वा राजसूयं भोजयामास ब्राह्मणान् ।  
कुरुपाण्डवयुद्धं च कारयामास भेदतः ॥ ३७ ॥  
  
भुवो भारावतरणं चकार स कृपानिधिः ।  
पुनर्ययौ द्वारकां च चिरं स्थित्वा नृपाज्ञया ॥ ३८ ॥  
  
विप्राया मृतवत्साया जीवयामास पुत्रकान् ।  
मृतस्थानात्समानीय तन्मात्रे प्रददौ सुतान् ॥ ३९ ॥  
  
तद्दृष्ट्वा देवकी तुष्टा ययाचे मृतपुत्रकान् ।  
मृतस्थानात्समानीय ददौ मात्रे सहोदरान् ॥ ४० ॥  
  
सद्यो जहार दारिद्र्यं सुदाम्नो ब्राह्मणस्य च ।  
समागतस्य स्वगृहाद्द्वारकां शरणार्थिनः ॥ ४१ ॥  
  
तस्मै ददौ राजलक्ष्मीं निश्चलां साप्तपौरुषीम् ।  
पृथुकानां कणं भुक्त्वा भक्तस्य फक्तवत्सलः ॥ ४२ ॥  
  
बभूव तस्य राज्यं च यथोन्द्रस्यामरावती ।  
यथा धनेश्वरो देवो धनाढ्यः स बभुव ह ॥ ४३ ॥  
  
निश्चलां हरिभक्तिं च ददौ दास्यं सृदुर्लभम् ।  
अविनाशिनि गोलोके यथेष्टं वदमुत्तमम् ॥ ४४ ॥  
  
जहार पारिजातं च शक्राहङ्कारमेव च ।  
सत्यां च कारयामास पुण्यकं व्रतमीप्सितम् ॥ १३३.४५ ॥  
  
वर्धयामास सर्वत्र नित्यं नैमित्तिकं मुने ।  
तत्र व्रते कुमाराय स्वात्मानं दक्षिणां ददौ ॥ १३३.४६ ॥  
  
ब्रह्माणान्भोजयामास तेभ्यो रत्नं ददौ मुदा ।  
सत्यभामातिमानं च वर्धयामास सर्वतः ॥ १३३.४७ ॥  
  
रुक्मिण्या अतिसौभाग्यमन्यासां च नवं नवम् ।  
वैष्णवानां सुराणां च विप्रणामपि पूजनम् ॥ १३३.४८ ॥  
  
वर्धयामास सर्वत्र नित्यं नैमित्तिकं मुने ।  
परमाध्यात्मिकं ज्ञानमुद्धवाय ददौ प्रभुः ॥ १३३.४९ ॥  
  
अर्जुनं कथयामास गीतां च रणमूर्धनि ।  
कृत्वा निष्कण्टकं चैव कृपया च कृपानिधिः ॥ १३३.५० ॥  
  
युधिष्ठिराय पृथिवीराज्यलक्ष्मीं ददौ प्रभुः ।  
दुर्गां च पूजयामास वैष्मवीं ग्रामदेवताम् ॥ ५१ ॥  
  
यज्ञं च कारयामास कोटिहोमान्वितं शुफम् ।  
नानाप्रकारनैवेद्यैर्द्यूपदीपैर्मनोहरैः ॥ ५२ ॥  
  
ब्राह्मणान्भोजयामास पार्वतीप्रीतये तथा ।  
रैवते पर्वते रम्ये चामूल्यरत्नमन्दिरे ॥ ५३ ॥  
  
गणेशं पूजयामास देवानामीश्वरं परम् ।  
लड्डुकानां तिलानां च सुस्वदुसुमनोहरम् ॥ ५४ ॥  
  
परिपूष्टं पञ्चलक्षं नैवेद्यं च ददौ मुदा ।  
लड्डुकं स्वस्तिकानां च सप्तलक्षं सुधोपमम् ॥ ५५ ॥  
  
गणेश्वराय प्रददौ शर्कराशतराशिकम् ।  
पक्वरम्भाफलानां च दशलक्षमपूपकम् ॥ ५६ ॥  
  
मिष्टान्नं पायसं रम्यं स्वादु स्वस्तिकपिष्टकम् ।  
घृतं च नवनीतं च दधि दुग्धं सुधोपमम् ॥ ५७ ॥  
  
धूपं दीपं पारिजातपुष्पमाल्यमभीप्सितम् ।  
सुगन्धि चन्दनं गन्धं वह्निशुद्धाशुके ददौ ॥ ५८ ॥  
  
यज्ञं च कारयामास कोटिहोमान्वितं शुभम् ।  
ब्राह्मणान्भोजयामास तुष्टाव स गणेश्वरम् ॥ ५९ ॥  
  
वाद्यं दशविधं चैव वादयामास तत्र वै ।  
सूर्यं च पूजयामास साम्बः कुष्ठक्षयाय च ॥ ६० ॥  
  
हविष्यं कारयामास तं च साम्बंसमातरम् ।  
परिबूर्ण वत्सरं चाप्युपहारैरनुत्त्मैः  
वरं ददौ च साम्बाय स्तोत्रं च भास्करः स्वयम् ॥ ६१ ॥  
  
इति श्रीब्रह्मo महाo श्रीकृष्णजन्मखo उत्तं नारदनाo गणेशपूजा  
नाम त्रयोदशाधिकशततमोऽध्यायः ॥ ११३ ॥