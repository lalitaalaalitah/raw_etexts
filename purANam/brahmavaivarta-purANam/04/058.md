---
title: ०५८

---
अथाष्टपञ्चाशात्तमोऽध्यायः  
नारायण उवाच  
बभूव दर्पः पृथ्व्याश्च सर्पाधाराऽहमेव च ।  
पृथृद्वारा च तद्दर्पं जघान चैव तत्प्रभुः ॥ १ ॥  
  
बभूव दर्पः साविञ्या वेदमाताऽहमेव च ।  
काले चकार तस्याश्च सपुत्राया अदर्शनम् ॥ २ ॥  
  
बभूव दर्पं गङ्गया अहं निवणिदेति च ।  
जह्नुद्वारा च तद्दर्प जहार जगतां पतिः ॥ ३ ॥  
  
जहार मनसादर्प दुर्गाद्वारा पुरा मुने ।  
विरजोपगतं कृष्णं भर्त्सयामास कोपतः ॥ ४ ॥  
  
प्रविशन्तं रासगुहं गोपीभिर्विनिवारितम् ।  
दौवारिकाभिर्वेत्रैश्च ताडितं तं च दर्पतः ॥ ५ ॥  
  
सुदाम्ना निजभक्तेन राधा शप्ता बभूव ह ।  
देवेन सहसा ध्वस्ता गोलोकादागता धराम् ॥ ६ ॥  
  
वृषभानुस्त्रियां जाता कलावत्यां च नारद ।  
कृष्णस्तदनुरौधेन कंसभीतिच्छलेन च ॥ ७ ॥  
  
समागतो नन्दगेहं तेनाहं नन्दनन्दनः ।  
सुदाम्नः शापवीच्छैदपालनार्थ जगत्पतिः ॥ ८ ॥  
  
पुनर्जगाम मथुरामित्याह कमलोद्भवः ।  
अस्यापरमभिप्रायं को वा जनाति नारद ॥ ९ ॥  
  
कथं जातः समायाते सथुरायाश्च गोकुलम् ।  
इत्येवं कथितं सर्वमपरं श्रूयतामिति ॥ १० ॥  
  
यथा जगाम मथुरां नन्दान्स नन्दनन्दनः ।  
शोकं नन्दो यशोदा च यथा सम्प्रप दैवतः ॥ ११ ॥  
  
यथा गोपाश्च गोप्यश्च गावो वृन्दावने वने ।  
वने वने का वन्यास्ते वन्या जानन्ति किञ्चन ॥ १२ ॥  
  
वनं रम्यं वन्यपदमपि त्यक्तवा वने वने ।  
श्मशाने वाऽश्मशाने वा बभ्राम भामिनी मुने ॥ १३ ॥  
  
ग्रमं त्यक्त्वा च बभ्रम चेतनाऽचेतना क्षणम् ।  
क्षणेन वर्जिता सा च प्रार्थयान्ती प्रतिक्षणम् ॥ १४ ॥  
  
क्षणं क्षणं सा श्वसिति चिन्तनं कुर्वती क्षणम् ।  
क्षणं विशन्ती तल्पे च क्षणम्त्थाय तिष्ठति ॥ १५ ॥  
  
इति श्रीब्रह्मo महाo श्रीकृष्णजन्मखo उत्तo नारदनाo  
अष्टपञ्चाशत्तमोऽध्यायः ॥ ५८॥