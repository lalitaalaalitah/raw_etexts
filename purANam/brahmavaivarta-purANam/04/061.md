---
title: ०६१

---
अथैकषष्टि,मोऽध्यायः  
नारायण उवाच  
इति ते कथितं किञ्चिदिन्द्रस्य दर्पभञ्जनम् ।  
अपरं श्रूयतां ब्रह्मन्सावधानं निगूढकम् ॥ १ ॥  
  
समुद्रमथनं कृत्वा पीत्वाऽमृतरसं पुरा ।  
निर्जित्य दैत्यसङ्घांश्च बहुदर्पो बभूव ह ॥ २ ॥  
  
तदा कृष्णो बलिद्वारा शक्रदर्प बभञ्ज ह ।  
भ्रष्टश्रियो बभूवुस्ते देवा इन्द्रपुरोगमाः ॥ ३ ॥  
  
तदा बृहस्पतेः स्तौत्राददितेश्च व्रतेन ते ।  
जातश्च स्वांशकलयाऽप्यदित्यां वामनो विभुः ॥ ४ ॥  
  
याच्ञां कृत्वा बलिं राज्यं कृपया च कृपानिधिः ।  
तस्मै ददौ महेन्द्राय देवेम्यश्चापि सम्पदम् ॥ ५ ॥  
  
बभूव शक्रदर्पश्च पुनः कल्पान्तने पुरा ।  
विभुर्दुवसिसो द्वारा जहार तच्छ्रियं मुने ॥ ६ ॥  
  
पुनर्ददौ च कृपया कृपालुर्भक्तवत्सलः ।  
पुनः श्रीदुर्मदः सोऽपि जहार गौतमप्रियाम् ॥ ७ ॥  
  
तदा गौतमशापेन भमाङ्गश्च बभूव सः ।  
सम्प्राप यातनामिन्द्रः स्वाङ्गवेदनया पुरा ॥ ८ ॥  
  
उच्चैस्तं जहसुर्दृष्ट्वा ऋषयो मनवस्तदा ।  
देवाश्च लज्जिताः सर्वे मृततुल्यो बृहस्पतिः ॥ ९ ॥  
  
तदा सहस्रवर्ष च तपस्तप्त्वा रवेः पुरा ।  
रवेर्वरेण शक्रः स सहस्राक्षो बभूव ह ॥ १० ॥  
  
कलङ्करूपमिन्द्रस्य तच्चक्षुर्निकरं परम् ।  
यथा चनद्रे कलङ्कश्च तानकाहरणादभूत् ॥ ११ ॥  
  
नारद उवाच  
ब्रह्मन् केन प्रगारेण जहार गौतमप्रियाम् ।  
महासतीसमहल्यां च पूज्यां भुवनपादनीम् ॥ १२ ॥  
  
शुद्धाशायां महाभागां निर्मलां कमलाकलाम् ।  
एतद्वेदितुमिच्छामि वद वेदविदां वर ॥ १३ ॥  
  
नारायण उवाच  
पुष्करे तीर्थयात्रायां सूर्यपर्वणि नारद ।  
तत्राऽऽगतामहल्यां च ददर्श पाकशासनः ॥ १४ ॥  
  
सुस्मितां सुदर्ती शान्तां पीनक्षोणिपयोधराम् ।  
म्रर्च्छामवाप चेन्द्रश्च दृष्टिमात्रेण तत्त्क्षणात् ॥ १५ ॥  
  
अथापरदिने तां च दृष्ट्वा सन्दाकिनी तटे ।  
एकाकिनीं सुस्मिसां च स्नातीं नग्नां सलज्जिताम् ॥ १६ ॥  
  
दृष्ट्वा श्रोणिं स्तनयुगमतीव विपुलं हरिः ।  
मूर्च्छमवाप कामार्तो जहार चेतनां पुनः ॥ १७ ॥  
  
क्षणेन चेतनां प्राप्य गत्वा कामी तदन्तिकम् ।  
उवाच श्लक्ष्णया वाचा विनयेन पतिव्रताम् ॥ १८ ॥  
  
महेन्द्र उवाच  
अहो गुणमहो रूपमहो किं वा नवं वयः ।  
अहो किं वा मुखश्रीस्ते शरच्चन्द्रं विनिन्दती ॥ १९ ॥  
  
अहोकटाक्षं कुटिलं पुंसां चित्तविकर्षणम् ।  
किमहो लोचनं पद्मप्रभामोचनमीप्सितम् ॥ २० ॥  
  
गमनं रमणीयं च गचखञ्जनभञ्जनम् ।  
अहो वाक्यं सुमधुरं पीयूषादपि दुर्लभम् ॥ २१ ॥  
  
किमहो विपुलश्रोणी कामाधारा मनोहरा ।  
कामदा कामुकायैव मुनिमानसमोहिनी ॥ २२ ॥  
  
अतीव कठिना पीना रम्भास्च म्भविडम्बिता ।  
अहो नितम्बयुगुलं वर्तुलं चन्द्रबिम्बवत् ॥ २३ ॥  
  
श्रीयुक्तं श्रीफलयुगतुल्यं ते स्तनयुग्मकम् ।  
अत्युन्नतं सुकठिनं त्रैलोक्यचित्तमोहनम् ॥ २४ ॥  
  
अहो किं वा तपस्तेपे गौतमश्च तपोधनः ।  
सम्प्राप यत्फलेनैव सुदतीं सुन्दरीं वराम् ॥ २५ ॥  
  
निषेव्य प्रकृतिं दुर्गा विष्णुमायां सनातनीम् ।  
लक्ष्मीं च लक्ष्मीसदृशीमीदृशीं प्राप पद्मिनीम् ॥ २६ ॥  
  
सुकोमलां सुवदनां ललनां नलिनाननाम् ।  
शुद्धां च सुदतीं श्यामां न्यग्रोधदलमध्यमाम् ॥ २७ ॥  
  
त्वत्पालनं च जानामिकामशास्त्रविचक्षणः ।  
कामो वा कामुकश्चन्द्र किं त्वा जानाति गौतमः ॥ २८ ॥  
  
मां प्रशंसन्ति नित्यं ते कामशास्त्रविचक्षणाः ।  
उर्वश्याद्यश्चाप्सरसो मां प्रशंसन्ति सन्ततम् ॥ २९ ॥  
  
दासिं कृत्वा च दास्यामि शचीं तुम्यं वरानने ।  
त्रैलोक्यलक्ष्मी विपुलां गृहण त्यज गौतमम् ॥ ३० ॥  
  
अनभिज्ञं कामशास्त्रे दुर्बलं च तपस्विनम् ।  
अव्यवाहार्य निष्कामं नारायणपरायणम् ॥ ३१ ॥  
  
अविदग्धो विधाता च योजयामाम योऽक्षमम् ।  
ईदृशीं कामुकीं रम्यां ददाति च तपस्विने ॥ ३२ ॥  
  
इत्युक्त्वा कामुकः शक्रः पपात चरणे मृदा ।  
तमुवाच महासध्वी वेदोक्तं च यथौचितम् ॥ ३३ ॥  
  
अहल्योवाच  
अभाग्याद्ब्रह्मणश्चापि मरीचेश्च तपस्विनः ।  
अभाग्यात्कश्यपस्यापि त्वं पुत्रः पापमानसः ॥ ३४ ॥  
  
किं तज्जपेन तपसा मौनेन च व्रतेन च ।  
सुरार्चनेन तीर्थेन स्त्रीभिर्यस्य मनोहृतम् ॥ ३५ ॥  
  
स्त्रीरूपं निर्मितं सृष्टौ मोहाय कामिनां मनः ।  
अन्यथा न भवेत्सृष्टिः स्रष्टा तेने पुराऽऽज्ञया ॥ ३६ ॥  
  
सर्व मायाकरण्डश्च धर्ममार्गार्गलं नृणाम् ।  
व्यवधानं च तपसां दोषाणामाश्रयं परम् ॥ ३७ ॥  
  
कर्मबन्धनिबद्धानां निगडं कठिनं स्मृतम् ।  
प्रदीपरूपं कीटानां मीनानां बडिशं यथा ॥ ३८ ॥  
  
विषकृम्भं दुग्धमुखमारम्भे मधुनोपमम् ।  
परिणामे दुःखबीजं सोपानं नरकस्य च ॥ ३९ ॥  
  
ऋषयः सनकाद्याश्च नोद्वाहं चक्रुरीप्सित्म् ।  
परस्त्रीषु मनो येषां तेषां सर्व च निष्फलम् ॥ ४० ॥  
  
परस्त्रीसेवनं शक्र इहैवात्ययशस्कनम् ।  
परत्र नरकं घोरं ददाति कामुकाय च ॥ ४१ ॥  
  
इत्युक्तवा च महासाध्वी विहाय तं च कामुकम् ।  
प्रययौ स्वगृहं तूर्ण गृहिणी गौतमस्य च ॥ ४२ ॥  
  
तत्सर्व कथयामास गौतमाय तपस्विने ।  
तस्थौ प्रहस्य स मुनिर्महन्द्रं च विनिन्द्य च ॥ ४३ ॥  
  
एकदा गौतमः शीघ्रं जगाम शङ्करालयम् ।  
शक्रो गौतमरूपेण तां सम्भोगं चकार सः ॥ ४४ ॥  
  
सर्व ज्ञात्वा च सर्वज्ञः मन्दिरद्वारमाययौ ।  
निर्गच्छन्तं महेन्दं च ददर्श मुनिपुङ्गवः ॥ ४५ ॥  
  
नग्नामहल्यां रहसि पीनश्रोणिपयोधराम् ।  
मुनिः शशाप शकं च भगाङ्गश्च भवेति च ॥ ४६ ॥  
  
कोपाच्छशाप पत्नीं च रुदतीं भयविह्वलाम् ।  
त्वं च पाषाणरूपा च महारण्ये भवेति च ॥ ४७ ॥  
  
ययौ च स्वगृहं शक्रो लज्जैकतानमानसः ।  
उवाच मधुरं भीता स्वामिनं शोककर्शिता ॥ ४८ ॥  
  
अहल्योवाच  
मां च दासीं च निर्दोषां कथं त्यजसिधार्मिक ।  
त्वं च वेदविदां श्रेष्ठो विचारं कुरु धर्मतः ॥ ४९ ॥  
  
गौतम उवाच  
त्वां जानामि मनःशुद्धां सुव्रतां च पतिव्रताम् ।  
त्यक्ष्यामि च तथाऽपि त्वां परवीर्यं च बिभ्रतीम् ॥ ५० ॥  
  
परभोग्या च या कान्ता साऽशुद्धा सर्वकर्मसु ।  
तां योगच्छेन्महामूढो नरकं तस्य कल्पकम् ॥ ५१ ॥  
  
अन्नं विष्ठा जलं मूत्रं परभोग्याश्च (या)निश्चितम् ।  
उपस्पृशेन्न तस्याश्च हन्ति पुप्यं पुराकृतम् ॥ ५२ ॥  
  
अनिच्छया च श्रृङ्गाने स्त्री जारेण न दुष्यति ।  
दुष्टा स्त्री निश्चितं साध्वी स्वेच्छाश्रृङ्गारकर्मणि ॥ ५३ ॥  
  
त्वं शक्रं स्वामिनं मत्वा सुखं भुक्त्वा रतिं गृहे ।  
पश्चाद्बभूव ते ज्ञानं मां दृष्ट्वा च निशामय ॥ ५४ ॥  
  
गच्छ गच्छ महारण्यं भव पाषाणरूपिणी ।  
रामपादाङ्गुलिस्पर्शात्सद्यः पूता भपिष्यसि ॥ ५५ ॥  
  
मां सम्प्राप्स्यसि तत्पुण्यात्पुनरेवाऽऽगमिष्यसि ।  
गच्छ कान्ते महारण्यमित्युक्त्वा तपसे ययौ ॥ ५६ ॥  
  
इत्येवं कथितं सर्व महेन्द्रदर्पभञ्जनम् ।  
पुनः सम्प्राप लक्ष्मीं च विभोश्च कृपया मुने ॥ ५७ ॥  
  
इति श्रीब्रह्मo महाo श्रीकृष्णजन्मख o उत्तo नारदनाo  
एकषष्टितमोऽध्यायः ॥ ६१ ॥