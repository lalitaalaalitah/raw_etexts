---
title: १२५

---
अथ पञ्चविंशत्यधिकशततमोऽध्यायः  
नारद उवाच  
गणेशपूजनादेव राधास्तोत्रात्परं विभो ।  
बभूव किं रहस्यं वा तन्मे व्याख्यातुमर्हसि ॥ १ ॥  
  
नारायण उवाच  
गशेशपूजने तीर्थे ये देवाश्च समाययुः ।  
मुनयश्चापि योगीन्द्रा वसन्तो वटमूलके ॥ २ ॥  
  
वसुदेवो देवकी च परमादरबूर्वकम् ।  
पप्रच्छ शम्भुं ब्राह्मणमनन्तं मुनिपुङ्गवान् ॥ ३ ॥  
  
भवेद्भवाब्धितरणमावयोरुत्तमा गतिः ।  
शीघ्रं ब्रूत महाभागा दीनयोर्दीनबान्धवाः ॥ ४ ॥  
  
भवाब्धितरणे तर्यां तत्र यूयं च नाविकाः ।  
न ह्यम्मयानि तीर्थानि न देवा मृच्छिलामयाः ॥ ५ ॥  
  
यज्ञरूपाणि पुण्यानि व्रतान्यनशनानि च ।  
तपांसि नानादानानि विप्रदेवार्चनानि च ॥ ६ ॥  
  
चिरं पुनन्ति सर्वाणि दर्शनादेव वैष्णवाः ।  
सतां च विष्णुभक्तानां रजसां स्पर्शमात्रतः ॥ ७ ॥  
  
पूतानां पादपद्मानां सद्यः पूता वसुन्धरा ।  
तीर्थानि च पवित्राणि समुद्राः पर्वतास्तथा ॥ ८ ॥  
  
सुरा दर्शनमिच्छन्ति पातकेन्धनपापकम् ।  
सोऽज्ञानि नैव बुबुधे ज्ञानं च ज्ञानिना सह ॥ ९ ॥  
  
परमं स्वादुरूपं च दधिदुग्धरसं यथा ।  
यथा कृणस्य तातोऽहं सङ्गी सुचिरमेव च ॥ १० ॥  
  
तथैव देवकी माता ज्ञानिनां च गुरोर्गुरोः ।  
वसुदेववचः श्रुत्वा प्रहस्य शङ्करः स्वयम्  
चतुर्णामपि वेदानामुवाच जनको गुरुः ॥ ११ ॥  
  
महादेव उवाच  
सन्निकर्षो ज्ञानिनां चाप्यनादरणकारणम् ।  
यान्ति गङ्गाम्भसा पूतास्तीर्थान्यन्यानि सिद्धये ॥ १२ ॥  
  
वासुदेवास्य तातोऽयं वसुदेवश्च पण्डितः ।  
ज्ञानिनः कश्यपस्याशो वसोस्तातस्य चाऽऽत्मनः ॥ १३ ॥  
  
पृच्छति ज्ञानमस्मांश्च कृष्णाज्ञान्पुत्रबुद्धितः ।  
अहो दुर्गा महामाया ज्ञानिनामपि मोहिनी ॥ १४ ॥  
  
विष्णुमाया दुराराध्या न साध्या जागतामपि ।  
वयं च मोहिताः शश्वद्वेदानां जनकस्तथा ॥ १५ ॥  
  
ब्रह्मा कृष्णं परीक्षेत मोहितस्तस्य मायया ।  
ध्यायते यत्पदाम्भोजं तपसा जीवनावधि ॥ १६ ॥  
  
इन्द्रेषु दशलक्षेष्वप्यधिकाष्टशतेषु च ।  
पातेषु ब्रह्मणः पाते निमेषो माधवस्य च ॥ १७ ॥  
  
सह तेनेन्द्रयुद्धं च पारिजातस्य हेतुना ।  
पारिजाततरुं दत्त्वा मया शक्रश्च रक्षितः ॥ १८ ॥  
  
यज्ज्ञानं न गिरामेव तत्वं वा विषयात्मकम् ।  
नहि किं चित्तदज्ञानां तस्माद्ध्यानं सदैव हि ॥ १९ ॥  
  
प्राणिनामात्मनो ज्ञानमस्माकं ज्ञानमस्ति च ।  
तदूधर्वं तत्समं नैव कृष्णं पृच्छ शुभाशुमम् ॥ २० ॥  
  
ब्रह्मणश्च चतुर्यामं कल्पं कल्पविदो विदुः ।  
सप्तकल्पान्तजीवी च मार्कण्डेयो महामुनिः ॥ २१ ॥  
  
अष्टानवतिशक्रेषु पातेषु पतनं मुनेः ।  
ततः प्राप्तं हरेर्दास्यं मुनिना तपसः फलात् ॥ २२ ॥  
  
प्रलये ब्रह्मणः पाते पतनं लोमशस्य च ।  
दिक्पालानां ग्रहाणां च तदायुश्चिरजीविनाम् ॥ २३ ॥  
  
अन्येषामपि देवानां मुनीनामूर्ध्वरेतसाम् ।  
तदेवाऽऽयुश्च रुद्राणां मां च मृत्युञ्जयं विना ॥ २४ ॥  
  
प्रलये च विधेः पाते शिवलोकेऽप्यहं शिवः ।  
ब्रह्मभालोद्भवः शम्भूः सर्वादिः सर्गभाषणः ॥ २५ ॥  
  
कृष्णवामाङ्गसम्भूता यथा राधा तथैव च ।  
तथैव दुर्गा लक्ष्मीश्च सावित्री च सरस्वती ॥ २६ ॥  
  
आदित्योऽऽयदितेः पुत्रः कायव्यूहेन द्वादश ।  
तथैव च महेन्द्रश्च कायव्यूहाच्चर्तुदश ॥ २७ ॥  
  
तथैव वसवश्चाष्टौ रुद्राश्चैकावशैव ते ।  
मनुपाते चेन्द्रपातो विषयात्पतनं भवेत् ॥ २८ ॥  
  
समाययौ च सर्वेषां निधनं प्रलयेऽपि च ।  
प्रलयो दर्शयामास ब्रह्माण्डं च जलप्लुतम् ॥ २९ ॥  
  
ब्रह्माणं च स्वलोकं च स्वात्मानं शक्तिभिश्च माम् ।  
सर्वेषां मूलरूपश्च सर्वेशः कृष्ण एव च ॥ ३० ॥  
  
भज पुत्रं राजसूये यज्ञेशं यज्ञकारणम् ।  
विधिवद्दक्षिणां दत्त्वां भवाब्धिं तर यादव ॥ ३१ ॥  
  
मुक्तिस्ते नास्ति निर्वाणा विषयी कश्यपो भवान ।  
न ते दास्यं क्तधनमदितिर्देवकी तथा ॥ ३२ ॥  
  
व्रज स्वर्गं भोगबीजं स्वस्थानममरालयम् ।  
शिवस्य वचनं श्रुत्वा संयत श्चशुभक्षणे ॥ ३३ ॥  
  
तत्र सम्भृतसम्भारो राजसूयं चकार सः ।  
वसुदेवस्य हव्यं च साक्षाच्च जगृहः सुराः ॥ ३४ ॥  
  
यत्र साक्षाच्च यज्ञेशो यज्ञोऽयं दक्षिणा सह ।  
बूर्णाहुतिं दत्तवन्तं वसुदेवमुवाच सः ॥  
सनत्कुमारो भगवान्वासुदेवाज्ञया मुने ॥ ३५ ॥  
  
सनत्कुमार उवाच  
सर्वस्वं दक्षिणां देहि तुर्णं लक्ष्मीपतेः पितः ।  
सार्थकं कुरु कर्मेदं वेदोक्तं वचनं श्रुणु ॥ ३६ ॥  
  
दक्षिणां विप्रमुद्दिश्य तत्कालं चेन्न दीयते ।  
मुहूर्ते तु व्यतीते सा दक्षिणा द्विगुणा भवेत् ॥ ३७ ॥  
  
वासरे च बहिर्भूते भवेत्साऽपि चतुर्गुणा ।  
त्रिरात्रे समतीते षड्गुणा दक्षिणा भवेत् ॥ ३८ ॥  
  
पक्षान्ते तु शतगुणा मासान्ते तु चतुर्गुणा ।  
षण्मासेऽप्यधिके न्यूने च साहस्त्रगुणा तथा ॥ ३९ ॥  
  
वर्षान्ते सा लक्षगुणा ब्रह्मणोक्तं च याटव ।  
उभौ च नरकं यान्तः कर्मकर्तृपुरोहितौ ॥ ४० ॥  
  
वासुदैवश्च तच्छुत्वा सर्वस्वमुत्ससर्जं सः ।  
अधिकारांश्च साह् लादो वासुदेवाज्ञया तथा ॥ ४१ ॥  
  
अमूल्यानां च रत्नानां दशकोटिमनुत्तममा ।  
ददौ गर्गाय सर्वादौ स्वयं लक्ष्मौपतेः पिता ॥ ४२ ॥  
  
शतकोटिं मणीन्द्राणां स्वर्णानां तच्चर्तुगुणम् ।  
माणिक्यानां च मुक्तानां हीरकाणां तथैव च ॥ ४३ ॥  
  
रौप्यं प्रवालं परमं स्वर्णपात्राणि यानि च ।  
स्वस्त्रीणां स्ववधूनां चाप्यमूल्यरत्नभूषणम् ॥ ४४ ॥  
  
श्वेतचामरलक्षं च लक्षं च रत्नदर्पणम् ।  
कामधेनुगणं सर्वं शतकोटिं गजानपि ॥ ४५ ॥  
  
शतकौटिं गजेन्द्राणामश्वानां तच्चतुर्गुणम् ।  
यद्धनं यादवानां च राज्ञो राजनुमोदनात् ॥ ४६ ॥  
  
ग्रामाणां शतलक्षं च ससस्यं फलितं तरुम् ।  
धान्याचलानां लक्षं च शाल्यन्नानां तथैव च ॥ ४७ ॥  
  
पायसं पिष्टकं चैव मिष्टान्नं च सुधोपमम् ।  
स्वस्तिकानां तिलानां च रम्यणि लड्डुकानि च ॥ ४८ ॥  
  
दध्नां मधूनां दुग्धानां गुडानां हविषामपि ।  
कुल्यानां शतकं दत्त्वा परिहारं चकार सः ॥ ४९ ॥  
  
सकर्पूरं च ताम्दूलं सुशीतं वासितं जलम् ।  
सुगन्धि चन्दनं चैव पारिजातस्य मालिकाम् ॥ ५० ॥  
  
आसनानि च रम्याणिवह्निशुद्धाशुकानि च ।  
रत्ननिर्माणतल्पानि पुष्णाणि च फलानि च ॥ ५१ ॥  
  
प्रददौ ब्राह्मणेभ्यश्च प्रफुल्लवदनेक्षणः ।  
देवांश्च भोजयामास ब्राह्मणानां मुखैः सुभैः ॥ ५२ ॥  
  
देवाश्च मुनयो रात्रौ स्वरामाभिश्चरेमिरे ।  
प्रभाते प्रययुः सर्वे श्रीकृष्णानुमतेन च ॥ ५३ ॥  
  
वादवाः प्रययुः सर्वेद्वारकां कृष्णपालिताम् ।  
अमूल्यरात्नबूर्णां च रुक्मिणीदर्शनेन च ॥ ५४ ॥  
  
इति श्री ब्रह्मo महाo श्रीकृष्णजन्मखo उत्तo नारादनाo  
पञ्चविंशत्यधिकशततमोऽऽध्यायः ॥ १२५ ॥