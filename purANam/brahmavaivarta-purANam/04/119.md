---
title: ११९

---
अथैकोनविंशत्यधिकशततमोऽध्यायः  
नारायण उवाच  
पार्वतीवचनं श्रुत्वा गमेशश्च शिवः स्वयम् ।  
कार्तिकेयश्च काली च तां प्रशंसां चकार ह ॥ १ ॥  
  
उवाच भगवाञ्शम्भुर्जगतां मातरं पराम् ।  
ज्योतिः स्वरूपां परमां मूलप्रकृतिमीश्वरीम् ॥ २ ॥  
  
महादेव उवाच  
त्वया यधक्तं देवेशि सर्व वेदोक्तमीप्सितम् ।  
अयुक्तमुपहास्यं व समरं परमात्मना ॥ ३ ॥  
  
बाणो ददातु कन्यां दां स्वर्णभूषणभूषिताम् ।  
सामञ्जस्यं यशस्यं च शुभदं सर्वकर्मसु ॥ ४ ॥  
  
न ददाति यदा बाणो हिरण्यकशिपोः प्रजा ।  
युद्धे पराङ्मुखो भीतो भगवत्ययशस्करः ॥ ५ ॥  
  
बाणो गच्छतु सन्नाही रणशास्रविशारदः ।  
पश्चाच्चा ऽऽगमनं कुर्मो वयं सान्नाहिकाः शिवे ॥ ६ ॥  
  
उवाच बाणं तां दातुं स च न स्वीचकार ह ।  
दुर्गा तं बोधयामास न बुबोध च सद्वचः ॥ ७ ॥  
  
एतस्मिन्नन्तरे तां च सभामेव महोरमाम् ।  
आजगाम महाधर्मो बलिश्च वैष्णवाग्रणीः ॥ ८ ॥  
  
रथं लत्नेन्द्रनिर्माणं समारुह्य महाबलः ।  
प्रतप्तैः सप्तभिर्दैत्यैः सेवितः श्वेतचामरैः ॥ ९ ॥  
  
दैत्येन्द्राणां सप्तलक्षैरावृतः परमास्त्रवित् ।  
अवरुह्य रथात्तूर्णं गणेशं च शिवां शिवाम् ॥ १० ॥  
  
प्रणम्य कार्तिकेयं च स उवास च संसदि ।  
उत्तस्थुरारात्तं दृष्ट्वा ते सर्वे शङ्करं विना ॥ ११ ॥  
  
तमुवाच महादेवः सम्भाष्य प्रियभाषणम् ॥ ११ ॥  
  
महादेव उवाच  
भगवंश्चतुरस्त्वं च प्रदाता सर्वसम्पदाम् ।  
अयं हि परमो लाभो वैष्णवानां समागमः ॥ १२ ॥  
  
तीर्थान्यपि च पूतानि वैष्णवस्पर्शमात्रतः ।  
सर्वेषामाश्रमाणां च पूजितो ब्राह्मणः शुचिः ॥ १३ ॥  
ततोऽधिकः पूजितोऽपि ब्राह्मणो यदि वैष्णवः ।  
न हि पूतं च पश्यमि वैष्णवब्राह्मणात्परम् ॥ १४ ॥  
  
स पूतः पवनादेव स पूतश्च हुताशानात् ।  
तीर्थेम्योऽपि च सर्वेभ्यो बिभेति च ततः सुरः ॥ १५ ॥  
  
न हि पापानि तद्देहे वह्नौ शुष्कतृणादिवत् ॥ १६ ॥  
  
बलिरुवाच  
कथं स्तौषि जगन्नाथ भृत्यमस्तव्यमीश्वरः ।  
प्रदत्तं परमेश्वर्य त्वया नाथ सुदुल्रभम् ॥ १७ ॥  
  
अधुना स्थापितो दैवात्सर्वाधः सुतलेऽपि च ।  
इन्द्राय दत्तमैश्वर्य मत्तो भक्तात्सुरेश्वर ॥ १८ ॥  
  
त्वया वामनरूपेण सर्वरूपोऽसि सर्वतः ।  
बाणं बोधय भद्रं च मम प्राणात्मजं परम् ॥ १९ ॥  
  
आत्मना सह युद्धं च देवेष्वपि विगर्हितम् ।  
इत्युक्त्वा च शिवं नत्वा शिरसा प्रणनाम तम् ॥ २० ॥  
  
सामवेदोक्तस्तोत्रेण तुष्टाव परमेश्वरम् ।  
पुलकाञ्चितसर्वाङ्गः साश्रुनेत्रोऽतिविह्वलः ॥ २१ ॥  
  
ध्यायमानश्च नित्यं यो हृत्पद्मे सुमनोहरे ।  
शुक्रेण दत्तं मन्त्रं च जप्त्वा चैकादशाक्षरम् ॥ २२ ॥  
  
बलिरुवाच  
अदित्याः प्रार्थनेनैव मातुर्देव्या व्रतेन च ।  
पुरा वामनरूपेण त्वयाऽहं वञ्चितः प्रभो ॥ २३ ॥  
  
सम्पद्रूपा महालक्ष्मीर्दत्ता भक्ताय भक्तितः ।  
शक्राय मत्तो भक्ताय भ्रात्रे पुण्यवते ध्रुवम् ॥ २४ ॥  
  
अधुना मम पुत्रोऽयं बाणः शङ्करकिङ्करः ।  
आराच्च रक्षितः सोऽपि तेनैव भक्तबन्धुना ॥ २५ ॥  
  
परिपुष्टश्च पार्वत्या यथा मात्रा सुतस्तथा ।  
गृहीतवांश्च तत्कन्यां बलेन युवतीं सतीम् ॥ २६ ॥  
  
समुद्यतश्च तं हन्तुं कार्तिकेनापि वारितः ।  
आगतोऽसि पुनर्हन्तुं पौत्रस्य दमने क्षमः ॥ २७ ॥  
  
सर्वात्मनश्च सर्वत्र समभावः श्रुतौ श्रुतः ।  
करोषि जगतां नाथ कथमेवं व्यतिक्रमः ॥ २८ ॥  
  
त्वया च निहतो यो हि तस्य को रक्षिता भुवि ।  
सुदर्शनस्य तेजो हि सूर्यकोटिनिभं परम् ॥ २९ ॥  
  
केषां सुराणामस्त्रेण तदेव च निवारितम् ।  
यथा सुदर्शनं चैवमस्त्राणां प्रवरं वरम् ॥ ३० ॥  
  
तथा भवांश्च देवानां सर्वेषामीश्वरः परः ।  
यथा भवांस्तथा कृष्णो विधाता वेधसामपि ॥ ३१ ॥  
  
विष्णुः सत्त्वगुणाधारः शिवः सत्त्वाश्रयस्तथा ।  
स्वयं विधाता रजसः सृष्टिकर्ता पितामहः ॥ ३२ ॥  
  
कालाग्निरुद्रो भगवान्विश्वचसंहारकारकः ।  
तमसश्चाऽऽश्रयः सोऽपि रुद्राणां प्रवरो महान् ॥ ३३ ॥  
  
स एव शङ्करांशश्चाप्यन्ये रुद्राश्च तत्कलाः ।  
भवांश्च निर्गुणस्तेषां प्रकृतेश्च परस्तथा ॥ ३४ ॥  
  
सर्वेषां परमात्मा वै प्रणा विष्णुस्वरूपिणः ।  
मानसं च स्वयं ब्रह्मा स्वयं ज्ञानात्मकः शिवः ॥ ३५ ॥  
  
प्रवरा सर्वशक्तीनां बुद्धिः प्रकृतिरीश्वरी ।  
स्वात्मनः प्रतिबिभ्बस्ते जीवः सर्वेषु देहिषु ॥ ३६ ॥  
  
जीवः स्वकर्मणां भोगी स्वयं साक्षी भवांस्तथा ।  
सर्वे यान्ति त्वयि गते नरदेवे यथाऽनुगाः ॥ ३७ ॥  
  
सद्यः पतति देहश्च शवोऽस्पृश्यस्त्वया विना ।  
बुद्धाः सन्तो न जानन्ति वञ्चितास्तव मायया ॥ ३८ ॥  
  
त्वां भजन्त्येव ये सन्तो मायामेतां तरन्ति ते ।  
त्रिगुणा प्रकृतिर्दुर्गा वैष्णवी च सनातनी ॥ ३९ ॥  
  
परा नारायणीशानी तव माया दुरत्यया ।  
त्वदंशाः प्रतिविश्वेषु ब्रह्मविष्णुशिवात्मकाः ॥ ४० ॥  
  
सर्वेषामपि विश्वेषामाश्रयो यो महान्विराट् ।  
स सेते च जले योगाद्विश्वेशो गोकुले यथा ॥ ४१ ॥  
  
स एव वासुर्भगवांस्तस्य देवो भवान्परः ।  
वासुदेव इति ख्यातः पुराविद्भिः प्रकीर्तितः ॥ ४२ ॥  
  
त्वमेव कलया सूर्यस्त्वमेव कलया शशी ।  
कलया च हुताशश्च कलया पवनः स्वयम् ॥ ४३ ॥  
  
कलया वरुणश्चैव कुबेरश्च यमस्तथा ।  
कलया त्वं महेन्द्रश्च कलया धर्म एव च ॥ ४४ ॥  
  
त्वमेव कलया शेष ईशानो नैऋन्तिस्तथा ।  
मुनयो मनवश्चैव ग्रहाश्च फलदायकः ॥ ४५ ॥  
  
कलाकलायाश्चांशेन सर्वे जीवाश्चराचराः ।  
त्वं ब्रह्म परमं ज्योतिर्ध्यायन्ते योगिनः सदा ॥ ४६ ॥  
  
तं त्चाऽऽद्रियन्ते भक्तास्ते ध्यायन्ते य तदन्तरे ।  
नवीननीरदश्यामं पीतकौशेयवाससम् ॥ ४७ ॥  
  
ईषद्धास्यप्रसन्नास्यं भक्तेशं भक्तवत्सलम् ।  
चन्दनोक्षितसर्वाङ्गं द्विभुजं मुरलीधरम् ॥ ४८ ॥  
  
मयूरपिच्छचूडं च मालतीमाल्यभूषितम् ।  
अमूल्यरत्ननिर्माणकेयूरवलयाविन्तम् ॥ ४९ ॥  
  
मणिकुण्डलयुग्मेन गण्डस्थलविराजितम् ।  
रत्नसाराङ्गलीयं च क्वणन्मञ्जीररञ्जितम् ॥ ५० ॥  
  
कोटिकन्दर्पलीलाभं शरत्कमललोचनम् ।  
शरत्पूर्णैन्दुनिन्दास्यं चन्द्रकोटिसमप्रभम् ॥ ५१ ॥  
  
वीक्षितं सस्मिताभिश्च गोपीनां कोटिकोटिभिः ।  
वयस्यैः पार्षदैर्गोपैः सेवितं श्वेतचामरैः ॥ ५२ ॥  
  
गोपबालकवेषं च राधावक्षः स्थलस्थितम् ।  
ध्यानासाध्यं दुराराध्यं ब्रह्मेशशेषवन्दितम् ॥ ५३ ॥  
  
सिन्द्धेन्द्रैश्च मुनीन्द्रैश्च योगीन्द्रैः प्रणतं स्तुतम् ।  
वेदानिर्वचनीयं च परं स्वेच्छामयं विभुम् ॥ ५४ ॥  
  
स्थूलस्थूलतमं रूपं सूक्ष्मात्सूक्ष्मतमं परम् ।  
सत्यं नित्यं प्रशस्तं च प्रकृतेः परमीश्वरम् ॥ ५५ ॥  
  
निर्लिप्तं च निरीहं च भगवन्तं सनातनम् ।  
एवं ध्यात्वा च ते पूताः स्निग्धदूर्वाक्षता जलम् ॥ ५६ ॥  
  
पद्मापद्मार्चिते पादपद्मे च दातुमुत्सुकाः ।  
वेदाःस्तोतुमशक्तास्त्वामशक्ता सा सरस्वती ॥ ५७ ॥  
  
शेषः स्तोतुमशक्तश्च स्वयम्भूः शम्भुरीश्वरः ।  
गणेशश्च दिनेशश्च महेन्द्रश्चन्द्र एव च ॥ ५८ ॥  
  
स्तोतुं नालं धनेशश्च किमन्ये जड्बुद्धयः ।  
गुणातीतमनीहं च किं स्तौमि निर्गुणं परम् ॥ ५९ ॥  
  
अपण्डितोऽयमसुरो न सुरः क्षन्तुमर्हसि ।  
बलेस्तद्वचनं श्रुत्वा तमुवाच जगत्पतिः ॥  
परिपूर्णतमः श्रीमान्भक्तं च भक्तवत्सलः ॥ ६० ॥  
  
श्रीभगवानुवाच  
मा भैर्वत्स गृहं गच्छ सुतलं रक्षितं मया ।  
मद्वरेण प्रसादेन त्वत्पुत्रोऽप्यजरामरः ॥ ६१ ॥  
  
दर्पहानिं करिष्यामि तस्य मूर्खस्य दर्पिणः ।  
प्रह्लादाय वरो दत्तो भक्ताय च तपस्विने ॥ ६२ ॥  
  
ममावध्यश्च त्वद्वंशश्चेति प्रीतेन चेतसा ।  
तव पुत्राय दास्यामि ज्ञानं मृत्युञ्जयं परम् ॥ ६३ ॥  
  
त्वया कृतिमिदं स्तोत्रं सामवेदोक्तमीप्सितम् ।  
पुरा सनत्कुमाराराय प्रदत्तं ब्रह्मणा तथा ॥ ६४ ॥  
  
सिद्धाश्रमे पुण्यतमे प्रशस्ते सूर्यपर्वणि ।  
गौतमाय प्रदत्तं च गौर्या मन्दाकिनीतटे ॥ ६५ ॥  
  
शङ्करेण च शिष्याय भक्ताय च दयालुना ।  
ब्रह्मणे च मया दत्तं शिवाय विरजातटे ॥ ६६ ॥  
  
भृगवे च पुरा दत्तं कुमारेण च धीमता ।  
त्वं च दास्यसि बाणाय बाणः स्तोष्यत्यनेन माम् ॥ ६७ ॥  
  
इदं स्तोत्रं महापुण्यमुबदिश्य गुरोर्मुखात् ।  
वृतस्य पूजितस्यापि वस्त्रभूषणचन्दनैः ॥ ६८ ॥  
  
सुस्नातो यः पठेन्नित्यं पूजाकाले च भक्तितः ।  
कोटिजन्मार्जितात्पापान्मुच्यते नात्र संशयः ॥ ६९ ॥  
  
विपदां खण्डनं स्तोत्रं कारणं सर्वसम्पदाम् ।  
वारणं दुःखशोकानां भवाब्धिधोरतारणम् ॥ ७० ॥  
  
खण्डनं गर्भवासानां जरामृत्युहरं परम् ।बन्धनानां च रोगाणां खण्डनं भक्तमण्डनम् ॥ ७१ ॥  
  
स स्नातः सर्वतीर्थेषु सर्वयज्ञेषु दीक्षितः ।  
व्रती व्रतेषु सर्वेषु तपस्वी च तपःसु च ॥ ७२ ॥  
  
स स्तयं सर्वदानानां फलं च लभते ध्रुवम् ।  
लक्षधा स्तोत्रपाठेन स्तोत्रसिद्धिर्भवेन्नृणाम् ॥ ७३ ॥  
  
सर्वसिद्धिं च लभते सिद्धिस्तोत्रो भवेद्यदि ।  
इहलोके देवतुल्योऽप्यन्ते याति हरेः पदम् ॥ ७४ ॥  
  
इति श्रीब्रह्मo महाo श्रीकृष्णजन्मखo उत्तo नारदनाo बाणयुद्धे  
बलिकृतश्रीकृष्णम्तोत्रं नामैकोनविंशत्यधिकशततमोऽध्यायः ॥ ११९ ॥