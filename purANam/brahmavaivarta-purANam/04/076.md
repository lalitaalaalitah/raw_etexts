---
title: ०७६

---
अथ षट्सप्ततितमोऽध्यायः  
नन्द उवाच  
येषां च दर्शने पुण्यं पापं यस्य च दर्शने ।  
तत्सर्व वद सर्वेश श्रोतुं कौतूहरं मम ॥ १ ॥  
  
श्रीभगवानुवाच  
सुब्राह्मणानां तीर्थानां वैष्णवानां च दर्शने ।  
देवताप्रतिमादर्शी तीर्थस्नायी भवेन्नरः ॥ २ ॥  
  
सूर्यस्य दर्शने भक्त्या मतीनां दर्शने तथाः ।  
सन्न्यासिनां यतीनां च तथैव ब्रह्मचारिणाम् ॥ ३ ॥  
  
भक्त्या गवां च वह्नीनां गुरूणां च विशेषतः ।  
गजेन्द्राणां च सिंहानां श्वेताश्वानां तथैव च ॥ ४ ॥  
  
शुकानां च पिकानां च खञ्जनानां तथैव च ।  
हंसानां च मयूराणां चाषाणां शङ्खपक्षिणाम् ॥ ५ ॥  
  
वत्सप्रयुक्तधेनूनासश्वत्थानां तथैव च ।  
पतिपुत्रवतीनां च नराणां तीन्थयायिनाम् ॥ ६ ॥  
  
प्रदीपानां सुवर्णानां मणीनां च विशेषतः ।  
णुक्तानां हीरकाणां च माणिक्यानां महाशय ॥ ७ ॥  
  
तुलसीशुक्लपुष्पाणां दर्शनं पापनाशम् ।  
फलानि शुक्लधान्यानि घृतं दधि मधूनि च ॥ ८ ॥  
  
पूर्णकुम्भं च लाजांश्च राजेन्द्रं दर्पणं जलम् ।  
मालां च शुक्लपुष्पाणां दृष्ट्वा पुण्यं लभेन्नरः ॥ ९ ॥  
  
गोरोचनं च कर्पूरं रजतं च सरोवरम् ।  
पुष्पोद्यानं पुष्पितां च दृष्ट्वा पुष्यंo ॥ १० ॥  
  
शुक्लपक्षस्य चन्द्रं च पीयूषं चन्दनं तथा ।  
कस्तूरीं कुङ्कुमं दृष्ट्वा नन्द पुण्यं ॥ ११ ॥  
  
पताकामक्षयवटं तरुं देवोत्थितं शुभम् ।  
देवालयं देवखातं दृष्ट्वा पुण्यंo ॥ १२ ॥  
  
देवाक्षितां देवद्यटं सुगन्धिपवनं तथा ।  
शङ्खं च दुन्दुभिं दृष्ट्वा सद्यः पुण्यंo ॥ १३ ॥  
  
शुकिन्त प्रवालं रजतं स्फटिकं कुशमूलकम् ।  
गङ्गामृदं कुशं ताम्रं दृष्ट्वा पुण्यंo ॥ १४ ॥  
  
पुराणपुस्तकं शुद्धं सबीजं विष्णुयन्त्रकम् ।  
स्निग्धदूर्वाक्षते रत्नं दृष्ट्वा पुण्यंo ॥ १५ ॥  
  
तपस्विनां सिद्धमन्त्रं मसुद्रं कृष्णसारकम् ।  
यज्ञं महोत्सवं दृष्ट्वा स पुण्यं लभते नरः ॥ १६ ॥  
  
गोमूत्रं गोमयं दुग्धं गोधूलिं गोष्ठगोष्पदम् ।  
पक्वसस्यान्वितं क्षेत्रं दृष्ट्वा पुण्यं लभेद्ध्रुवम् ॥ १७ ॥  
  
रुचिरां पद्मिनीं श्यामां न्यग्रोधपरिमण्डलाम् ।  
सुवेषकां सुवसनां दिव्यभूषणभूषिताम् ॥ १८ ॥  
  
वेश्यां क्षेमकरीं गन्धं सुदूर्वाक्षततण्डुलम् ।  
सिद्धान्नं परमान्नं च दृष्ट्वा पुण्यं लभेन्नरः ॥ १९ ॥  
  
कान्तिक्यां पूर्णिमायां च राधिकाप्रतिमां शुभाम् ।  
सम्पूज्य दृष्ट्वा नत्वा च करोति जन्मखण्डनम् ॥ २० ॥  
  
हिङ्गुलायां तथाऽष्टम्यामिषे मासि सिते शुभे ।  
श्रीदुर्गाप्रतिमां दृष्ट्वा करोति जन्मo ॥ २१ ॥  
  
शिवरात्रौ च काश्यां च विश्वनाथस्य दर्शनम् ।  
कृत्वोपवासं पूजां च करोति जन्मo ॥ २२ ॥  
  
जन्माष्टमीदिने भक्तो दृष्ट्वा मां बिन्दुमाधवम् ।  
प्रणम्य पूजां कृत्वा च करोति जन्मo ॥ २३ ॥  
  
पौषे मासि शुक्लरात्रौ यत्र यत्र स्थले नरः ।  
पद्मायाः प्रतिमां दृष्ट्वा करोति जन्मo ॥ २४ ॥  
  
सप्तजन्म भवेत्तस्य पुत्रः पौत्रो धनेश्वरः ।  
उपोष्यैकादशीं स्नात्वा प्रभाते द्वादशीदिने ॥ २५ ॥  
  
दृष्ट्वा काश्यामन्नपूर्णां करोति जन्मखण्डनम् ।  
चैत्रै मासि चतुर्दश्यां कामरूपेषु पुण्यदे ॥ २६ ॥  
  
दृष्ट्वा नत्वा भद्रकालीं करोति जन्मo ।  
अयोध्यायां च रामं च श्रीरामनवमीदिने ॥ २७ ॥  
  
सम्पूज्य नत्वा दृष्ट्वा च करोति जन्मo ।  
उपोष्य पुष्करे स्नात्वा किंवा बदरिकाश्रमे ॥ २८ ॥  
  
मम्पूज्य दृष्ट्वा मामेकं करोति जन्मo ।  
दत्तवा तिष्णुपदे पिण्डं विष्णुं यश्च प्रपूज्येत् ॥ २९ ॥  
  
पितणां स्वात्मनश्चैव करोति जन्मo ।  
प्रयागे मुण्डनं कृत्वा दानं च कुरुते यदि ॥ ३० ॥  
  
उपोष्य नैमिषारण्ये करोति जन्मo ।  
सिद्धिं कृत्वा च वदरीम्भुङ्क्ते बदरिकाश्रमे ॥ ३१ ॥  
  
दृष्टवा मत्प्रतिमां नन्द करोति जन्मo ।  
देलायमानं गोविन्दं पुण्ये वृन्दावने च माम् ॥ ३२ ॥  
  
दृष्टवा सम्पूज्य नत्वा च करोति जन्मo ।  
भाद्रे दृष्ट्वा च मञ्चस्थं मामेव मधुसूदनम् ॥ ३३ ॥  
  
सम्पूज्य नत्वा भक्तश्च करोति जन्मo ।  
रथस्थं च जगन्नाथं यो द्रक्ष्यति कलौ नरः ॥  
सम्पूज्य नत्वा भक्त्या च करोति जन्मo ॥ ३४ ॥  
  
उत्तरायणसङ्क्रान्त्यां प्रयागे स्नानमाचरेत् ।  
सम्पूज्य नत्वा मामेव करोति जन्मo ॥ ३५ ॥  
  
कार्तिक्यां पूर्णिमायां च दृष्ट्वा मत्प्रतिमां शुभाम् ।  
उपोष्य पूजरं कृत्वा करोति जन्मo ॥ ३६ ॥  
  
चन्द्रभागासमीपे च माध्यां च मां नमेत्सुधीः ।  
राधया सह मां दृष्ट्वा करोति जन्मनः क्षयम् ॥ ३७ ॥  
  
रामेश्वरं सेतुबन्ध अषाणीपूर्णिमादिने ।  
उपेष्य दृष्ट्वा सम्पूज्य करोति जन्मo ॥ ३८ ॥  
  
स्वर्गे विद्याधरा रात्रौ नृत्यन्ति च सुहुर्मुहुः।  
प्रणामं कर्तुमीशं तं समायाति विभीषणः ॥ ३९ ॥  
  
गायन्ति किन्नरा रात्रौ गन्धर्वाश्च मनोहरम् ।  
प्रणामं कर्तुमीशं त समायाति य माधवः ॥ ४० ॥  
  
दृष्ट्वा साक्षाद्वसन्तं च सर्वेशं चन्द्रशेखरम् ।  
जीवन्मुक्तो भवेदन्ते प्रयाति हरिमन्दिरम् ॥ ४१ ॥  
  
दीननाथं दिनकरं कोणार्के चोत्तरायणे ।  
उपोष्य दृष्ट्वा सम्पूज्य करोति जन्मo ॥ ४२ ॥  
  
कृषिकोष्ठे सुवसने कलर्विके वसुन्धरे ।  
विस्पन्दके राजकोष्ठे नन्दके पुष्पभद्रके ॥ ४३ ॥  
  
पार्वतीप्रतिमां दृष्ट्वा कार्तिकेयं गणेश्वरम् ।  
नन्दिनं शङ्करं दृष्ट्वा करोति जन्मनः क्षयम् ॥ ४४ ॥  
  
उपोष्य प्रातः सम्पूज्य दृष्ट्वा स्तुत्वा स्तुतौ नतः ।  
पारणं च दधि प्राश्य करोति जन्मo ॥ ४५ ॥  
  
त्रिकूटे मणिभद्रे च पश्चिमोदधिसन्निधौ ।  
समुपोष्य दधि प्रश्य मां दृष्ट्वा मुक्तिमाप्नुयात् ॥ ४६ ॥  
  
प्रतिमासु मदीयासु पार्वतीप्रतिमासु च ।  
जीवं सन्न्यस्य सम्पूज्य करोति जन्मo ॥ ४७ ॥  
  
शिवदुर्गालयं कृत्वा मदीयं च विशेषतः ।  
शिवसंस्थापनं कृत्वा करोति जन्मo ॥ ४८ ॥  
  
पुष्पोद्यानं च शङ्कुं च सेतुं खातं सरोवरम् ।  
विप्रसंस्थापनं कृत्वा करोति जन्मo ॥ ४९ ॥  
  
न च वेदाः पुराणानि ब्रह्मसंस्थापनं फलम् ।  
जानन्ति सन्तो मुनयः सुरा विप्रादयः पितः ॥ ५० ॥  
  
गण्यन्ते पांसवो भूमेर्गण्यन्ते वृष्टिबिन्दवः ।  
न गण्यते विधात्राऽपि विप्रसंस्थापने फलम् ॥ ५१ ॥  
  
कृत्वोपजींयं विप्रस्य जीवन्मुक्तो भवेन्नरः ।  
अचलां श्रीयमाप्नोति परे सुक्तिचतुष्टयम् ॥ ५२ ॥  
  
मद्दास्यभक्तिं स लभेद्वैकुण्ठे मोदके चिरम् ।  
न हि पातो भवेत्तस्य यथा मे परमात्मनः ॥ ५३ ॥  
  
कुमारीमष्टवर्षोयां सुविप्रय ददाति यः ।  
सम्पूज्य सर्वाभरणां दुर्गादानफलं लभेत् ॥ ५४ ॥  
  
सर्व स्वर्ग्य समालोक्य ब्रह्मलोकेषु पूजितः ।  
लभते मम दास्यं च वैसुण्ठे मोदते चिरम् ॥ ५५ ॥  
  
विवाहदर्शने कोटिस्वर्णदानफलं लभेत् ।  
अन्ते स्वर्गे प्रयात्येवमिहैव निश्चलां श्रियम् ॥ ५६ ॥  
  
यः सुविप्रमनाथं च दरिद्रं च सुपण्डितम् ।  
दृष्ट्वा कुर्यात्तद्विवाहं स मोक्षं लभते ध्रुवम् ॥ ५७ ॥  
  
यच्छत्रपादुकादानं शालग्रामस्य योषितः ।  
करोति भक्त्या पुण्याहे पृथ्वीदानफलं लभेत् ॥ ५८ ॥  
  
गजचदाने च तल्लोममानवर्ष श्रुतौ श्रुतम् ।  
चतुर्गुणं गजेन्द्रं च मोदते मम मन्दिरे ॥ ५९ ॥  
  
गजर्ध श्वेततुरगे तदर्ध चेतने पितः ।  
गजतुल्यं कृष्णगवां दाने च तत्फलं लभेत् ॥ ६० ॥  
  
तत्तुल्यं धेनुदाने च ह्यर्धं सामान्यगोस्तथा ।  
लभेद्वत्सप्रसूतानां दाने दाने फलं भुवः ॥ ६१ ॥  
  
भूमिदाने रेणुमानवर्ष स्थानं च मत्पदे ।  
ज्ञानदाने महत्पुण्यं वैकुण्ठे मोदते चिरम् ॥ ६२ ॥  
  
श्रियं लभेत्स्वर्णदाने राजत्वं रजतेन च ।  
अन्नदाने फलं गहं कथं जानामि पै शुतम् ॥ ६३ ॥  
  
लभते सर्वदानस्य फलं ब्रह्मणभोजने ।  
अन्नदानात्परं दानं न भूतं न भविष्यति ॥ ६४ ॥  
  
नात्र पात्रपरीक्षाऽस्ति न कालनियमः क्वचित् ।  
अन्नदाने शुभं पुण्यं दातुः पात्रं त्वपातकी ॥ ६५ ॥  
  
अन्नदानं च धन्यं स्याद्भूमौ वैकुण्ठहेतुकम् ।  
वस्त्रं ददाति विप्रय दरिद्राय कुटुम्बिने ॥ ६६ ॥  
  
वस्त्रंसूत्रमानवर्ष वैकुण्ठे मोदते चिरम् ।  
सुरम्ये चन्द्रलोके च वारुणे च तथैव च ॥ ६७ ॥  
  
कृत्वा लोहप्रदीपं च स्वर्णवर्तिसमन्वितम् ।  
दत्तवा घृतप्रदीपं च हरये परमात्मने ॥ ६८ ॥  
  
अन्धकारं च न गृहं यमदूतं यमं तथा ।  
न हि पश्यति दाता च प्रयाति मम मन्दिरम् ॥ ६९ ॥  
  
ब्रह्मणाय च दत्तवैव न याति यमयातनाम् ।  
दिव्यवर्षसहश्रं च मोदते शक्रमन्दिरे ॥ ७० ॥  
  
आसनं लभते स्वर्गे वस्तुमात्रानुरूपतः ।  
उत्तमे लक्षवर्षे च तदर्ध चेतरे व्रजेत् ॥ ७१ ॥  
  
ताम्पूलेन लभेद्भोगं स्वर्गे वर्षशतं व्रजेत् ।  
माल्यदाने प्रियं स्वर्ग वस्तुमात्रानुरूपतः ॥ ७२ ॥  
  
फलदानफलं स्वर्ग लभते नात्र संशयः ।  
सामान्यशय्यादानेन स्वर्ग वर्षशतं व्रजेत् ॥ ७३ ॥  
  
चतुर्गुणं प्रकृष्टायां गुणलक्षं दिलक्षणे ।  
अनाथाय सुविप्राय यदि गेहं प्रदीयते ॥ ७४ ॥  
  
अत्रैव मानवर्ष च शक्रलोके महीयते ।  
दृष्ट्वा बुभुक्षितं विप्रमन्नं तस्मै प्रदीयते ॥ ७५ ॥  
  
अयलां श्रियमाप्नोति पुत्रपौत्रविवर्धिनीम् ।  
व्रजनाथ व्रजं गत्वा व्रजभूमौ व्रजाधुना ॥ ७६ ॥  
  
व्रज भोजय विपांश्च व्रज सर्व व्रजे व्रजे ।  
गोकुले गोकुले वत्स वत्स वत्स निराकुले ॥ ७७ ॥  
  
व्याकुलानां गोकुलानां सङ्कुले च व्रजे व्रजे ।  
एतत्ते कथितं नन्द सानन्दं पुण्यवर्धनम् ॥  
सुस्वप्नदर्शनं पुण्यं यदि नीचं न वक्ति च ॥ ७८ ॥  
  
काश्यपं दुर्भगं नीचं शत्रुमज्ञानिनं स्त्रेयम् ।  
त्यक्त्वा रात्रिं च दिवसे वक्ति विप्रं मुपण्डितम् ॥ ७९ ॥  
  
देवालये च देवं वाऽप्यश्वत्थतुलशीवटम् ।  
उक्त्वा तद्द्विगुणं पुण्यमप्रकाश्य चतुर्गुणम् ॥ ८० ॥  
  
सुस्वप्नदर्शने प्राज्ञो गङ्गास्नानफलं लभेत् ।  
अर्थं वित्तं च भार्या च भूमिं पुत्रं लभेत्प्रजाम् ॥ ८१ ॥  
  
मोक्षं च परमैश्वर्यं लभते सर्ववाञ्छितम् ।  
इत्येवं कथितं तात किं भूयः श्रोतुमिच्छसि ॥ ८२ ॥  
  
इति श्रीब्रह्मo महाo श्रीकृष्णजन्मखo उत्तo नारदनाo भगवन्नन्दसंo  
षट्सप्ततितमोऽध्यायः ॥ ७६ ॥