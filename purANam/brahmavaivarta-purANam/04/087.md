---
title: ०८७

---
अथ सप्ताशीतितमोध्यायः  
नन्द उवाच  
त्वां ज्ञातुं नहि शक्ताश्च वेदा वेदप्रभुं स्वयम् ।  
सुरा ब्रह्मेशसेषाद्या मुनिसिद्धादयस्तथा ॥ १ ॥  
  
को भवानिति विज्ञातुं परं कौतूहलं मम ।  
तत्सर्व स्वात्मयाथार्थ्यं निर्जने कथय प्रभो ॥ २ ॥  
  
नारायण उवाच  
एतस्मिन्नन्तरे तत्र कृष्णं द्रष्टुं मुनीश्वराः ।  
आजग्मुः सहसा वत्स ज्वलन्तो ब्रह्मतेजसा ॥ ३ ॥  
  
पुलहश्च पुलस्त्यश्च क्रतुश्च भृगुरङ्गिराः ।  
प्रचेताश्च वसिष्ठश्च दुर्वासाः कण्व एव च ॥ ४ ॥  
  
कात्यायनः पाणिनिश्च कणादो गौतमस्तथा ।  
सनकश्च सनन्दश्च दृतीयश्च सनातनः ॥ ५ ॥  
  
कपिलश्चाऽऽसुरिश्चैव वायुः पञ्चशिखस्तथा ।  
विश्वामित्रो वाल्मीकिश्च कश्यपश्च पराशरः ॥ ६ ॥  
  
विभाण्डको मरीचिश्च शुक्रौऽत्रिश्च बृहस्पतिः ।  
गार्ग्यश्यापि तथा वात्स्यो व्यासश्च जैमिनिस्तथा ॥ ७ ॥  
  
मितवागृष्यशृङ्गश्च याज्ञवल्क्यः शुकस्तथा ।  
सौभरिः शुद्धजटिलो भरद्वाजः सुभद्रकः ॥ ८ ॥  
  
मार्कण्डेयो लोमशश्च आसुरिश्च विटङ्कणः ।  
अष्टावक्र शतानन्दो वामदेश्च भासुरिः ॥ ९ ॥  
  
संवर्तश्चाप्युतथ्यश्च नरोऽहं चापि नारद ।  
जाबालिः पर्शुरामश्चाप्यगस्त्यः पैल एव च ॥ १० ॥  
  
युधामन्युर्गौ रमुखोऽप्युपमन्युः श्रृतश्रवाः ।  
मैत्रेयश्च्यवनश्चैव वररुच्यर्षिरेव च ॥ ११ ॥  
  
तान्दृष्ट्वा सहसोत्थाय नमस्कृत्य पुटाञ्जलिः ।  
सिंहासनेषु रम्येषु वासयामास सादरम् ॥ १२ ॥  
  
पूजयामास विधिवत्कुशलप्रश्नपूर्वकम् ।  
परस्परं च सम्भाष्य मध्ये कृष्ण उवास सः ॥ १३ ॥  
  
एतस्मिन्नन्तरे कृष्णस्तेजोराशिं ददर्श सः ।  
ददुशुस्ते च मुनयोऽप्याकाशे च समुज्ज्वलम् ॥ १४ ॥  
  
तेजसोऽभ्यन्तरे वत्स कुमारं कनकप्रभाम् ।  
यथैव पञ्चवर्षीयं नग्नं बालकमीप्सितम् ॥ १५ ॥  
  
आविर्बभूव सहसा समामध्ये च नारद ।  
उत्तिष्टमानं सहसा तं दृष्ट्वा मुनपुङ्गवाः ॥ १६ ॥  
  
प्रणेमुर्मुनयः सर्वे शौरिश्च प्रणनाम तम् ।  
सस्मितं स्निग्धनेत्रं चकृत्वा युक्तिं च सादरम् ॥ १७ ॥  
  
स सर्वानाशिषं कृत्वा समुवास च संसदि ।  
उवाच तांश्च शौरिं च भगवन्तं सनातनम् ॥ १८ ॥  
  
सनत्कुमार उवाच  
भद्रं वो मुनयः शश्वत्तपसां फलमीप्सितम् ।  
कृष्णस्य कुशलप्रश्नं सिवबीजस्य निष्फलम् ॥ १९ ॥  
  
साम्प्रतं कुशुलं वश्च दर्शनं परमात्मनः ।  
भक्तानुरोधाद्देहस्य परस्य प्रकृतेरपि ॥ २० ॥  
  
निर्गुणास्य निरीहस्य सर्वबीजस्य तेयसा ।  
भारावतरणायैव चाऽऽविर्भूतस्य साम्प्रतम् ॥ २१ ॥  
  
श्रीकृष्ण उवाच  
शरीरधारिणश्चापि कुशलप्रश्नमीप्सितम् ।  
तत्कथं कुशलप्रश्नं मयि विप्र न विद्यते ॥ २२ ॥  
  
सनत्कुमार उवाच  
शरीरे प्राकृते नाथ सन्ततं च शुभाशुभम् ।  
नित्यदेहे क्षेमबीजे शिवप्रश्नमनर्थकम् ॥ २३ ॥  
  
श्रीभगवानुवाच  
यो यो विग्रहधारी च स च प्राकृतिकः स्मृताः ।  
देहो न विद्यते विप्र तां नित्यां प्राकृतिं विना ॥ २४ ॥  
  
सनत्कुमार उवाच  
रक्तबिन्दूद्भवा देहास्ते च प्राकृतिका स्मृताः ।  
कथं प्रकृतिनाथस्य बीजस्य प्राकृतं वपुः ॥ २५ ॥  
  
सर्वबीजस्य सर्वादिर्भवांश्च भगवान्स्वयम् ।  
सर्वेषामवतारणां प्रधानं बीजमव्ययम् ॥ २६ ॥  
  
कृत्वा वदन्ति वेदाश्च नित्यं सत्यं सनातनम् ।  
ज्योतिःस्वरूपं प्रधानं बीजमव्ययम् ॥ २७ ॥  
  
मायया सगुणं चैव मायेशं निर्गुणं परम् ।  
प्रवदन्ति च वेदाङ्गास्तथा वेदविदः प्रभो ॥ २८ ॥  
  
श्रीकृष्ण उवाच  
सम्प्रतं वासुदेवोऽहं रक्तपीर्याश्रितं वपुः ।  
कथं न प्रकृतो विप्र शिवप्रश्नमभीप्सितम् ॥ २९ ॥  
  
सनत्कुमार उवाच  
वासुः सर्वनिवासश्च विश्वानि यस्य लोमसु ।  
तस्य देवः परं ब्रह्म वासुदेव इतीरितः ॥ ३० ॥  
  
वासुदेवेति तन्नाम वेदेषु च चतुर्षु च ।  
पुराणेष्वितिहासेषु यात्रादिषु च दृश्यते ॥ ३१ ॥  
  
रक्तवीर्याश्रितो देहः क्व ते वेदे निरूपितः ।  
साक्षिणो मुनयश्चैव धर्मः सर्वत्र एव च ॥ ३२ ॥  
  
साक्षिणो मम वेदाश्च रविचन्दौ च सम्प्रतम् ॥ ३३ ॥  
  
भृगुरुवाच  
सत्यं वदसि त्वमेव वैष्णवाग्रणीः ।  
स्वागतं कुशलं शश्वत्किन्निमित्तमिहाऽऽगतः ॥ ३४ ॥  
  
सनत्कुमार उवाच  
श्रूयतां मुनयः सर्वे श्रूयतां कृष्ण साम्प्रतम् ।  
अहो येन निमित्तेन चातिशीघ्रमिहाऽऽगतः ॥ ३५ ॥  
  
श्रीकृष्ण उवाच  
भगवन्मर्वधर्मज्ञ किन्निमित्तमिहाऽऽगतः ।  
सर्वं जानासि सर्वज्ञ त्वमेव विदुषां वरः ॥ ३६ ॥  
  
सनत्कुमार उवाच  
धन्योऽसि भगवञ्छश्वन्मान्योऽसि जगतामपि ।  
सर्वेश्वरेश्वरोऽसि त्वं तत्परो नास्ति विश्वतः ॥ ३७ ॥  
  
श्रीकृष्ण उवाच  
यज्ञानां च व्रतानां च तपस्यानां द्विजेश्वर।  
सततं फलदाताऽहं दक्षिणाभिः सहेति य ॥ ३८ ॥  
  
इति श्रुत्वा कुमारश्च जवेन प्रययौ वने ।  
मत्वाऽऽश्चर्य च वचनं वारयामास तेऽपितम् ॥ ३९ ॥  
  
ऋषय ऊचुः  
हे सिद्धेन्द्र महाभाग कुमार करुणामय ।  
का शङ्कितकथा प्रोक्ता भगवत्कृष्णसन्निधौ ॥ ४० ॥  
  
किं पुत्र दृष्टमाश्चर्य श्रुतं किमपि कुत्रचित् ।  
अतीव कृत्वा विस्तीर्णमस्माकं वक्तुमर्हसि ॥ ४१ ॥  
  
एत स्मिन्न्नतरे ब्रह्मा पार्वत्या सह शङ्करः ।  
अनन्तश्चापि धर्मश्च श्रीसूर्यश्च निशाकरः ॥ ४२ ॥  
  
आदित्या वसवो रुद्रा दिक्पालाद्याश्च देवताः ।  
श्रीकृष्णः सहसोत्थाय सम्भाध्य चपृथक्पृथकु ॥ ४३ ॥  
  
मधुपर्कादिकं दत्त्वा पूजयामास भक्तितः ।  
प्रणेसुर्ऋषयः सर्वे शेषं शम्भुं विधिं शिवाम् ॥ ४४ ॥  
  
परस्परं च सम्भाषा बभूव द्विजदेवयोः ।  
समुवासाऽऽसने मध्ये कुमारः कनकप्रभः ॥  
कयां कथितुमारेभे संसदि द्विजदेवयोः ॥ ४५ ॥  
  
मया गतश्च गोलोको न दृष्टो राधिकापतिः ।  
ततो गतं च वैकुण्ठं तत्र नास्ति चतुर्भुजः ॥ ४६ ॥  
  
ततो गतश्च क्षीरोदस्तत्र नास्ति हरिः स्वयम् ।  
परिश्रान्तो विषण्णश्च स्नातं क्षीरोदधेस्तटे ॥ ४७ ॥  
  
विस्तीर्णवालुकामध्ये कच्छपः शतयोजनः ।  
भीतश्च कम्पितस्तत्र दृष्टो दुःखी च शुष्कितः ॥ ४८ ॥  
  
निःसारितो राघवेण मीनेन च महात्मना ।  
धन्योऽसीति मयोक्तश्च नाहं धन्य उवाच सः ॥ ४९ ॥  
  
क्षीरोदः सागरो धन्यो जन्तवो यत्र मद्विधाः ।  
मत्तो महत्तराश्चापि ह्यसङ्ख्याश्च महामुने ॥ ५० ॥  
  
भवान्धन्योऽस्ति क्षीरोद तेनोक्तो नाहमेव च ।  
धन्या वसुन्धरा देवी यत्रैव सप्तसागराः ॥ ५१ ॥  
  
धन्याऽसि वसुधेत्युक्ता नाहमेवेत्युवाच सा ।  
धन्योऽनन्तो ममाऽऽधारः कृष्णांशो नागराड्विभुः ॥ ५२ ॥  
  
महस्रमूर्ध्ना मध्येऽहं मूर्ध्नि शूर्पे च सर्षपः ।  
धन्योऽसि शेषेत्युक्तोऽयं धन्यो नाहमुवाच वै ॥ ५३ ॥  
  
धन्यः कूर्मो ममाऽऽधारो गच्छ तत्रैव वै मुने ।  
धन्योऽसि कूर्मेत्युक्तोऽयं नारं धन्योऽस्मि वै मुने ॥ ५४ ॥  
  
वायुना धार्यमाणोऽहं मत्तो धन्यतमश्च सः ।  
धन्योऽसीत्युक्तः पवनो धन्यो नाहमुवाच सः ॥ ५५ ॥  
  
धन्यश्च भगवान्ब्रह्मा विधाता जगतामपि ।  
धन्योऽसि तत्र धाता च धन्यो नाहमुवाचसः ॥ ५६ ॥  
  
धन्यो महेश्वरो देवो योगीन्द्राणां गुरोर्गुरुः ।  
सर्वाराध्यः सर्वपूज्यो धर्मरूपः सनातनः ॥ ५७ ॥  
  
कालकालश्च संहर्ता स्वयं मृत्युञ्जयः प्रभुः ।  
धन्योऽसि तत्र शम्भुश्च धन्यो नाहमुवाच सः ॥ ५८ ॥  
  
सर्वादौ पूजनं यस्य ज्ञानिनां च गुरोर्गुरुः ।  
धन्यो गणेश्वरो देवो देवानां प्रवरः परः ॥ ५९ ॥  
  
सिद्धेन्द्रेषु मुनीन्द्रेषु देवेन्द्रेषु श्रुतौ श्रुतम् ।  
योगीन्द्रेषु च प्राज्ञेषु न गणेशात्परः पुमान् ॥ ६० ॥  
  
निम्नगासु यथा गङगा तीर्थेषु पुष्करं यथा ।  
वेदप्रणिहितो धर्मो ह्यधर्मस्तद्विपर्ययः ॥ ६१ ॥  
  
वेदो नारायणः साक्षाद्वयं पूज्या व्यवस्थया ।  
तस्माच्छास्त्राणि सर्वाणि पुराणानि च सन्ति वै ॥ ६२ ॥  
  
यस्मान्निरूपितो धर्मश्चेतिहासश्च संहिता ।  
तस्माद्धन्याश्च ते वेदा वदन्त्यत्र मनीषिणाः ॥ ६३ ॥  
  
यूयं धन्याश्च मान्याश्चेत्युक्ता वेदा मया ततः ।  
ऊयुस्ते न वयं धन्या यज्ञसङ्घश्य साम्प्रतम् ॥ ६४ ॥  
  
वयं व्यवस्थाकर्तारो यज्ञौघः फलदः स्वयम् ।  
तस्माद्धन्यः स एवापि गच्छ गच्छ महामुने ॥ ६५ ॥  
  
धन्योऽसि यज्ञसङ्घोऽसीत्युक्तस्तत्र मया विभो ।  
ऊचुस्ते न वयं धन्या धन्यं कर्म शुभं मुने ॥ ६६ ॥  
  
शुभकर्मासि धन्यं त्वं नाहं धन्यमुवाच तत् ।  
कर्मणां फलदाता यः कर्महेतुश्च साम्प्रतम् ॥ ६७ ॥  
  
धातुर्विधाता भगवान्सर्वादिः सर्वकारकः ।  
श्रीकृष्णः परमात्मा च धन्यो मान्यश्चनिश्चितम् ॥ ६८ ॥  
  
धर्मालयं ततो गत्वा न दुष्ट्वा जगदीश्वरम् ।  
मथुरामागतो द्रष्टुं परिपूर्णतम् प्रभुम् ॥ ६९ ॥  
  
यज्ञानां तपसां चैव व्रतानां शुभकर्मणाम् ।  
ईश्वरं फलदातारं परमात्मानमेव च ॥ ७० ॥  
  
कारणं कारणानां च ब्रह्मादीनां पुरःसरम् ।  
धन्योऽसीति मयोक्तश्च दक्षिणाभिः सहेति च ॥ ७१ ॥  
  
इत्युक्तेन भगवता कथितं सर्वकारणम् ।  
दक्षिणाभिश्च फलदो हतयज्ञो ङ्यदक्षिणाः ॥ ७२ ॥  
  
दक्षिणा विप्रमुद्दिश्य तत्काले तु न दीयते ।  
एकरात्रे व्यतीते तु तद्दानं द्विगुणं भवेत् ॥ ७३ ॥  
  
मासे शतगुणं प्रोक्तं द्विमासे तु सहस्रकम् ।  
संवत्सरे व्यतीते तु स दाता नरकं व्रजेत् ॥ ७४ ॥  
  
वर्षाणां च सहस्रं च मूत्रकुण्डे निपत्य च ।  
ततश्चाण्डालतां याति व्याधियुक्तश्च पातकी ॥ ७५ ॥  
  
दात्रा न दीयते दानं ग्रहीत्रा चेन्न गृह्यते ।  
उभौ तौ नरकं प्राप्तौ वर्षाणां च सहस्रकम् ॥ ७६ ॥  
  
यजमानश्च चाण्डालो ब्रह्मणस्तत्पुरोहितः ।  
व्याधियुक्तावुभौ तौ च पापिनौ कर्मणः फलात् ॥ ७७ ॥  
  
सर्वे देवाश्च मुनयो जहसुर्विस्मयं ययुः ।  
विस्मयं च ययौ नन्दस्तत्याज पुत्रभावकम् ॥ ७८ ॥  
  
रुरोद च सभामध्ये लज्जाहीनः शुचाऽऽकुलः ।  
त्यज मौहमितीत्युक्त्वा बोधयामास पार्वती ॥ ७९ ॥  
  
नन्द उवाच  
अमूल्यरत्नं माणिक्यं यथा कुजन्मनो गृहे ।  
स्थितं तेन च देवेश तथाऽहं वञ्चितः प्रभो ॥ ८० ॥  
  
ममापराधं भगवान् क्षमस्व प्रकृतेः पर ।  
यास्यामि न पुनर्गेहं गोकुलं यमुनातटम् ॥ ८१ ॥  
  
वृन्दावनं तथाऽऽवासं क्रीडावासं गदाग्रज ।  
तत्सर्वं च यशोदाया गोपिकान्तिकमेव च ॥ ८२ ॥  
  
किं ब्रवीमि यशोदां य प्रेयसीं राधिकामपि ।  
प्रेमपात्रं च बालौघं वद भोः कथयामि किम् ॥ ८३ ॥  
  
इत्युक्त्वा च सभामध्ये मर्च्छां सम्प्राप नारद ।  
क्रोडे कृत्वा जगन्नाथो बोधयामास तत्क्षणम् ॥ ८४ ॥  
  
इति श्रीब्रह्मo महाo श्रीकृष्णजन्मखo उत्तo नारदनाo भगवन्नन्दसंo  
सप्ताशीतितमोऽध्यायः ॥ ८७ ॥