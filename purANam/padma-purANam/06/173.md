---
title: १७३

---
महादेव उवाच  
दुर्गया सङ्गता यत्र देवि साभ्रमती नदी  
सङ्गमः सागरेणाथ स्नानं तत्र समाचरेत् १  
वीतदोषा भविष्यन्ति कलौ वै नात्र संशयः  
तत्र श्राद्धं प्रकर्त्तव्यं दुर्गया सङ्गमे तथा २  
तत्र गत्वा विशेषेण ब्राह्मणानां च भोजनम्  
दानं गोमहिषीणां च कर्तव्यं विधिपूर्वकम् ३  
इयं धन्या धन्यतमा पवित्रा पापनाशिनी  
यां दृष्ट्वा चापि भो देवि मुच्यते पातकैर्नरः ४  
यथा गङ्गा तथा चेयं ज्ञेया साभ्रमती नदी  
कलौ देवि विशेषेण बहुकालफलप्रदा ५  
यदि चेच्छतशो जिह्वा मुखे वै मामके सति  
तस्या अपि न शक्नोमि गुणान्वक्तुं कदाचन ६  
इति श्रीपाद्मे महापुराणे पञ्चपञ्चाशत्साहस्र्यां संहितायामुत्तरखण्डे उमामहेश्वरसंवादे साभ्रमतीमाहात्म्यन्नाम त्रिसप्तत्यधिकशततमोऽध्यायः १७३