---
title: ०२२

---
सनक उवाच ॥  
अन्यद् व्रत वरं वक्ष्ये तच्छृणुष्व समाहितः ॥  
सर्वापापहरं पुण्यं सर्वलोकोपकारकम् ॥ २२-१ ॥  
  
आषाढ्रे श्रावणे वापि तथा भाद्रपदेऽपि च ॥  
तथैवाश्विनके मासे कुर्यादेतद्वतं द्विज ॥ २२-२ ॥  
  
एतेष्वन्यतमे मासे शुल्कपक्षे जितेन्द्रियः ॥  
प्राशयेत्पञ्चगव्यं च स्वपेद्विष्णुसमीपतः ॥ २२-३ ॥  
  
ततः प्रातः समुत्थाय नित्यकर्म समाप्य च ॥  
श्रद्धया पूजयेद्विष्णुं वशी क्रोधविवार्जितः ॥ २२-४ ॥  
  
विद्वद्भिः सहितो विष्णुमर्चयित्वा यथोचितम् ॥  
सङ्कल्पं तु ततः कुर्यास्त्वस्ति वाचनपूर्वकम् ॥ २२-५ ॥  
  
मासमेकं निराहारो ह्यद्यप्रभृति केशव ॥  
मासान्तं पारणं कुर्वे देवदेव तवाज्ञया ॥ २२-६ ॥  
  
तपोरुप नमस्तुभ्यं तपसां फल दायक ॥  
ममाभीष्टप्रदं देहि सर्वविघ्नान्निवारय ॥ २२-७ ॥  
  
एवं समर्प्य देवस्य विष्णोर्मासव्रतं शुभम् ॥  
ततः प्रभृति मासान्तं निवसेद्धरिमन्दिरे ॥ २२-८ ॥  
  
प्रत्यहं स्नापयेद्देवं पञ्चामृतविधानतः ॥  
दीपं निरन्तरं कुर्यात्तस्मिन्मासे हरेर्गृहे ॥ २२-९ ॥  
  
प्रत्यहं खादयेत्काष्ठं ह्यपामार्ग समुद्भवम् ॥  
ततः स्नायीत विधिन्नारायणपरायणः ॥ २२-१० ॥  
  
ततः संस्नापयेद्विष्णुं पूर्ववत्प्रयतोऽर्चयेत् ॥  
ब्राह्मणान्भोजयेच्छक्त्या भक्तियुक्तः सदक्षिणम् ॥ २२-११ ॥  
  
स्वयं च बन्धुभिः सार्द्धं भुञ्जीत प्रयतेन्द्रियः ॥  
एवं मासोपवासांश्च व्रती कुर्यात्र्रयोदश ॥ २२-१२ ॥  
  
वर्षान्ते वेदविदुषे गां प्रदद्यात्स दक्षिणाम् ॥  
भोजयेद्वब्राह्माणांस्तत्र द्वादशैव विधानतः ॥  
शक्त्या च दक्षिणां दद्याद्रूह्यण्याभरणानि च ॥ २२-१३ ॥  
मासोपवासत्रितयं यः कुर्यात्संयते न्द्रियः ॥  
आप्तोर्यामस्य यज्ञस् द्विगुणं फलमश्नुते ॥ २२-१४ ॥  
  
चतुः कृत्वः कृतं येन पाराकं मुनिसत्तम ॥  
स लभेत्परमं पुण्यमष्टान्गिष्टोमसम्भवम् ॥ २२-१५ ॥  
  
पञ्चकृत्वो व्रतमिदं कृतं येन महात्मना ॥  
अत्यन्गिष्टोमजं पुण्यं द्विगुणं प्राप्नुयान्नरः ॥ २२-१६ ॥  
  
मासोपवाषट्कं यः करोति सुसमाहितः ॥  
ज्योतिष्टोस्य यज्ञस्य फलं सोऽष्टगुणं लभेत् ॥ २२-१७ ॥  
  
निराहारः सप्तकृत्वो नरो मासोपवासकान् ॥  
अश्वमेधस्य यज्ञस्य फलमष्टगुणं लभेत् ॥ २२-१८ ॥  
  
मासोपावासान्यः कुर्यादष्टकृत्वो मुनीश्वर ॥  
नरमेधाख्ययज्ञस्य फलं पञ्चगुणं लभेत् ॥ २२-१९ ॥  
  
यस्तु मासोपवासांश्च नवकृत्वः समाचरेत् ॥  
गोमेधमखजं पुण्यं लभते त्रिगुणं नरः ॥ २२-२० ॥  
  
दशकृत्वस्तु यः कुर्यात्पराकं मुनिसत्तम ॥  
स ब्रह्ममेधयज्ञस्य त्रिगुणं फलमश्नुते ॥ २२-२१ ॥  
  
एकादश पराकांश्च यः कुर्यात्संयतेन्द्रियः ॥  
स याति हरिसारुप्यं सर्वभोगसमन्वितम् ॥ २२-२२ ॥  
  
त्रयोदश पराकांश्च यः कुर्यात्प्रयतो नरः ॥  
स याति परमानन्दं यत्र गत्वा न शोचति ॥ २२-२३ ॥  
  
मासोपवासनिरता गङ्गास्नानपरायणाः ॥  
धममार्गप्रवक्तारो मुक्ता एव न सशंयः ॥ २२-२४ ॥  
  
अवीराभिर्यतिभिर्ब्रह्यचारिभिः ॥  
मासोपवासः कर्त्तव्यो वनस्थैश्च विशेषतः ॥ २२-२५ ॥  
  
नारी वा पुरुषो वापि व्रतमेतत्सुदुर्लभम् ।.  
कृत्वा मोक्षमवान्पोति योगिनामपि दुर्लभम् ॥ २२-२६ ॥  
  
गृहस्थो वानप्रस्थो वा व्रती वा भिक्षुरेव वा ॥  
मूर्खो वा पण्डितो वापि श्रुत्वैतन्मोक्षभाग्भवेत् ॥ २२-२७ ॥  
  
इदं पुण्यं व्रताख्यानं नारायण परायणः ॥  
श्रृणुयाद्वाचयेद्वापि सर्वपापैः प्रमुच्यते ॥ २२-२८ ॥  
  
इति श्रीबृहन्नारदीयपुराणे पूर्वभागे प्रथमपादे व्रताख्याने मासोपवासवर्णनं नाम द्वादशोऽध्यायः ॥