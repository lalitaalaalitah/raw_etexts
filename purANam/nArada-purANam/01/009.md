---
title: ००९

---
नारद उवाच ॥  
शप्तः कथं वसिष्ठेन सौदासो नृपसत्तमः ॥  
गङ्गाबिन्दूभिषेकेण पुनः शुद्धोऽबवत्कथम् ॥ ९-१ ॥  
  
सर्वमेतदशेषेण भ्रातर्मे वक्तुमर्हसि ॥  
श्रृण्वतां वदतां चैव गङ्गाख्यानं शुभावहम् ॥ ९-२ ॥  
  
सनक उवाच ॥  
सौदासः सर्वधर्मज्ञः सर्वज्ञो गुणवाञ्छुचिः ॥  
बुभुजे पृथिवीं सर्वां पितृवद्रञ्जयन्प्रजाः ॥ ९-३ ॥  
  
सगेरण यथा पूर्वं महीयं सप्तसागरा ॥  
रक्षिता तद्वदमुना सर्वधर्माविरोधिना ॥ ९-४ ॥  
  
पुत्रपौत्रसमायुक्तः सर्वैश्वर्यसमन्वितः ॥  
त्रिंशदष्टसहस्त्राणि बुभुजे पृथिवीं युवा ॥ ९-५ ॥  
  
सौदासस्त्वेकदा राजा मृगयाभिरतिर्वनम् ॥  
विवेज्ञ सबलः सम्यक् शोधितं ह्यासमन्त्रिभिः ॥ ९-६ ॥  
  
निषादैः सहितस्तत्र विनिघ्रन्मूगसञ्चयम् ॥  
आससाद नदीं रेवां धर्मज्ञः स पिपासितः ॥ ९-७ ॥  
  
सुदासतनयस्तत्र स्नात्वा कृत्वाह्निकं मुने ॥  
भुक्त्वा च मन्त्रिभिः सार्ध्दं तां निशां तत्र चावसत् ॥ ९-८ ॥  
  
ततः प्रातः समुथाय कृत्वा पौर्वाह्णिकीं क्रियाम् ॥  
बभ्राम मन्त्रिसहितो नर्मदातीरजे वने ॥ ९-९ ॥  
  
वनाद्वनान्तरं गच्छन्नेक एव महीपत्तिः ॥  
आकर्णकृष्टबाणः सत् कृष्णसारं समन्वगात् ॥ ९-१० ॥  
  
दूरसैन्योऽश्वमारूढः स राजानुव्रजन्मृगम् ॥  
व्याघ्रद्वयं गुहासंस्थमपश्थमपश्यत्सुरते रतम् ॥ ९-११ ॥  
  
मृगपृष्टं परित्यज्य व्याघ्रयोः सम्मुखं ययौ ॥  
धनुःसंहितबाणेन तेनासौ शरशास्त्रवित् ॥ ९-१२ ॥  
  
तां व्याघ्रीं पातयामास तीक्ष्णाग्रनतपर्वणा ॥  
पतमाना तु साव्याघ्री षट्रत्रिंशद्योजनायता ॥ ९-१३ ॥  
  
तडित्वद्धोरनिर्घोषा राक्षसी विकृताभवत् ॥  
पतितां स्वप्रियां वीक्ष्य द्विषन्स व्याघ्रराक्षसः ॥ ९-१४ ॥  
  
प्रतिक्रियां करिष्यामीत्युक्तवा चान्तर्दधे तदा ॥  
राजा तु भयसंविग्नो वनेसैन्यं समेत्य च ॥ ९-१५ ॥  
  
तद्रृत्तं कथयन्सर्वान्स्वां पुरीं स न्यवर्त्तत ॥  
शङ्कमानस्तु तद्रक्षःकृत्या द्राजा सुदासजः ॥ ९-१६ ॥  
  
परितत्याज मृगयां ततः प्रभृति नारद ॥  
गते बहुतिथे काले हयमेधमखं नृपः ॥ ९-१७ ॥  
  
समारेभे प्रसन्नात्मा वशिष्टाद्यमुनीश्वरैः ॥  
तत्र ब्रह्मादिदेवेभ्यो हविर्दत्त्वा यथाविधि ॥ ९-१८ ॥  
  
समाप्य यज्ञनिष्क्रान्तो वशिष्टः स्नातकोऽपि च ॥  
अत्रान्तरे राक्षसोऽसौ नृपहिम्सितभार्यकः ॥  
कर्तुं प्रतिक्रियां राज्ञे समायातोरुषान्वितः ॥ ९-१९ ॥  
  
स राक्षसस्तस्य गुरौ प्रयाते वशिष्टवेषं तु तदैव धृत्वा ॥  
राजानमभ्येत्य जगाद भोक्ष्ये मांसं समिच्छाम्यहमित्युवाच ॥ ९-२० ॥  
  
भूयः समास्थाय स सूदवषं पक्त्वामिषं मानुपमस्य वादात् ॥  
स्थितश्च राजापि हरि यपात्रे धृत्वा गुरोरागमनं प्रतीक्षन् ॥ ९-२१ ॥  
  
तन्मांसं हेमपात्रस्थं सौदासो विनयान्वितः ॥  
समागताय गुरवे ददौ तस्मै ससादरम् ॥ ९-२२ ॥  
  
तं दृष्ट्वा चिन्तयामास गुरुः किमिति विस्मितः ॥ ९-२३ ॥  
  
अपश्यन्मानुषं मासं परमेण समाधिना ॥  
अहोऽस्य राज्ञो दौःशील्यमभक्ष्यं दत्तवान्मम ॥ ९-२४ ॥  
  
इति विरमयमापन्नः प्रमन्युरभवन्मुनिः ॥  
अभोऽज्यं मद्विघाताय दत्त हि पृथिवीपते ॥ ९-२५ ॥  
  
तस्मात्तवापि भवतु ह्येतदेव हि भोजनम् ॥  
नृमांसं रक्षसामेव भोज्यं दत्तं मम त्वया ॥ ९-२६ ॥  
  
तद्याहि राक्षसत्वं त्वं तदाहारोचितं नृपा ॥  
इति शापं ददत्यस्मिन्सौदासो भयविह्वूलः ॥ ९-२७ ॥  
  
आज्ञत्पो भवतैवेति सकम्पोऽस्म व्यजिज्ञपत् ॥  
भूश्च चिन्तयामास वशिष्टस्तेन नोदितः ॥ ९-२८ ॥  
  
रक्षसा वञ्चितं भूपं ज्ञातवान् दिव्यचक्षुषा ॥  
राजापि जलमादाय वशिष्टं शप्तुमुद्यतः ॥ ९-२९ ॥  
  
समुद्यतं गुरुं शप्तं दृष्ट्वा भूयो रुपान्वितम् ॥  
मदयन्ती प्रियातस्य प्रत्युवाचाथ सुव्रता ॥ ९-३० ॥  
  
मदयन्त्युवाच ॥  
भो भो क्षत्रियदायाद कोप संहर्तुमर्हसि ॥  
त्वया यत्कर्म भोक्तव्यं तत्प्रात्पं नात्र संशयः ॥ ९-३१ ॥  
  
गुरु तुम्कृत्य हुम्म्कृत्य यो वदेन्मृढधीर्नरः ॥  
अरण्ये निर्जले देश स भवेद्बुह्यराक्षसः ॥ ९-३२ ॥  
  
जितेन्द्रिया जितक्रोधा गुरु शुश्रूषणे रताः ॥  
प्रयान्ति ब्रह्मसदनमिति शास्त्रेषु निश्चयः ॥ ९-३३ ॥  
  
तयोक्तो भूपतिः कोपं त्यक्त्वा भार्यां ननन्द च ॥  
जलं कुत्र क्षिपामीति चिन्तयामास चात्मना ॥ ९-३४ ॥  
  
तज्जलं यत्र संसिक्तं तद्भवेद्भस्म निश्चितम् ॥  
इति मत्वा जलं तत्तु पादयोर्न्यक्षिपत्स्वयम् ॥ ९-३५ ॥  
  
तज्जलस्पर्शमात्रेण पादौ कल्माषतां गतौ ॥  
कल्माषपाद इत्येवं ततः प्रभृति विस्तृतः ॥ ९-३६ ॥  
  
कल्माषपादो मतिमान् प्रिययाश्चासितस्तदा ॥  
मनसा सोऽतिभीतस्तु ववन्दे चरणं गुरोः ॥ ९-३७ ॥  
  
उवाच च प्रपन्नस्तं प्राञ्जलिर्नयकोविदः ॥  
क्षमस्व भगवन्सर्वं नापराधः कृतो मया ॥ ९-३८ ॥  
  
तच्छुत्वोवाच भूपालं मुनिर्निःश्वस्य दुःखितः ॥  
आत्मानं गर्हयामास ह्यविवेकपरायणम् ॥ ९-३९ ॥  
  
अविवेको हि सर्वेषामापदां परमं पदम् ॥  
विवेकरहितो लोके पशुरेव न संशयः ॥ ९-४० ॥  
  
राज्ञा त्वजानता नूनमेतत्कर्मोचितं कृतम् ॥  
विवेकरहितोऽज्ञोऽहं यतः पापं समाचरेत् ॥ ९-४१ ॥  
  
विवेकनियतो याति यो वा को वापि निर्वृत्तिम् ॥  
इत्युक्तवा चात्मनात्मानं प्रत्युवाच मुनिर्नृपम् ॥  
नात्यन्तिङ्कं भवेदेतद्दादशाब्दं भविष्यति ॥ ९-४३ ॥  
  
गङ्गाबिन्दूभिषिक्तस्तु त्यक्त्त्वा वै राक्षसीं तनुम् ॥  
पूर्वरुपं त्वमापन्नो भोक्ष्यसे मेदिनीमिमाम् ॥ ९-४४ ॥  
  
तद्बिन्दुसेकसम्भूतज्ञानेन गतकल्मषः ॥  
हरिसेवापरो भूत्वा परां शान्तिं गमिष्यसि ॥ ९-४५ ॥शुभावहम्  
  
इत्युक्त्वाथर्वविद्भूपं वशिष्टः स्वाश्रमं ययौ ॥  
राजापि दुःखसम्पन्नो राक्षसीं तानुमाश्रितः ॥ ९-४६ ॥  
  
क्षुत्पपासाविशेषार्तो नित्यं क्रोधपरायणः ॥  
कृष्णक्षपाद्युतिर्भीमो बभ्राम विजने वने ॥ ९-४७ ॥  
  
मृगांश्च विविधांस्तत्र मानुषांश्च सरीसृपान् ॥  
विहङ्गमान्प्लवङ्गांश्च प्रशस्तांस्तानभक्षयत् ॥ ९-४८ ॥  
  
अस्थिभिर्बहुभिर्भूयः पीतरक्तकलेवरैः ॥  
रक्तान्तप्रेतकेशैशअच चित्रासीद्भूर्भयङ्करी ॥ ९-४९ ॥  
  
ऋतुत्रये स पृथिवीं शतयो जनविस्तृताम् ॥  
कृत्वातिदुःखितां पश्चाद्वनान्तरमुपागमत् ॥ ९-५० ॥  
  
तत्रापि कृतवान्नित्यं नरमांसाशनं सदा ॥  
जगाम नर्मदातीरं मुनिसिद्धनिषेवितम् ॥ ९-५१ ॥  
  
विचरन्नर्मदातीरे सर्वलोकभयङ्करः ॥  
अपश्यत्कञ्चन मुनिं रमन्तं प्रियया सह ॥ ९-५२ ॥  
  
क्षुधानलेन सन्तत्पस्तं मुनिं समुपाद्रवत् ॥  
जाग्राह चातिवेगेन व्याधो मृगशिशं यथा ॥ ९-५३ ॥  
  
ब्राह्मणी स्वपतिं वीक्ष्य निशाचरकरस्थितम् ॥  
शिरस्यञ्जलिमाधाय प्रोवाच भयविह्वला ॥ ९-५४ ॥  
  
ब्राह्मण्युवाच ॥  
भो भो नृपतिशार्दूल त्राहि मां भयविह्वलाम् ॥  
प्राणप्रिय प्रदानेन कुरु पूर्णं मनोरथम् ॥ ९-५५ ॥  
  
नाम्ना मित्रसहस्त्वं हि सूर्यवंशसमुद्भवः ॥  
न राक्षसस्ततोऽनाथां पाहि मां विजने वने ॥ ९-५६ ॥  
  
या नारी भर्त्तृरहिता जीवत्यपि मृतोपमा ॥  
तथापि बालवैधव्यं किं वक्ष्याम्यरिमर्दन ॥ ९-५७ ॥  
  
न मातापितरौ जाने नापि बन्धुं च कञ्चन ॥  
पतिरेव परो बन्धुः परमं जीवनं मम ॥ ९-५८ ॥  
  
भवान्येत्त्यखिलान्धर्मान्योषितां वर्त्तनं यथा ॥  
त्रायस्व बन्धुरहितां बालापत्यां जनेश्वर ॥ ९-५९ ॥  
  
कथं जीवामि पत्यास्मिन्हीना हि विजने वने ॥  
दुहिताहं भगवतस्त्राहि मां पतिदानतः ॥ ९-६० ॥  
  
प्रणदानात्परं दानं न भूतं न भविष्यति ॥  
वदन्तीति महाप्राज्ञाः प्राणदानं कुरुष्व मे ॥ ९-६१ ॥  
  
इत्युक्तावा सा पपातास्य राक्षसस्य पदाग्रतः ॥  
एवं सम्प्रार्थ्यमानोऽपि ब्राह्मण्या राक्षसो द्विजम् ॥ ९-६२ ॥  
  
अभक्षयकृष्णसारशिशुं व्याघ्रो यथा बलात् ॥ ९-६२ ॥  
ततो विलप्य बहुधा तस्य पत्नी पतिव्रता ॥  
पूर्वशापहतं भूपमशपत्क्रोधिता पुनः ॥ ९-६३ ॥  
  
पतिं मे सुरतासक्तं यस्माद्धिंसितवान्बलात् ॥  
तस्मात्स्त्रीसङ्गमं प्रात्पस्त्वमपि प्राप्स्यसे मृतिम् ॥ ९-६४ ॥  
  
शप्त्वैवं ब्राह्मणी क्रुद्धा पुनः शापान्तरं ददौ ॥  
राक्षसत्वं ध्रुवं तेऽस्तु मत्पतिर्भक्षितो यतः ॥ ९-६५ ॥  
  
सोऽपि शापद्वयं श्रुत्वा तया दत्तं निशाचरः ॥  
प्रमन्युः प्राहि विसृजन्कोपादङ्गारसञ्चयम् ॥ ९-६६ ॥  
  
दुष्टे कस्मात्प्रदत्तं मेवृथा शापद्वयं त्वया ॥  
एकस्यैवापराधस्य शापस्त्वेको ममोचितः ॥ ९-६७ ॥  
  
यस्मात्क्षिपसि दुष्टाग्येमयि शापन्तरं ततः ॥  
पिशाचयोनिमद्यैव याहि पुत्रसमन्विता ॥ ९-६८ ॥  
  
तेनैवं ब्रह्मणी शत्पा पिशाचत्वं तदा गता ॥  
क्षुधार्ता सुस्वरं भीमारुरोदापत्यसंयुता ॥ ९-६९ ॥  
  
राक्षसश्च पिशाची च क्रोशन्तौ निर्जने वने ॥  
जग्मतुर्नर्मदातीरे वनं राक्षससेवितम् ॥ ९-७० ॥  
  
औदासीन्यं गुरौ कृत्वा राक्षसीं तनुमाश्रितः ॥  
तत्रास्ते दुःखसन्तत्पः कश्चिल्लोकविरोधकृत् ॥ ९-७१ ॥  
  
राक्षसं च पिशाचीं च दृष्ट्वा रववटमागतौ ॥  
उवाच क्रोधबहुलो वटस्थो ब्रह्मराक्षसः ॥ ९-७२ ॥  
  
किमर्थमागतौ भीमौ युवां मत्स्थानमीप्सितम् ॥  
ईदृशौ केन पापेन जातौ मे ब्रुवतां ध्रुवम् ॥ ९-७३ ॥  
  
सौदासस्तद्वचः श्रुत्वातया यच्चात्मना कृतम् ॥  
सर्वं निवेदयित्वास्मै पश्चादेतदुवाच ह ॥ ९-७४ ॥  
  
सौदास उवाच ॥  
कस्त्वं वद महाभाग त्वया वै किं कृतं पुरा ॥  
सख्युर्ममाति स्नेहेन तत्सर्वं वक्तुमर्हसि ॥ ९-७५ ॥  
  
करोति वञ्चनं मित्रे यो वा को वापि दुष्टधीः ॥  
स हि पापपालं भुङ्क्ते यातनास्तु युगायुतम् ॥ ९-७६ ॥  
  
जन्तूनां सर्वदुःखानि क्षीयन्ते मित्रदर्शनात् ॥  
तस्मान्मित्रेषु मतिमान्न कुर्याद्वञ्चनं कदा ॥ ९-७७ ॥  
  
कल्माषपादेनेत्युक्तो वटस्थो ब्रह्मराक्षसः ॥  
उवाच प्रीतिमापन्नो धर्मवाक्यानि नारद ॥ ९-७८ ॥  
  
ब्रह्मराक्षस उवाच ॥  
॥ अहमासं पुरा विप्रो मागधो वेदपारगः ॥  
सोमदत्त इति ख्यातो नाम्ना धर्मपरायणः ॥ ९-७९ ॥  
  
प्रमत्तोऽहं महाभाग विद्यया वयसा धनैः ॥  
औदासीन्यं गुरोः कृत्वा प्रात्पवानीदृशीं गतिम् ॥ ९-८० ॥  
  
नलभेऽहं सुखं किं चिज्जिताहारोऽतिदुःखितः ॥  
मया तु भक्षिता विप्राः शतशोऽथ सहस्रशः ॥ ९-८१ ॥  
  
क्षुत्पिपासापरो नित्यमन्तस्तापेन पीडितः ॥  
जगत्रासकरो नित्यं मांसाशनपरायणः ॥ ९-८२ ॥  
  
गुर्ववज्ञा मनुष्याणां राक्षसत्वप्रदायिनी ॥  
मयानुभूतमेतद्धि ततः श्रीमान्न चाचरेत् ॥ ९-८३ ॥  
  
कल्माषपाद उवाच ॥  
॥ गुरुस्तु कीदृशः प्रोक्तः कस्त्वयाश्लाघितः पुरा ॥  
तद्वदस्व सरवे सर्वं परं कौतूहलं हि मे ॥ ९-८४ ॥  
  
ब्रह्मराक्षस उवाच ॥  
॥ गुरवः सन्ति बहवः पूज्या वन्द्याश्च सादरम् ॥  
यातानहं कथयिष्यामि श्रृणुष्वैकमनाः सरवे ॥ ९-८५ ॥  
  
अध्यापकश्च वेदानां वेदार्थयुतिबोधकः ॥  
शास्त्रवक्ता धर्मवक्ता नीतिशास्त्रोपदेशकः ॥ ९-८६ ॥  
  
मन्त्रोपदेशव्याख्याख्याकृद्वेदसदंहहृत्तथा ॥  
व्रतोपदेशकश्चैव भयत्रातान्नदो हि च ॥ ९-८७ ॥  
  
श्वशुरो मातुलश्चैव ज्येष्ठभ्राता पिता तथा ॥  
उपनेता निषेक्ता च संस्कर्त्ता मित्रसत्तम ॥ ९-८८ ॥  
  
एते हि गुरवः प्रोक्ताः पूज्या वन्द्यश्च सादरम् ॥ ९-८९ ॥  
  
कल्माषपाद उवाच ॥  
गुरवो बहवः प्रोक्ता एतेषां कतमो वरः ॥  
तुल्याः सर्वेऽप्युत सरवे तद्यथावद्धि ब्रूहि मे ॥ ९-९० ॥  
  
ब्रह्मराक्षस उवाच ॥  
॥ साधु साधु महाप्राज्ञ यत्पृष्टं तद्वदामि ते ॥  
गुरुमाहात्म्यकथनं श्रवणं चानुमोदनम् ॥ ९-९१ ॥  
  
सर्वेषां श्रेय आधत्ते तस्माद्वक्ष्यामि साम्प्रतम् ॥  
एते समानपूजार्हाः सर्वदा नात्र संशयः ॥ ९-९२ ॥  
  
तथापि श्रुणु वक्ष्यामि शास्त्राणां सारनिश्चयम् ॥  
अध्यापकाश्च वेदानां मन्त्रव्याख्याकृतस्तथा ॥ ९-९३ ॥  
  
पिता च धर्मवक्ता च विशेषगुरवः स्मृताः  
एतेषामपि भूपाल श्रृणुष्व प्रवरं गुरुम् ॥ ॥ ९-९४ ॥  
  
सर्वशास्त्रार्थतत्वज्ञैर्भाषितं प्रवदामि ते ॥  
यः पुराणानि वदति धर्मयुक्तानि पणडितः ॥ ९-९५ ॥  
  
संसारपाशविच्छेदकरणानि स उत्तमः ॥  
देवपूजार्हकर्माणि देवतापूजने फलम् ॥ ९-९६ ॥  
  
जायते च पुराणेभ्यस्तस्मात्तानीह देवताः ॥  
सर्ववेदार्थसाराणि पुराणानीति भूपते ॥ ९-९७ ॥  
  
वदन्ति मुनयश्चैव तदूक्ता परमो गुरुः ॥  
यः संसारार्णत्वं तर्त्तुमुद्योगं कुरुते नरः ॥ ९-९८ ॥  
  
श्रुणुयात्स पुराणानि इति शास्त्रविभागकृत् ॥  
प्रोक्तवान्सर्वधर्माश्च पुराणेषु महीपते ॥ ९-९९ ॥  
  
तर्कस्तु वादहेतुः स्यान्नीतिस्त्वैहिकसाधनम् ॥  
पुराणानि महाबुद्धे इहामुत्र सुखाय हि ॥ ९-१०० ॥  
  
यः श्रृणोति पुराणानि सततं भक्तिसंयुतः ॥  
तस्य स्यान्निर्मला बुद्धिर्भूयो धर्मपरायणः ॥ ९-१ ॥  
  
पुराणश्रवणाद्भक्तिर्जायते श्रीपतौ शुभा ॥  
विष्णुभक्तनृणां भूप धर्मे बुद्धिः प्रवर्त्तते ॥ ९-२ ॥  
  
धर्मात्पापानि नश्यन्ति ज्ञानं शुद्धं च जायते ॥  
धर्मार्थकाममोक्षाणां ये फलान्यभिलिप्सवः ॥ ९-३ ॥  
  
श्रुणुयुस्ते पुराणानि प्राहुरित्थं पुराविदः ॥  
अहं तु गौतममुनेः सर्वज्ञाद्ब्रह्यवादिनः ॥ ९-४ ॥  
  
श्रुतवान्सर्वधर्मार्थ गङ्गातीरे मनोरमे ॥  
कदाचित्परमेशस्य पूजां कर्त्तुमहं गतः ॥ ९-५ ॥  
  
उपस्थितायापि तस्मै प्रणामं न ह्यकारिषम् ॥  
स तु शान्तो महाबुद्धिर्गौतमस्तेजसां निधिः ॥ ९-६ ॥  
  
मन्त्रोदितानि कर्मणि करोतीतिमुदं ययौ ॥  
यस्त्वर्चितो मया देवः शिवः सर्वजगद्गुरुः ॥ ९-७ ॥  
  
गुर्ववज्ञा कृतायेन राक्षसन्त्वे नियुक्तवान् ॥  
ज्ञानतोऽज्ञानतो वापि योऽवज्ञां कुरुते गुरोः ॥ ९-८ ॥  
  
तस्यैवाशु प्रणश्यन्ति धीविद्यार्थात्मजक्रियाः ॥  
शुश्रूषां कुरुते यस्तु गुरुणां सादरं नरः ॥ ९-९ ॥  
  
तस्य सम्पद्भवेद्भूप इति प्राहुर्विपश्चितः ॥  
तेन शापेन दग्धोऽहमन्तश्चैव क्षधाग्निना ॥ ९-१० ॥  
  
मोक्षं कदा प्रयास्यामि न जाने नृपसत्तम ॥  
एवं वदति विप्रेन्द्र वटस्थेऽस्मिन्निशाचरे ॥ ९-११ ॥  
  
धर्मशास्त्रप्रसङ्गेन तयोः पापं क्षयं गतम् ॥  
एतस्मिन्नन्तरे प्राप्तः कश्चिद्विप्रोऽतिधार्मिकः ॥ ९-१२ ॥  
  
कलिङ्गदेशसम्भूतो नान्म्रा गर्ग इति स्मृतः ॥  
वहन्गङ्गाजलं स्कन्धे स्तुवन् विश्वेश्वरं प्रभुम् ॥ ९-१३ ॥  
  
गायन्नामानि तस्यैव मुदा हृष्टतनू रुहः ॥  
तमागतं मुनिं दृष्ट्वा पिशाचीराक्षसौ च तौ ॥ ९-१४ ॥  
  
प्राप्तं नः पारणेत्युक्त्वा प्राद्ववन्नूर्ध्वबाहवः ॥  
तेन कीर्तितनामानि श्रुत्वा दूरे व्यवस्थिताः ॥  
अशक्तास्तं धर्षयितुमिदमूचुश्च राक्षसाः ॥ ९-१५ ॥  
  
अहो विप्र महाभाग नमस्तुभ्यं महात्मने ॥  
नामकीर्तनमाहात्म्याद्राक्षसा दूरगावयम् ॥ ९-१६ ॥  
  
अस्माभिर्भक्षिताः पूर्वं विप्राः कोटिसहस्रशः ॥  
नामप्रावरणं विप्र रक्षति त्वां महाभयात् ॥ ९-१७ ॥  
  
नामश्रवणमात्रेण राक्षसा अपि भो वयम् ॥  
परां शान्तिं समापन्ना महिम्ना ह्यच्युतस्य वै ॥ ९-१८ ॥  
  
सर्वथा त्वं महाभाग रागादिरुहितोह्यसि ॥  
गङ्गाजलाभिषेकेण पाह्यस्मात्पातकोच्चयात् ॥ ८-१९ ॥  
  
हरिसे वापरो भूत्वा यश्चात्मानं तु तारयेत् ॥  
स तारयेज्जगत्सर्वमिति शंसन्ति सूरयः ॥ ९-२० ॥  
  
अवहाय हरेर्नाम घोरसंसारभेषजम् ॥  
केनोपायेन लभ्येत मुक्तिः सर्वत्र दुर्लभा ॥ ९-२१ ॥  
  
लोहोडुपेन प्रतरन्निमजत्युदके यथा ॥  
ततैवाकृतपुण्यास्तु तारयन्ति कथं परान् ॥ ९-२२ ॥  
  
अहो चरित्रं महतां सर्वलोकसुखा वहम् ॥  
यथा हि सर्वलोकानामानन्दाय कलानिधिः ॥ ९-२३ ॥  
  
पृथिव्यां यानि तीर्थानि पवित्राणि द्विजोत्तम् ॥  
तानि सर्वाणि गङ्गायाः कणस्यापि समानि न ॥ ९-२४ ॥  
  
तुलसीदलप्रदलसम्म्मिश्रमपि सर्षपमात्रकम् ॥  
गङ्गाजलं पुनात्येव कुलानामेकविंशतिम् ॥ ९-२५ ॥  
  
तस्माद्विप्र महाभाग सर्वशास्त्रार्थकोविद ॥  
गङ्गाजलप्रदानेन पाह्मस्मान्पापकर्मिणः ॥ ९-२६ ॥  
  
इत्याख्यातं राक्षसैस्तैर्गङ्गामाहात्म्यमुत्तमम् ॥  
निशम्य विस्मया विष्टो बभूव द्विजसतमः ॥ ९-२७ ॥  
  
एषामपीद्दशी भक्तिर्गङ्गायां लोकमातरि ॥  
किमु ज्ञानप्रभावाणां महतां पुण्यशालिनाम् ॥ ९-२८ ॥  
  
अथासौ मनसा धर्मं विनिश्चित्य द्विजोत्तमः ॥  
सर्वपूतहितो भक्तः प्राप्नोतीति परं पदम् ॥ ९-२९ ॥  
  
ततो विप्रः कृपाविष्टो गङ्गाजलप्रनुत्तममम् ॥  
तुलसीदलसम्मिश्रं तेषु रक्षःस्वसेचयत् ॥ ९-३० ॥  
  
राक्षसास्तेन सिक्तास्तु सर्षपोपमबिन्दुना ॥  
विमृज्य राक्षसं भावमभवन्देवतोपमाः ॥ ९-३१ ॥  
  
ब्राह्मणी पुत्र सम्यक्ते जग्मुर्हस्तथैव च ॥  
कोटिसूर्यप्रतीकाशा बभूवुर्विवुधर्पभाः ॥ ९-३२ ॥  
  
शङ्खचक्रगदाचिह्ना हरिसारुप्यमागताः ॥  
स्तुवन्तो ब्राह्मणं सम्यक्ते जग्मुर्हरिमन्दिरम् ॥ ९-३३ ॥  
  
राजा कल्माषपादस्तु निजरुपं समास्थितः ॥  
जगाम महतीं चिन्तां दृष्ट्वा तान्मुक्तिगानधान् ॥ ९-३४ ॥  
  
तस्मिन् राज्ञि सुदुःखार्ते गूढरुपा सरस्वती ॥  
धर्ममूलं महावाक्यं बभाषेऽगाधया गिरा ॥ ९-३५ ॥  
  
भो भो राजन्महाभाग न दुःखं गन्तुमर्हसि ॥  
राजस्तवापि भोगान्ते महच्छ्रेयो भविष्यति ॥ ९-३६ ॥  
  
सत्कर्मधूतपापा ये हरिभक्तिपरायणाः ॥  
प्रयान्ति नात्र सन्देहस्तद्विष्णोः परमं पदम् ॥ ९-३७ ॥  
  
सर्वभूतदयायुक्ता धर्ममार्गप्रवर्तिनः ॥  
प्रयान्ति परमं स्थानं गुरुपूजापरायणाः ॥ ९-३८ ॥  
  
इतीरितं समाकर्ण्य भारत्या नृपसतमः ॥  
मनसा निर्वृत्तिं प्राप्यसस्मार च गुरोर्वचः ॥ ९-३९ ॥  
  
स्तुवन्गुरुं च तं विग्नं हरिं चैवातिहर्षितः ॥  
पीर्ववृत्तं च विप्राय सर्वं तस्मै न्यवेदयत् ॥ ९-४० ॥  
  
ततो नृपस्तु कालिङ्गं प्रणम्य विधिर्वमुने ॥  
नामानि व्याहरन्विष्णोः सद्यो वाराणसीं ययौ ॥ ९-४१ ॥  
  
षण्मासं तत्र गङ्गायां स्नात्वा दृष्ट्वा सदाशिवम् ॥  
ब्राह्मणीदत्तश पात्तु मुक्तो मित्रसहोऽभवत् ॥ ९-४२ ॥  
  
ततस्तु स्वपुरीं प्राप्तो वसिष्ठेन महात्मना ॥  
अभिषिक्तो मुनुश्रेष्ट स्वकं राज्यमपालयत् ॥ ९-४३ ॥  
  
पालयित्वा महीं कृत्स्त्रां भुक्त्वा भोगान्स्त्रियं विना ॥  
वशिष्टात्प्राप्य सन्तानं गतो मोक्षं नृपोत्तमः ॥ ९-४४ ॥  
  
नैतच्चित्रं द्विजश्रेष्ट विष्णोर्वाराणसीगुणान् ॥  
गृणञ्छृण्वन्स्मरन्गङ्गां पीत्वा मुक्तो भवेन्नरः ॥ ९-४५ ॥  
  
तस्मान्माहिम्ने विप्रेन्द्र गङ्गायाः शक्यते नहि ॥  
पारं गन्तुं सुराधीशैर्ब्रह्मविष्णुशिवरपि ॥ ९-४६ ॥  
  
यन्नामस्मरणादेव महापातककोटिभिः ॥  
विमुक्तो ब्रह्मसदनं नरो याति न संशयः ॥ ९-४७ ॥  
  
गङ्गा गङ्गेति यन्नाम सकृदप्युच्यते यदा ॥  
तदैव पापनिमुक्तो ब्रह्मलोके महीयते ॥ ९-४८ ॥  
  
इति श्रीबृहन्नारदीयपुराणे पूर्वभागे प्रथमपादे गङ्गा माहात्म्ये नवमोऽध्यायः ॥ ९॥