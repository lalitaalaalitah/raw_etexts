---
title: ०४९

---
सनन्दन उवाच ॥  
  
निशम्य तस्येति वचः परमार्थसमन्वितम् ॥  
प्रश्रयावनतो भूत्वा तमाह नृपतिर्द्विजम् ॥ ४९-१ ॥  
  
राजोवाच ॥  
भगवन्यत्त्वया प्रोक्त परमार्थमयं वचः ॥  
श्रुते तस्मिन्भ्रमन्तीव मनसो मम वृत्तयः ॥ ४९-२ ॥  
  
एतद्विवेकविज्ञानं यदि शेषेषु जन्तुषु ॥  
भवता दर्शितं विप्र तत्परं प्रकृतेर्महत् ॥ ४९-३ ॥  
  
नाहं वहामि शिबिकां शिबिका मयि न स्थिता ॥  
शरीरमन्यदस्मत्तो येनेयं शिबिका धृता ॥ ४९-४ ॥  
  
गुण प्रवृत्तिर्भूतानां प्रवृत्तिः कर्मचोदिता ॥  
प्रवर्तन्ते गुणाश्चैते किं ममेति त्वयोदितम् ॥ ४९-५ ॥  
  
एतस्मिन्परमार्थज्ञ मम श्रोत्रपथं गते ॥  
मनो विह्वलतामेति परमार्थार्थतां गतम् ॥ ४९-६ ॥  
  
पूर्वमेव महाभाग कपिलर्षिमहं द्विज ॥  
प्रष्टुमभ्युद्यतो गत्वा श्रेयः किन्त्वत्र संशये ॥ ४९-७ ॥  
  
तदन्तरे च भवता यदिदं वाक्यमीरितम् ॥  
तेनैव परमार्थार्थं त्वयि चेतः प्रधावति ॥ ४९-८ ॥  
  
कपिलर्षिर्भगवतः सर्वभूतस्य वै किल ॥  
विष्णोरंशो जगन्मोहनाशाय समुपागतः ॥ ४९-९ ॥  
  
स एव भगवान्नूनमस्माकं हितकाम्यया ॥  
प्रत्यक्षतामनुगतस्तथैतद्भवतोच्यते ॥ ४९-१० ॥  
  
तन्मह्यं मोहनाशाय यच्छ्रेयः परमं द्विज ॥  
तद्वदाखिल विज्ञानजलवीच्युजधिर्भवान् ॥ ४९-११ ॥  
  
ब्राह्मण उवाच ॥  
भूयः पृच्छसि किं श्रेयः परमार्थेन पृच्छसि ॥  
श्रेयांसि परमार्थानि ह्यशेषाण्येन भूपते ॥ ४९-१२ ॥  
  
देवताराधनं कृत्वा धनसम्पदमिच्छति ॥  
पुत्रानिच्छति राज्यं च श्रेयस्तस्यैव तन्नृप ॥ ४९-१३ ॥  
  
विवकिनस्तु संयोगः श्रेयोऽसौ परमात्मना ॥  
कर्मयज्ञादिकं श्रेयः स्वर्लोकपलदायि यत् ॥ ४९-१४ ॥  
  
श्रेयः प्रधानं च फले तदेवानभिसंहिते ॥  
आत्मा ध्येयः सदा भूप योगयुक्तैस्तथा परैः ॥ ४९-१५ ॥  
  
श्रेय स्तस्यैव संयोगः श्रेयो यः परमात्मनः ॥  
श्रेयांस्येवमनेकानि शतशोऽथ सहस्त्रशः ॥ ४९-१६ ॥  
  
सन्त्यत्र परमार्थास्तु न त्वेते श्रूयतां च मे ॥  
धर्मोऽयं त्यजते किं तु परमार्थो धनं यदि ॥ ४९-१७ ॥  
  
व्ययश्चक्रियत कस्मात्कामप्राप्त्युपलक्षणः ॥  
मुत्रश्चेत्परमार्थाख्यः सोऽप्यन्यस्य नरेश्वर ॥ ४९-१८ ॥  
  
परमार्थभूतः सोऽन्यस्य परमार्थो हि नः पिता ॥  
एवं न परमार्थोऽस्ति जगत्यत्र चराचरे ॥ ४९-१९ ॥  
  
परमार्थो हि कार्याणि करणानामशेषतः ॥  
राज्यादिप्राप्तिरत्रोक्ता परमार्थतया यदि ॥ ४९-२० ॥  
  
परमार्था भवन्त्यत्र न भवन्ति च वै ततः ॥  
ऋग्यजुःसामनिष्पाद्यं यज्ञकर्म मतं तव ॥ ४९-२१ ॥  
  
परमार्थभूतं तत्रापि श्रूयतां गदतो मम ॥  
यत्तु निष्पाद्यते कार्यं मृदा कारणभूतया ॥ ४९-२२ ॥  
  
तत्कारणानुगमनाज्जायते नृप मृन्मयम् ॥  
एवं विनाशिभिर्द्रव्यैः समिदाज्यकुशादिभिः ॥ ४९-२३ ॥  
  
निष्पाद्यते क्रिया या तु सा भवित्री विनाशिनी ॥  
अनाशी परमार्थस्तु प्राज्ञैरभ्युपगम्यते ॥ ४९-२४ ॥  
  
यत्तुं नाशि न सन्देहो नाशिद्रव्योपपादितम् ॥  
तदेवापलदं कर्म परमार्थो मतो मम ॥ ४९-२५ ॥  
  
मुक्तिसाधनभूतत्वात्परमार्थो न साधनम् ॥  
ध्यानमेवात्मनो भूपपरमार्थार्थशब्दितम् ॥ ४९-२६ ॥  
  
भेदकारि परेभ्यस्तु परमार्थो न भेदवान् ॥  
परमार्थात्मनोर्योगः परमार्थ इतीष्यते ॥ ४९-२७ ॥  
  
मिथ्यैतदन्यद्द्रव्यं हि नैतद्द्रव्यमयं यतः ॥  
तस्माच्छ्रेयांस्यशेषाणि नृपैतानि न संशयः ॥ ४९-२८ ॥  
  
परमार्थस्तु भूपाल सङ्क्षेपाच्छ्रूयतां मम ॥  
एको व्यापी समः शुद्धो निर्गुण प्रकृतेः परः ॥ ४९-२९ ॥  
  
जन्मवृद्ध्यादिरहित आत्मा सर्वगतो नृप ॥  
परिज्ञानमयो सद्भिर्नामजात्यादिभिविभुः ॥ ४९-३० ॥  
  
न योगवान्न युक्तोऽभून्नैव पार्थिवः योक्ष्यति ॥  
तस्यात्मपरदेहेषु सतोऽप्येकमयं हि तत् ॥ ४९-३१ ॥  
  
विज्ञानं परमार्थोऽसौ वेत्ति नोऽतथ्यदर्शनः ॥  
वेणुरङ्घ्रविभेदेन भेदः षङ्जादिसञ्ज्ञितः ॥ ४९-३२ ॥  
  
अभेदो व्यापिनो वायोस्तथा तस्य महात्मनः ॥  
एकत्वं रूपभेदश्च वाह्यकर्मप्रवृत्तिजः ॥ ४९-३३ ॥  
  
देवादिभेदमध्यास्ते नास्त्येवाचरणो हि सः ॥  
श्रृण्वत्र भूप प्राग्वृत्तं यद्गीतमृभुणा भवेत् ॥ ४९-३४ ॥  
  
अवबोधं जनयतो निदाधस्य द्विजन्मनः ॥  
ऋभुर्नामाऽबवत्पुत्रो ब्रह्मणः परमेष्टिनः ॥ ४९-३५ ॥  
  
विज्ञात तत्त्वसद्भावो निसर्गादेव भूपते ॥  
तस्य शिष्यो निदाघोऽभूत्पुलस्त्यतनयः पुरा ॥ ४९-३६ ॥  
  
प्रादादशेषविज्ञानं स तस्मै परया मुदा ॥  
अवाप्तज्ञान तत्त्वस्य न तस्याद्वैतवासना ॥ ४९-३७ ॥  
  
स ऋभुस्तर्कयामास निदाघस्य नरेश्वर ॥  
देविकायास्तटे वीर नागरं नाम वै पुरम् ॥ ४९-३८ ॥  
  
समृद्धमतिरम्यं च पुलस्त्येन निवेशितम् ॥  
रम्योपवनपर्यन्तं स तस्मिन्पार्थवोत्तम ॥ ४९-३९ ॥  
  
निदाधनामायोगज्ञस्तस्य शिष्योऽभवत्पुरा ॥  
दिव्ये वर्षसहस्त्रे तु समतीतेऽस्य तत्पुरम् ॥ ४९-४० ॥  
  
जगाम स ऋभुः शिष्यं निदाघमवलोकितुम् ॥  
स तस्य वैश्वदेवन्ति द्वारालोकनगोचरः ॥ ४९-४१ ॥  
  
स्थित स्तेन गृहीतार्थो निजवेश्म प्रवेशितः ॥  
प्रक्षालिताङ्घ्रिपाणिं च कृतासनपरिग्रहम् ॥ ४९-४२ ॥  
  
उवाच स द्विजश्रेष्टो भुज्यतामिति सादरम् ॥  
ऋभुरुवाच ॥  
भो विप्रवर्य भोक्तव्यं यदत्र भवतो गृहे ॥ ४९-४३ ॥  
  
तत्कथ्यतां कदन्नेषु न प्रीतिः सततं मम ॥  
निदाघ उवाच ॥  
सक्तुयावकव्रीहीनामपूपानां च मे गृहे ॥ ४९-४४ ॥  
  
यद्रोचते द्विजश्रेष्ट तावद्भुङ्क्ष्व यथेच्छया ॥  
ऋभुरुवाच ॥  
कदन्नानि दिजैतानि मिष्टमन्नं प्रयच्छ मे ॥ ४९-४५ ॥  
  
संयावपायसादीनि चेक्षुका रसवन्ति च ॥  
निदाघ उवाच ॥  
गृहे शालिनि मद्गेहे यत्किञ्चिदति शोभनम् ॥ ४९-४६ ॥  
  
भोज्येषु साधनं मिष्टं तेनास्यान्नं प्रसाधय ॥  
इत्युक्ता तेन सा पत्नी मिष्टमन्नं द्विजस्य तत् ॥ ४९-४७ ॥  
  
प्रसाधितवती तद्वै भर्तुर्वचनगौरवात् ॥  
न भुक्तवन्तमिच्छातो मिष्टमन्नं महामुनिम् ॥ ४९-४८ ॥  
  
निदाघः प्राहभूपाल प्रश्रयावनतः स्थितः ॥  
निदाघ उवाच ॥  
अपि ते परमा तृप्तिरुत्पन्ना पुष्टिरेव ॥ ४९-४९ ॥  
  
अपि ते मानसं स्वस्थमाहारेण कृतं द्विज ॥  
क्व निवासी भवान्विप्र क्व वा गन्तुं समुद्यतः ॥ ४९-५० ॥  
  
आगम्यते च भवता यतस्तश्च निवेद्यताम् ॥  
ऋमुरुवाच ॥  
क्षुधितस्य च भुक्तेऽन्ने तृप्तिर्ब्रह्मन्विजायते ॥ ४९-५१ ॥  
  
न मे क्षुधा भवेत्तॄप्तिः कस्मान्मां द्विज पृच्छति ॥  
वह्निना पार्थिवेनादौ दग्धे वै क्षुरापीश्वः ॥ ४९-५२ ॥  
  
भवत्यम्भसि च क्षीणे नृणां तृष्णासमुद्भवः ॥  
क्षुत्तृष्णे देहधर्माख्ये न ममैते यतो द्विज ॥ ४९-५३ ॥  
  
ततः क्षुत्सम्भवाभावात्तृप्तिरस्त्येव मे सदा ॥  
मनसः स्वस्थता तुष्टिश्चित्तधर्माविमौ द्विज ॥ ४९-५४ ॥  
  
चेतसो यस्य यत्पृष्टं पुमानेभिर्न युज्यते ॥  
क्व निवासस्तवेत्युक्तं क्व गन्तासि च यत्त्वया ॥ ४९-५५ ॥  
  
कुतश्चागम्यते त्वेतात्र्रितयेऽपि निबोध मे ॥  
पुमान्सवर्गतो व्यापीत्याकाशवदयं यतः ॥ ४९-५६ ॥  
  
कुतः कुत्र क्व गन्तासीत्येतदप्यर्थवत्कथम् ॥  
सोऽहं गन्ता न चागन्ता नैकदेशनिकेतनः ॥ ४९-५७ ॥  
  
त्वं चान्ये च न च त्वं त्वं नान्ये नैवाहमप्यहम् ॥  
मिष्टन्ने मिष्टमित्येषा जिह्वा सा मे कृता तव ॥ ४९-५८ ॥  
  
किं वक्ष्यतीति तत्रापि श्रूयतां द्विजसत्तमा ॥  
मिष्टमेव यदामिष्टं तदेवोद्वेगकारणम् ॥ ४९-५९ ॥  
  
अमिष्टं जायते मिष्टं मिष्टादुद्विजते जनः ॥  
आदिमध्यावसानेषु किमन्नं रुचिकारणम् ॥ ४९-६० ॥  
  
मृण्मयं हि मृदा यद्वद्गृहं लिप्तं स्थिरीभवेत् ॥  
पार्थिवोऽयं तथा देहः पार्थिवैः परमाणुभिः ॥ ४९-६१ ॥  
  
यवगोधूममुद्गादि र्घृतं तैलं पयो दधि ॥  
गुडः फलानीति तथा पार्थिवाः परमाणवः ॥ ४९-६२ ॥  
  
तदेतद्भवता ज्ञात्वा मिष्टामिष्टविचारि यत् ॥  
तन्मनः शमनालबि कार्यं प्राप्यं हि मुक्तये ॥ ४९-६३ ॥  
  
इत्याकर्ण्य वचस्तस्य परमार्थाश्रितं नृप ॥  
प्रणिपत्य महाभागो निदाघो वाक्यमब्रवीत् ॥ ४९-६४ ॥  
  
प्रसीद मद्धितार्थाय कथ्यतां यस्त्वमागतः ॥  
नष्टो मोहस्तवाकर्ण्य वचांस्येतानि मे द्विज ॥ ४९-६५ ॥  
  
ऋभुरुवाच ॥  
ऋभुरस्मि तवाचार्यः प्रज्ञादानाय ते द्विज ॥  
इहागतोऽहं दास्यामि परमार्थं सुबोधितम् ॥ ४९-६६ ॥  
  
एक एवमिदं विद्धि न भेदि सकलं जगत् ॥  
वासुदेवाभिधेयस्य स्वरुपं परात्मनः ॥ ४९-६७ ॥  
  
ब्रह्मण उवाच ॥  
तथेत्युक्त्वा निदाधेन प्रणिपातपुरः सरम् ॥  
पूजितः परया भक्त्यानिच्छितः प्रययौ विभुः ॥ ४९-६८ ॥  
  
पुनवर्षसहस्त्रन्ते समायातो नरेश्वर ॥  
निदाघज्ञानदानाय तदेव नगरं गुरुः ॥ ४९-६९ ॥  
  
नगरस्य बहिः सोऽथ निदाघं दृष्टवान् मुनिम् ॥  
महाबलपरीवारे पुरं विशति पार्थिवे ॥ ४९-७० ॥  
  
दूरस्थितं महाभागे जनसम्मर्दवर्जकम् ॥  
क्षुत्क्षामकण्ठमायान्तमरण्यात्ससमित्कुशम् ॥ ४९-७१ ॥  
  
दृष्ट्वा निदाघं स ऋभुरुपागत्याभिवाद्य च ॥  
उवाच कस्मादेकान्तं स्थीयत भवता द्विज ॥ ४९-७२ ॥  
  
निदाघ उवाच ॥  
भो विप्र जनसम्मर्द्दो महानेष जनेश्वरे ॥  
प्रविवक्षौ पुरे रम्ये तेनात्र स्थीयते मया ॥ ४९-७३ ॥  
  
ऋभुरुवाच ॥  
नराधिपोऽत्र कतमः कतमश्चेतरो जनः ॥  
कथ्यतां मे द्विजश्रेष्ट त्वमभिज्ञो मतो मम ॥ ४९-७४ ॥  
  
निदाघ उवाच ॥  
योऽयं गजेन्द्रमुन्मत्तमद्रिश्रृङ्गसमुच्छ्रयम् ॥  
अधिरुढो नरेन्द्रोऽयं परितो यस्तथेतरः ॥ ४९-७५ ॥  
  
ऋभुरुवाच ॥  
एतौ हि गजराजानौ दृष्टौ हि युगपन्मया ॥  
भवता निर्विशेषेण पृथग्वेदोपलक्षितौ ॥ ४९-७६ ॥  
  
तत्कथ्यतां महाभाग विशेषो भवतानयोः ॥  
ज्ञातुमिच्छाम्यहं कोऽत्र गजः को वा नराधिपः ॥ ४९-७७ ॥  
  
निदाध उवाच ॥  
गजोयोऽयमधो ब्रह्मन्नुपर्यस्यैष भूपतिः ॥  
वाह्यवाहकसम्बन्धं को न जानाति वै द्विज ॥ ४९-७८ ॥  
  
ऋभुरुवाच ॥  
ब्रह्मन्यथाहं जानीयां तथा मामवबोधय ॥  
अधः सत्त्वविभागं किं किं चोर्द्धमभिधीयते ॥ ४९-७९ ॥  
  
ब्राह्मण उवाच ॥  
इत्युक्त्वा सहसारुह्य निदाघः प्राह तं ऋभुम् ॥  
श्रयतां कथयाम्येष यन्मां त्वं परिपृच्छसि ॥ ४९-८० ॥  
  
उपर्यहं यथा राजा त्वमधःकुञ्जरो यथा ॥  
अवबोधाय ते ब्रह्मन्दृष्टान्तो दर्शितो मया ॥ ४९-८१ ॥  
  
ऋभुरुवाच ॥  
त्वं राजेव द्विजश्रेष्ट स्थितोऽहं गजवद्यदि ॥  
तदेवं त्वं समाचक्ष्व कतमस्त्वमहं तथा ॥ ४९-८२ ॥  
  
ब्राह्मण उवाच ॥  
इत्युक्तः सत्वरस्तस्य चरणावभिवन्द्य सः ॥  
निदाधः प्राह भगवन्नाचार्यस्त्वमृभुर्मम् ॥ ४९-८३ ॥  
  
नान्यस्याद्वैतसंस्कारसंस्कृतं मानसं तथा ॥  
यथाचार्यस्य तेन त्वां मन्ये प्राप्तमहं गुरुम् ॥ ४९-८४ ॥  
  
ऋभुरुवाच ॥  
तवोपदेशदानाय पूर्वशुश्रूषणात्तव ॥  
गुरुस्नेहादृभुर्नामनिदाघं समुपागतः ॥ ४९-८५ ॥  
  
तदेतदुपदिष्टं ते सङ्क्षेपेण महामते ॥  
परमार्थसारभूतं यत्तदद्वैतमशेषतः ॥ ४९-८६ ॥  
  
ब्राह्मण उवाच ॥  
एवमुक्त्वा ददौ विद्यां निदाघं स ऋभुर्गुरुः ॥  
निदाघोऽप्युपदेशेन तेनाद्वैतपरोऽभवत् ॥ ४९-८७ ॥  
  
सर्वभूतान्यभेदेन ददृशे स तदात्मनः ॥  
तथा ब्रह्मतनौ मुक्तिमवाच परमाद्विजः ॥ ४९-८८ ॥  
  
तथा त्वमपि धर्मज्ञ तुल्यात्मरिपुबान्धवः ॥  
भव सर्वगतं ज्ञानमात्मानमवनीपते ॥ ४९-८९ ॥  
  
सितनीलादिभेदेन यथैकं दृश्यते नभः ॥  
भ्रान्तदृष्टिभिरात्मापि तथैकः सन्पृथक् पृथक् ॥ ४९-९० ॥  
  
एकः समस्तं यदिहास्ति किञ्चित्तदच्युतो नास्ति परं ततोऽन्यत् ॥  
सोऽहं स च त्वं स च सर्वमेतदात्मांस्वयं भात्यपभेदमोहः ॥ ४९-९१ ॥  
  
सनन्दन उवाच ॥  
इतीरितस्तेन स राजवर्यस्तत्याज भेदं परमार्थदृष्टिः ॥  
स चापि जातिस्मरणावबोदस्तत्रैव जन्मन्यपवर्गमाप ॥ ४९-९२ ॥  
  
परमार्थाध्यात्ममेतत्तुभ्यमुक्तं मुनीश्वर ॥  
ब्राह्मणक्षत्रियविशां श्रोर्तॄणां चापि मुक्तिदम् ॥ ४९-९३ ॥  
  
यथा पृष्टं त्वया ब्रह्मंस्तथा ते गदितं मया ॥  
ब्रह्मज्ञानमिदं शुद्धं किमन्यत्कथयामि वै ॥ ४९-९४ ॥  
  
इति श्रीबृहन्नारदीयपुराणे पूर्वभागे बृहदुपाख्याने द्वि.पा.एकोनपञ्चाशत्तमोध्यायः ॥