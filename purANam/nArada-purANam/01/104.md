---
title: १०४

---
ब्रह्मोवाच ॥  
श्रृणु वत्स प्रवक्ष्यामि पुराणं स्कन्दसञ्ज्ञकम् ॥  
यस्मिन्प्रतिपदं साक्षान्महादेवो व्यवस्थितः ॥ १०४-१ ॥  
  
पुराणे शतकोटो तु यच्छैवं वर्णितं मया ॥  
लक्षं तस्यार्थं जातस्य सारो व्यासेन कीर्तितः ॥ १०४-२ ॥  
  
स्कन्दाह्वयस्तत्र खण्डाः सप्तैव परिकल्पिताः ॥  
एकाशीतिसहस्रं तु स्कान्दं सर्वोघकृतन्नम् ॥ १०४-३ ॥  
  
यः श्रृणोति पठेद्वापि स तु साक्षाच्छिवः स्थितः ॥  
यत्र माहेश्वरा धर्माः षण्मुखेन प्रकाशिताः ॥ १०४-४ ॥  
  
कल्पे तत्पुरुषे वृत्ताः सर्वसिद्धिविधायकाः ॥  
तस्य माहेश्वरश्चाथ खण्डः पापप्रणाशनः ॥ १०४-५ ॥  
  
किञ्चिन्न्यूनार्कसाहस्रो बहुपुण्यो बृहत्कथः ॥  
सुचरित्रशतैर्युक्तः स्कन्दमाहात्म्यसूचकः ॥ १०४-६ ॥  
  
यत्र केदारमाहात्म्ये पुराणोपक्रमः पुरा ॥  
दक्षयज्ञकथा पश्चाच्छिवलिङ्गार्चने फलम् ॥ १०४-७ ॥  
  
समुद्रमथनाख्यानं देवेन्द्रचरितं ततः ॥  
पार्वत्याः समुपाख्यानं विवाहस्तदनन्तरम् ॥ १०४-८ ॥  
  
कुमारोत्पत्तिकथनं ततस्तारकसङ्गरः ॥  
ततः पाशुपताख्यानं चण्डाख्यानसमन्वितम् ॥ १०४-९ ॥  
  
द्यूतप्रवर्तनाख्यानं नारदेन समागमः ॥  
ततः कुमारमाहात्म्ये पञ्चतीर्थकथानकम् ॥ १०४-१० ॥  
  
धर्मवर्मनृपाख्यानं नदीसागरकीर्तनम् ॥  
इन्द्रद्युम्नकथा पस्चान्नाडीजङ्घकथान्वितम् ॥ १०४-११ ॥  
  
प्रादुर्भावस्ततो मह्याः कथा दमनकस्य च ॥  
महीसागरसंयोगः कुमारेशकथा ततः ॥ १०४-१२ ॥  
  
ततस्तारकयुद्धं च नानाख्यानसमन्वितम् ॥  
वधश्च तारकस्याथ पञ्चलिङ्गनिवेशनम् ॥ १०४-१३ ॥  
  
द्वीपाख्यानं ततः पुण्यमूर्द्धलोकव्यवस्थितिः ॥  
ब्रह्माण्डस्थितिमानं च वर्करेशकथानकम् ॥ १०४-१४ ॥  
  
महाकालसमुद्भूतिः कथा चास्य महाद्भुता ॥  
वासुदेवस्य माहात्म्यं कोटितीर्थं ततः परम् ॥ १०४-१५ ॥  
  
नानातीर्थसमाख्यानं गुप्तक्षेत्रे प्रकीर्तितम् ॥  
पाण्डवानां कथा पुण्या महाविद्याप्रसाधनम् ॥ १०४-१६ ॥  
  
तीर्थयात्रासमाप्तिश्च कौमारमिदमद्भुतम् ॥  
अरुणाचलमाहात्म्यं सनकब्रह्मसङ्कथा ॥ १०४-१७ ॥  
  
गौरीतपः समाख्यानं तत्तत्तीर्थनिरूपणम् ॥  
माहिषासुरमाख्यानं वधश्चास्य महाद्भुतः ॥ १०४-१८ ॥  
  
द्रोणाचले शिवास्थानं नित्यदापरिकीर्तितम् ॥  
इत्येष कथितः स्कान्दे खण्डो माहेश्वरोऽद्भुतः ॥ १०४-१९ ॥  
  
द्वितीयो वैष्णवः खण्डस्तस्याख्यानानि मे शुणु ॥  
प्रथमं भूमिवाराहसमाख्यानं प्रकीर्तितम् ॥ १०४-२० ॥  
  
यत्र वेङ्कटकुध्रस्य माहात्म्यं पापनाशनम् ॥  
कमलायाः कथा पुण्या श्रीनिवासस्थितिस्ततः ॥ १०४-२१ ॥  
  
कुला लाख्यानकं चात्र सुवर्णमुखरी कथा ॥  
नानाख्यानसमायुक्ता भारद्वाजकथाद्भुता ॥ १०४-२२ ॥  
  
मतङ्गाञ्जनसंवादः कीर्तितः पापनाशनः ॥  
पुरुषोत्तममाहात्म्यं कीर्तितं चोत्कले ततः ॥ १०४-२३ ॥  
  
मार्कण्डेयसमाख्यानमम्बरीषस्य भूपतेः ॥  
इन्द्रद्युम्नस्य चाख्यानं विद्यापतिकथा शुभा ॥ १०४-२४ ॥  
  
जैमिनेः समुपाख्यानं नारदस्यापि वाडव ॥  
नीलकण्ठसमाख्यानं नरसिंहोपवर्णनम् ॥ १०४-२५ ॥  
  
अश्वमेधकथा राज्ञो ब्रह्मलोकगतिस्तथा ॥  
रथयाव्राविधिः पश्चाज्जन्मस्थानविधिस्तथा ॥ १०४-२६ ॥  
  
दक्षिणामूर्त्युपाख्यानं गुण्डिवाख्यानकं ततः ॥  
रथरक्षाविधानं च शयनोत्सवकीर्तनम् ॥ १०४-२७ ॥  
  
श्वेतोपाख्यानमत्रोक्तं पृथुत्सवनिरूपणम् ॥  
दोलोत्सवो भगवतो व्रतं सांवत्सराभिधम् ॥ १०४-२८ ॥  
  
पूजा चाकामिका विष्णोरुद्दालकनियोगतः ॥  
योगसाधनमत्रोक्तं नानायोगनिरूपणम् ॥ १०४-२९ ॥  
  
दशावतारकथनं स्रानादिपरिकीर्तनम् ॥  
ततो बदरिकायाश्च माहात्म्यं पापनाशनम् ॥ १०४-३० ॥  
  
अग्न्यादितीर्थमाहात्म्यं वैनतेयशिलाभवम् ॥  
कारणं भगवद्वासे तीर्थं कापालमोचनम् ॥ १०४-३१ ॥  
  
पञ्चधाराभिधं तीर्थं मेरुसंस्थापनं तथा ॥  
ततः कार्तिकमाहात्म्ये माहात्म्यं मदनालसम् ॥ १०४-३२ ॥  
  
धूम्रकेशसमाख्यानं दिनकृत्यानि कार्तिके ॥  
पञ्चभीष्मव्रताख्यानं कीर्तितं भुक्तिमुक्तिदम् ॥ १०४-३३ ॥  
  
ततो मार्गस्य माहात्म्ये विधानं स्नानजं तथा ॥  
पुण्ड्रादिकीर्तनं चात्र मालाधारणपुण्यकम् ॥ १०४-३४ ॥  
  
पञ्चामृतस्नानपुण्यं घण्टानादादिजं फलम् ॥  
नानापुष्पार्चनफलं तुलसीदलजं फलम् ॥ १०४-३५ ॥  
  
नैवेद्यस्य च माहात्म्यं हरिवासरकीर्तनम् ॥  
अखण्डैकादशीपुण्यं तथा जागरणस्य च ॥ १०४-३६ ॥  
  
यस्योत्सवविधानं च नाममाहात्म्यकीर्तनम् ॥  
ध्यानादिपुण्यकथनं माहात्म्यं मथुराभवम् ॥ १०४-३७ ॥  
  
मथुरातीर्थमाहात्म्यं पृथगुक्तं ततः परम् ॥  
वनानां द्वादशानां च माहात्म्यं कीर्तितं ततः ॥ १०४-३८ ॥  
  
श्रीमद्भागवतस्यात्र माहात्म्यं कीर्तितं परम् ॥  
वज्रशाण्डिल्यसंवाद अन्तर्लीलाप्रकाशकम् ॥ १०४-३९ ॥  
  
ततो माघस्य माहात्म्यं स्नानदानजपोद्भवम् ॥  
नानाख्यानसमायुक्तं दशाध्यायैर्निरूपितम् ॥ १०४-४० ॥  
  
ततो वैष्णवमाहात्म्ये शय्यादानादिजं फलम् ॥  
जलदा नादिविधयः कामाख्यानमतः परम् ॥ १०४-४१ ॥  
  
श्रुतदेवस्य चरितं व्याधोपाख्यानमद्भुतम् ॥  
तथाक्षयतृतीयादेर्विशेषात्पुण्यकीर्तनम् ॥ १०४-४२ ॥  
  
ततस्त्वयोध्यामाहात्म्ये चक्रब्रह्माह्वतीर्थके ॥  
सुरापापविमोक्षाख्ये तथाधारसहस्रकम् ॥ १०४-४३ ॥  
  
स्वर्गद्वारं चन्द्रहरिधर्महर्युपवर्णनम् ॥  
स्वर्णवृष्टेरुपाख्यानं तिलोदासरयूयुतिः ॥ १०४-४४ ॥  
  
सीताकुण्डं गुप्तहरिसरंयुघर्घरान्वयः ॥  
गोप्रतारं च दुग्धोदं गुरुकुण्डादिपञ्चकम् ॥ १०४-४५ ॥  
  
सोमार्का दीनि तीर्थानि त्रयोदश ततः परम् ॥  
गयाकूपस्य माहात्म्यं सर्वाघविनिवर्तकम् ॥ १०४-४६ ॥  
  
माण्डव्याश्रमपूर्वाणि तीर्थानि तदनन्तरम् ॥  
अजितादि मानसादितीर्थानि गदितानि च ॥ १०४-४७ ॥  
  
इत्येष वैष्णवः खण्डो द्वितीयः परिकीर्तितः ॥  
अतः परं ब्रह्मखण्डं मरीचे श्रृणु पुण्यदम् ॥ १०४-४८ ॥  
  
यत्र वै सेतुमाहात्म्ये फलं स्नाने क्षणोद्भवम् ॥  
गालवस्य तपश्चर्या राक्षसाख्यानकं ततः ॥ १०४-४९ ॥  
  
चक्रतीर्थादिमाहात्म्यं देवीपत्तनसंयुते ॥  
वेतालतीर्थमहिमा पापनाशादिकीर्तनम् ॥ १०४-५० ॥  
  
मङ्गलादिकमाहात्म्यं ब्रह्मकुण्डादिवर्णनम् ॥  
हनुमत्कुण्डमहिमागस्त्यतीर्थभवं फलम् ॥ १०४-५१ ॥  
  
रामतीर्थादिकथनं लक्ष्मीतीर्थनिरूपणम् ॥  
शङ्खादितीर्थमहिमा तथा साध्यामृतादिजः ॥ १०४-५२ ॥  
  
धनुष्कोट्यादिमाहात्म्यं क्षीरकुण्डादिजं तथा ॥  
गायत्र्यादिकतीर्थानां माहात्म्यं चात्र कीर्तितम् ॥ १०४-५३ ॥  
  
रामनाथस्य महिमा तत्त्वज्ञानोपदेशनम् ॥  
यात्राविधानकथनं सेतै मुक्तिप्रदं नृणाम् ॥ १०४-५४ ॥  
  
धर्मारण्यस्य माहात्म्यं ततः परमुदीरितम् ॥  
स्थाणुः स्कन्दाय भगवान्यत्र तत्त्वमुपादिशत् ॥ १०४-५५ ॥  
  
धर्मारण्यसुसम्भूतिस्तत्पुण्यपरिकीर्त्तनम् ॥  
कर्म्मसिद्धेः समाख्यानं ऋषिवंशनिरूपणम् ॥ १०४-५६ ॥  
  
अप्सरस्तीर्थमुख्यानां माहात्म्यं यत्र कीर्तितम् ॥  
वर्णानामाश्रमाणां च धर्मतत्त्वनिरूपणम् ॥ १०४-५७ ॥  
  
दिवः स्थानविभागश्च बकुलार्ककथा शुभा ॥  
छत्रानन्दा तथा शान्ता श्रीमाता च मतङ्गिनी ॥ १०४-५८ ॥  
  
पुण्यदा च समाख्याता यत्र देव्यः समास्थिताः ॥  
इन्द्रेश्वरादिमाहात्म्यं द्वारकादिनिरूपणम् ॥ १०४-५९ ॥  
  
लोहासुरसमाख्यानं गङ्गाकूपनिरूपणम् ॥  
श्रीरामचरितं चैव सत्यमन्दिरवर्णनम् ॥ १०४-६० ॥  
  
जीर्णोद्धा रस्य कथनमासनप्रतिपादनम् ॥  
जातिभेदप्रकथनं स्मृतिधर्मनिरूपणम् ॥ १०४-६१ ॥  
  
ततस्तु वैष्णवा धर्मा नानाख्यानैरुदीरिताः ॥  
चातुर्मास्ये ततः पुण्ये सर्वधर्मनिरूपणम् ॥ १०४-६२ ॥  
  
दानप्रशंसा तत्पश्चाद्व्रतस्य महिमा ततः ॥  
तपश्चैव पूजायाः सच्छिद्रकथनं ततः ॥ १०४-६३ ॥  
  
तद्वृत्तीनां भिदाख्यानं शालग्रामनिरूपणम् ॥  
भारकस्य वधोपायो वृक्षाचामहिमा तथा ॥ १०४-६४ ॥  
  
विष्णोः शापश्च वृक्षत्वं पार्वत्यनुतपस्ततः ॥  
हरस्य ताण्डवं नृत्यं रामनामनिरूपणम् ॥ १०४-६५ ॥  
  
हरस्य लिङ्गपतनं कथा बैजवनस्य च ॥  
पार्वतीजन्मचरितं तारकस्य वधोऽद्भुतः ॥ १०४-६६ ॥  
  
प्रणवैश्वर्यकथनं तारकाचरितं पुनः ॥  
दक्षयज्ञसमाप्तिश्च द्वादशाक्षरभूषणम् ॥ १०४-६७ ॥  
  
ज्ञानयोगसमाख्यानं महिमा द्वादशाक्षरेः ॥  
श्रवणादिकपुण्यं च कीर्तितं शर्मदं नृणाम् ॥ १०४-६८ ॥  
  
ततो ब्राह्मोत्तरे भागे शिवस्य महिमाद्भुतः ॥  
पञ्चाक्षरस्य महिमा गोकर्णमहिमा ततः ॥ १०४-६९ ॥  
  
शिवरात्रैश्च महिमा प्रदोषव्रतकीर्तनम् ॥  
सोमवारव्रतं चापि सीमन्तिन्याः कथानकम् ॥ १०४-७० ॥  
  
भद्रायुत्पत्तिकथनं सदाचारनिरूपणम् ॥  
शिववर्मसमुद्देशो भद्रायूद्वाहवर्णनम् ॥ १०४-७१ ॥  
  
भद्रायुमहिमा चापि भस्ममाहात्म्यकीर्तनम् ॥  
शबराख्यानकं चैव उमामाहेश्वरं व्रतम् ॥ १०४-७२ ॥  
  
रुद्राक्षस्य च माहात्म्यं रुद्राध्यायस्य पुण्यकम् ॥  
श्रवणादिकपुण्यं च ब्रह्मखण्डोऽयमीरितः ॥ १०४-७३ ॥  
  
अतः परं चतुर्थँ तु काशीखण्डमनुत्तमम् ॥  
विन्ध्यनारदयोर्यत्र संवादः परिकीर्तितः ॥ १०४-७४ ॥  
  
सत्यलोकप्रभावश्चागस्त्यावासे सुरागमः ॥  
पतिव्रताचरित्रं च तीर्थयात्रा प्रशंसनम् ॥ १०४-७५ ॥  
  
ततश्च सप्तपुर्याख्या संयमिन्या निरूपणम् ॥  
बुधस्य च तथेन्द्राग्न्योर्लोकाप्तिः शिवशर्मणः ॥ १०४-७६ ॥  
  
अग्नेः समुद्भवश्चैव क्रव्याद्वरुणसम्भवः ॥  
गन्धवत्यलकापुर्योरीश्वर्याश्च समुद्भवः ॥ १०४-७७ ॥  
  
चन्द्रार्कबुधलोकानां कुजेज्यार्कभुवां क्रमात् ॥  
मम विष्णोर्ध्रुवस्यापि तपोलोकस्य वर्णनम् ॥ १०४-७८ ॥  
  
ध्रुवलोककथा पुण्या सत्यलोकनिरीक्षणम् ॥  
स्कन्दागस्त्यसमालापो मणिकर्णीसमुद्भवः ॥ १०४-७९ ॥  
  
प्रभावश्चापि गङ्गाया गङ्गानामसहस्रकम् ॥  
वाराणसीप्रशंसा च भैरवाविर्भवस्ततः ॥ १०४-८० ॥  
  
दण्डपाणिज्ञानवाप्योरुद्भवः समनन्तरम् ॥  
ततः कलावत्याख्यानं सदाचारनिरूपणम् ॥ १०४-८१ ॥  
  
ब्रह्मचारिसमाख्यानं ततः स्त्रीलक्षणानि च ॥  
कृत्याकृत्यविनिर्देशो ह्यविमुक्तेशवर्णनम् ॥ १०४-८२ ॥  
  
गृहस्थयोगिनो धर्माः कालज्ञानं ततः परम् ॥  
दिवोदासकथा पुण्या काशिकावर्णनं ततः ॥ १०४-८३ ॥  
  
मायागणपतेश्चाथ भुवि प्रादुर्भवस्ततः ॥  
विष्णुमायाप्रपञ्चोऽथ दिवोदासविमोक्षणम् ॥ १०४-८४ ॥  
  
ततः पञ्चनदोत्पर्त्तिर्बिन्दुमाधवसम्भवः ॥  
ततो वैष्णवतीर्थाख्या शूलिनः काशिकागमः ॥ १०४-८५ ॥  
  
जैगीषव्येन संवादो ज्येष्ठेशाख्या महेशितुः ॥  
क्षेत्राख्यानं कन्दुकेशः व्याघ्रेश्वरसमुद्भवः ॥ १०४-८६ ॥  
  
शैलेशरत्नेश्वरयोः कृत्तिवासस्य चोद्भवः ॥  
देवतानामधिष्टानं दुर्गासुरपराक्रमः ॥ १०४-८७ ॥  
  
दुर्गाया विजयश्चाथ ॐकारेशस्य वर्णनम् ॥  
पुनरोङ्कार माहात्म्य त्रिलोचोनसमुद्भवः ॥ १०४-८८ ॥  
  
केदाराख्या च धर्मेश कथा विष्णुभुजोद्भवा ॥  
वीरेश्वरसमाख्यानं गङ्गामाहात्म्यकीर्तनम् ॥ १०४-८९ ॥  
  
विश्वकर्मेशमहिमा दक्षयज्ञोद्भवस्तथा ॥  
सतीशस्यामृतेशादेर्भुजस्तम्भः पराशरे ॥ १०४-९० ॥  
  
क्षेत्रतीर्थकदम्बश्च मुक्तिमडपसङ्कथा ॥  
विश्वेशविभवश्चाथ ततो यात्रापरिक्रमः ॥ १०४-९१ ॥  
  
अतः परं त्ववन्त्याख्यं श्रृणु खण्ड च पञ्चमम् ॥  
महाकालवनाख्यानं ब्रह्मशीर्षच्छिदा ततः ॥ १०४-९२ ॥  
  
प्रायश्चित्तविधिश्चाग्नेरुत्पत्तिश्च सुरागमः ॥  
देवदीक्षा शिवस्तोत्रं नानापातकनाशनम् ॥ १०४-९३ ॥  
  
कपोलमोचनाख्यानं महाकालवनस्थितिः ॥  
तीर्थं कनखलेशस्य सर्वपापप्रणाशनम् ॥ १०४-९४ ॥  
  
कुण्डमप्सरसञ्ज्ञं च सरो रुद्रस्य पुण्यदम् ॥  
कुडवेशं च विद्याध्रं मर्कटेश्वरतीर्थकम् ॥ १०४-९५ ॥  
  
स्वर्गद्वारचतुःसिन्धुतीर्थं शङ्करवापिका ॥  
शङ्कराक गन्धवतीतीर्थं पापप्रणाशनम् ॥ १०४-९६ ॥  
  
दशाश्वमेधिकानंशतीर्थे च हरिसिद्धिदम् ॥  
पिशाचकादियात्रा च हनुमत्कवचेश्वरौ ॥ १०४-९७ ॥  
  
महाकालेशयात्रा च वल्मीकेश्वरतीर्थकम् ॥  
शुक्रे च पञ्चमे चाख्ये कुशस्थल्याः प्रदक्षिणाः ॥ १०४-९८ ॥  
  
अक्रूरसञ्ज्ञकन्त्वेकपादं चन्द्रार्कवैभवम् ॥  
करभेशाख्यतीर्थं च लटुकेशादितीर्थकम् ॥ १०४-९९ ॥  
  
मार्कण्डेशं यज्ञवापी सोमेशं नरकान्तकम् ॥  
केदारेश्वररामेशसौभाग्येशनरार्ककम् ॥ १०४-१०० ॥  
  
केशवार्कं शक्तिभेदं स्वर्णसारमुखानि च ॥  
ॐकारेशादितीर्थानि अन्धकश्रुतिकीर्तनम् ॥ १०४-१०१ ॥  
  
कालारण्ये लिङ्गसङ्ख्या स्वर्णश्रृङ्गाभिधानकम् ॥  
कुशस्थल्या अवन्त्याश्चोज्जयिन्या अभिधानकम् ॥ १०४-१०२ ॥  
  
पद्मावतीवै कुमुद्वत्यमरावतिनामकम् ॥  
विशालाप्रतिकल्पाभिधानं च ज्वरशान्तिकम् ॥ १०४-१०३ ॥  
  
शिवानामादिकफलं नागोद्गीता शिवस्तुतिः ॥  
हिरण्याक्षवधाख्यानं तीर्थं सुन्दरकुण्डकम् ॥ १०४-१०४ ॥  
  
नीलगङ्गापुष्कराख्यं विन्ध्यवासनतीर्थकम् ॥  
पुरुषोत्तमाभिधानं तु तत्तीर्थं चाघनाशनम् ॥ १०४-१०५ ॥  
  
गोमती वामनं कुण्डो विष्णोर्नामसहस्रकम् ॥  
वीरेश्वरसरः कालभैरवस्य च तीर्थकम् ॥ १०४-१०६ ॥  
  
महिमा नागपञ्चम्या नृसिंहस्य जयन्तिका ॥  
कुटुम्बेश्वरयात्रा च देवसाधककीर्तनम् ॥ १०४-१०७ ॥  
  
कर्कराजाख्यतीर्थं च विघ्नेशादिसुरोहनम्॥  
रुन्द्रकुण्डप्रभृतिषु बहुतीर्थनिरूपणम् ॥ १०४-१०८ ॥  
  
यात्राष्टतीर्थजा पुण्या रेवामाहात्म्यमुच्यते ॥  
धर्मपुत्रस्य वैराग्यो मार्कण्डेयेन सङ्गमः ॥ १०४-१०९ ॥  
  
प्राग्रीयानुभवाख्यानममृतापरिकीर्त्तनम् ॥  
कल्पे कल्पे पृथङ् नाम नर्मदायाः प्रकीर्तितम् ॥ १०४-११० ॥  
  
स्तवमार्षं नामेदं च कालरात्रिकथा ततः ॥  
महादेवस्तुतिः पश्चात्पृथक्कल्पकथाद्भुता ॥ १०४-१११ ॥  
  
विशल्याख्यानकं पश्चाज्जालेश्वरकथा तथा ॥  
गोरीव्रत समाख्यानं त्रिपुरज्वालनं ततः ॥ १०४-११२ ॥  
  
देहपातविधानं च कावेरीसङ्गमस्ततः ॥  
दारुतीर्थं ब्रह्मावर्तं यत्रेश्वरकथानकम् ॥ १०४-११३ ॥  
  
अग्नितीर्थं रवितीर्थं मेघनादादिदारुकम् ॥  
देवतीर्थं नर्मदेशं कपिलाख्यं करञ्जकम् ॥ १०४-११४ ॥  
  
कुण्डलेशं पिप्पलादं विमलेशं च शूलभित् ॥  
शचीहरणमाख्या नमभ्रकस्य वधस्ततः ॥ १०४-११५ ॥  
  
शूलभेदोद्भवो यत्र दानधर्माः पृथग्विधाः ॥  
आख्यानं दीर्घतपस ऋष्यश्रृङ्गकथा ततः ॥ १०४-११६ ॥  
  
चित्रसेनकथापुण्या काशिराज्यस्य लक्षणम् ॥  
ततो देवशिलाख्यानं शबरीतीर्थकान्वितम् ॥ १०४-११७ ॥  
  
व्याधाख्यानं ततः पुण्यं पुष्करिण्यर्कतीर्थकम् ॥  
आप्रेत्येश्वरतीर्थं च शक्रतीर्थं करोटिकम् ॥ १०४-११८ ॥  
  
कुमारेशमगस्त्येशमानन्देशं च मातृजम् ॥  
लोकेशं धनदेशं च मङ्गलेशं च कामजम् ॥ १०४-११९ ॥  
  
नागेशं चापि गोपारं गौतमं शङ्खचूडकम् ॥  
नारदेशं नन्दिकेशं वरुणेश्वरतीर्थकम् ॥ १०४-१२० ॥  
  
दधिस्कन्दादितीर्थानि हनूमतेश्वरं ततः ॥  
रामेश्वरादि तीर्थानि सोमेशं पिङ्गलेश्वरम् ॥ १०४-१२१ ॥  
  
ऋणमोक्षं कपिलेशं पूतिकेशं जलेशयम् ॥  
चण्डार्कं यमतीर्थं च काल्होडीशं वनादिके ॥ १०४-१२२ ॥  
  
नारायणं च कोटीशं व्यासतीर्थं प्रभासकम् ॥  
नागेशसङ्कर्षणकं प्रश्रयेश्वरतीर्थकम् ॥ १०४-१२३ ॥  
  
ऐरण्डीसङ्गमं पुण्यं सुवर्णशिलतीर्थकम् ॥  
करञ्जं कामहं तीर्थं भाण्डीरो रोहिणीभवम् ॥ १०४-१२४ ॥  
  
चक्रतीर्थं दौतपापं स्कन्दमाङ्गिरसाह्वयम् ॥  
कोटितीर्थमयोन्यख्यमङ्गाराख्यं त्रिलोचनम् ॥ १०४-१२५ ॥  
  
इन्द्रेशं कम्बुकेशं च सोमेशं कोहनं शकम् ॥  
नार्मदं चार्कमाग्नेयं भार्गवेश्वरमुत्तमम् ॥ १०४-१२६ ॥  
  
ब्राह्मं दैवं च मार्गेशमादिवाराहकेश्वरम् ॥  
रामेशमथ सिद्धेशमाहल्यं कङ्कटेश्वरम् ॥ १०४-१२७ ॥  
  
शाक्रं सौम्यं च नादेशं तोयेशं रुक्मिणीभवम् ॥  
योजनेशं वराहेशं द्वादशीशिवतीर्थकम् ॥ १०४-१२८ ॥  
  
सिद्धेशं मङ्गलेशं च लिङ्गवाराहतीर्थकम् ॥  
कुण्डेशं श्वेतवाराहं गर्भावेशं रवीश्वरम् ॥ १०४-१२९ ॥  
  
शुक्लादीनि च तीर्थानि हुङ्कारस्वामितीर्थकम् ॥  
सङ्गमेशं नहुषेशं मोक्षणं पञ्चगोपकम् ॥  
नागशावं च सिद्धेशं मार्कण्डाङ्क्रूरतीर्थके ॥ १०४-१३० ॥  
  
कामोदशूलारोपाख्ये माण्डव्यं गोपकेश्वरम् ॥  
कपिलेशं पिङ्गलेशं भूतेशं गाङ्गगौतमे ॥ १०४-१३१ ॥  
  
आस्वमेधं भृगुकच्छं केदारेशं च पापनुत् ॥  
कलकलेशं जालेशं शालग्रामं वराहकम् ॥ १०४-१३२ ॥  
  
चन्द्रप्रभासमादित्यं श्रीपत्याख्यं च हंसकम् ॥  
मूल्यस्थानं च शूलेशमुग्राख्यं चित्रदैवकम् ॥ १०४-१३३ ॥  
  
शिखीशं कोटितीर्थं च दशकन्यं सुवणकम् ॥  
ऋणमोक्षं भारभूति पुङ्खां मुडिं च डिण्डिमम् ॥ १०४-१३४ ॥  
  
आमलेशं कपालेशं शृङ्गैरण्डीभवं ततः ॥  
कोटितीर्थं लोटणेषं फलस्तुतिरतः परम् ॥ १०४-१३५ ॥  
  
दृमिजङ्गलमाहात्म्ये रोहिताश्वकथा ततः ॥  
धुन्धुमारसमाख्यानं वधोपायस्ततोऽस्य वै ॥ १०४-१३६ ॥  
  
वधौ धुन्धोस्ततः पश्चात्ततश्चित्रवहोद्भवः ॥  
महिमास्य ततश्चडीशप्रभावो रतीश्वरः ॥ १०४-१३७ ॥  
  
केदारेशो लक्षतीर्थं ततो विष्णुपदीभवम् ॥  
मुखारं च्यवनान्धास्यं ब्रह्मणश्च सरस्ततः ॥ १०४-१३८ ॥  
  
चक्राख्यं ललिताख्यानं तीर्थं च बहुगोमयम् ॥  
रुद्रावर्तं च मर्कण्डं तीर्थं पापप्रणाशनम् ॥ १०४-१३९ ॥  
  
श्रवणेशं शुद्धपटं देवान्धुप्रेततीर्थकम् ॥  
जिह्वोदतीर्थंसम्भूतिः शिवोद्भन्दं फलस्तुतिः ॥ १०४-१४० ॥  
  
एष खण्डो ह्यवन्त्याख्यः श्रृण्वतां पापनाशनः ॥  
अतः परं नागराख्यः खण्डः षष्ठोऽभिधीयते ॥ १०४-१४१ ॥  
  
लिङ्गोत्पत्तिसमाख्यानं हरिश्चन्द्रकथा शुभा ॥  
विश्वामित्रस्य माहात्म्यं त्रिशङ्कुस्वर्गतिस्तथा ॥ १०४-१४२ ॥  
  
हाटकेश्वरमाहात्म्ये वृत्रासुरवधस्तथा ॥  
नागबिलं शङ्खतीर्थमचलेश्वरवर्णनम् ॥ १०४-१४३ ॥  
  
चमत्कारपुराख्यानं चमत्कारकरं परम् ॥  
गयशीर्षं बालशाख्यं वालमण्डं मृगाह्वयम् ॥ १०४-१४४ ॥  
  
विष्णुपादं च गोकर्णं युगरूपं समाश्रयः ॥  
सिद्धेश्वरं नागसरः सप्तार्षेयं ह्यगस्त्यकम् ॥ १०४-१४५ ॥  
  
भ्रूणगर्तं नलेशं च भैष्मं वैडुरमर्ककम् ॥  
शारमिष्ठं सोमनाथं च दौर्गमातर्जकेश्वरम् ॥ १०४-१४६ ॥  
  
जामदग्न्यवधाख्यानं नैःक्षत्रियकथानकम् ॥  
रामह्रदं नागपुरं षड्लिङ्गं चैव यज्ञभूः ॥ १०४-१४७ ॥  
  
मुण्डीरादित्रिकार्कं च सतीपरिणयाह्वयम् ॥  
रुद्रशीर्षं च यागेशं वालखिल्यं च गारुडम् ॥ १०४-१४८ ॥  
  
लक्ष्मीशापः सप्तविंशसोमप्रासादमेव च ॥  
अम्बाबद्धं पाण्डुकाख्यमाग्नेयं ब्रह्मकुण्डकम् ॥ १०४-१४९ ॥  
  
गोमुखं लोहयष्ट्याख्यमजापालेश्वरी तथा ॥  
शानैश्चरं राजवापी रामेशो लक्ष्मणेश्वरः ॥ १०४-१५० ॥  
  
कुशेशाख्यं लवेशाख्यं लिङ्गं सर्वोत्तमोत्तमम् ॥  
अष्टषष्टिसमाख्यानं दमयन्त्यास्त्रिजातकम् ॥ १०४-१५१ ॥  
  
ततो वै रेवती चात्र भक्तिकातीर्थसम्भवः ॥  
क्षेमङ्करी च केदारं शुक्लतीर्थमुखारकम् ॥ १०४-१५२ ॥  
  
सत्यसन्धेश्वराख्यानं तथा कर्णोत्पलाकथा ॥  
अटेश्वरं याज्ञवल्क्य गौर्यं गाणेशमेव च ॥ १०४-१५३ ॥  
  
ततो वास्तुपदाऽख्यानमजागृहकथानकम् ॥  
सौभाग्यान्धुश्च शुलेशं धर्मराजकथानकम् ॥ १०४-१५४ ॥  
  
मिष्टान्नेदश्वराख्यानं गाणापत्यत्रयं ततः ॥  
जाबालिचरितं चैव मकरेशकथा ततः ॥ १०४-१५५ ॥  
  
कालेश्वर्यन्धकाख्यानं कुण्डमाप्यरसं तथा ॥  
पुष्यादित्यं रौहिताश्वं नागरोत्पत्तिकीर्त्तनम् ॥ १०४-१५६ ॥  
  
भार्गवं चरितं चैव वैश्वामैत्रं ततः परम् ॥  
सारस्वतं पैप्पलादं कंसारीशं च पैण्डकम् ॥ १०४-१५७ ॥  
  
ब्रह्मणो यज्ञचरितं सावित्र्याख्यानसंयुतम् ॥  
रैवतं भार्तयज्ञाख्यं मुख्यतीर्थनिरीक्षणम् ॥ १०४-१५८ ॥  
  
कौरवं हाटकेशाख्यं प्रभासं क्षेत्रकत्रयम् ॥  
पौष्करं नैमिषं धार्ममरण्य त्रितयं स्मृतम् ॥ १०४-१५९ ॥  
  
वाराणसी द्वारकाख्यावन्त्याख्येति पुरीत्रयम् ॥  
बृन्दावनं खाण्डवाख्यमद्वैकाख्यं वनत्रयम् ॥ १०४-१६० ॥  
  
कल्पः शालस्तथा नन्दिग्रामत्रयमनुत्तमम् ॥  
असिशुक्लपितृसञ्ज्ञं तीर्थत्रयमुदाहृतम् ॥ १०४-१६१ ॥  
  
श्र्यर्बुदौ रैवतश्चैव पर्वतत्रयमुत्तमम् ॥  
नदीनां त्रितयं गङ्गा नर्मदा च सरस्वती ॥ १०४-१६२ ॥  
  
सार्द्धकोटित्रयफलमेकैकं चैषु कीर्त्तितम् ॥  
कूषिका शङ्खतीर्थं चामरकं बालमण्डनम् ॥ १०४-१६३ ॥  
  
हाटकेशक्षेत्रफलप्रदं प्रोक्तं चतुष्टयम् ॥  
साम्बादित्यं श्राद्धकल्पं यौधिष्ठिरमथान्धकम् ॥ १०४-१६४ ॥  
  
जलशायि चतुर्मासमशून्यशयनव्रतम् ॥  
मङ्कणेशं शिवरात्रिस्तुलापुरुषदानकम् ॥ १०४-१६५ ॥  
  
पृथ्वीदानं वानकेशं कपालमोचनेश्वरम् ॥  
पापपिण्डं मासलैङ्गं युगमानादिकीर्तनम् ॥ १०४-१६६ ॥  
  
निंवेशशाकम्भर्याख्या रुद्रैकादशकीर्तनम् ॥  
दानमाहात्म्यकथनं द्वादशादित्यकीर्तनम् ॥ १०४-१६७ ॥  
  
इत्येषनागरः खण्डः प्रभासाख्योऽधुनोच्यते ॥  
सोमेशो यत्र विश्वेशोऽर्कस्थलं पुण्यदं महत् ॥ १०४-१६८ ॥  
  
सिद्धेश्वरादिकाख्यानं पृथगत्र प्रकीर्तितम् ॥  
अग्नितीर्थं कपद्दर्शिं केदारेशं गतिप्रदम् ॥ १०४-१६९ ॥  
  
भीमभैरवचण्डीशभास्करेन्दुकुजेश्वराः ॥  
बुधेज्यभृगुसौरागुशिरवीशा हरविग्रहाः ॥ १०४-१७० ॥  
  
सिद्धेश्वराद्याः पञ्चान्ये रुद्रास्तत्र व्यवस्तत्र व्यवस्थिताः ॥  
वरारोहा ह्यजा पाला मङ्गला ललितेश्वरी ॥ १०४-१७१ ॥  
  
लक्ष्मीशो वाडवेशश्चोर्वीशः कामेस्वरस्तथा ॥  
गौरीशवरुणेशाख्यं दुर्वासेशं गणेश्वरम् ॥ १०४-१७२ ॥  
  
कुमारेशं चण्डकल्पं शकुलीश्वरसञ्ज्ञकम् ॥  
ततः प्रोक्तोऽथ कोटीशबालब्रह्यादिसत्कथा ॥ १०४-१७३ ॥  
  
नरकेशसंवर्त्तेशनिधीश्वरकथा ततः ॥  
बलभद्रेश्वरस्याथ गङ्गाया गणपस्य च ॥ १०४-१७४ ॥  
  
जाम्बवत्याख्यसरितः पाण्डुकूपस्य सत्कथा ॥  
शतमेधलक्षमेधकोटिमेधकथा तथा ॥ १०४-१७५ ॥  
  
दुर्वासार्कघटस्थानहिरण्यासङ्गमोत्कथा ॥  
नगरार्कस्य कृष्णस्य सङ्कर्षणसमुद्रयोः ॥ १०४-१७६ ॥  
  
कुमार्याः क्षेत्रपास्य ब्रह्येशस्य कथा पृथक् ॥  
पिङ्गलासङ्गमेशस्य शङ्करार्कघटेशयोः ॥ १०४-१७७ ॥  
  
ऋषितीर्थस्य नन्दार्कत्रितकूपस्य कीर्तनम् ॥  
ससोपानस्य पर्णार्कन्यङ्कुमत्योः कथाद्भुता ॥ १०४-१७८ ॥  
  
वाराहस्वामिवृत्तान्तं छायालिङ्गाख्यगुल्फयोः ॥  
कथा कनकनन्दायाः कुतीगङ्गेशयोस्तथा ॥ १०४-१७९ ॥  
  
चमसोद्बेदविदुरत्रिलोकेशकथा ततः ॥  
मङ्कणेशत्रैपुरेशषण्डतीर्थकथास्तथा ॥ १०४-१८० ॥  
  
सूर्यप्राची त्रीक्षणयोरुमानातकथा तथा ॥  
भूद्धारशूलस्थलयोश्च्यवनार्केशयोस्तथा ॥ १०४-१८१ ॥  
  
अजापालेशबालार्ककुबेरस्थलजा कथा ॥  
ऋषितोया कथा पुण्या सङ्गालेश्वरकीर्तनम् ॥ १०४-१८२ ॥  
  
नारदादित्यकथनं नारायणनिरूपणम् ॥  
तप्तकुण्डस्य माहात्म्यं मूलचण्डीशवर्णनम् ॥ १०४-१८३ ॥  
  
चतुर्वक्त्रगणाध्यक्षकलम्बेश्वरयोः कथा ॥  
गोपालस्वामिव कुलस्वामिनोर्मरुतां कथा ॥ १०४-१८४ ॥  
  
क्षेमार्कोन्नतविघ्नेशजलस्वामिकथा ततः ॥  
कालमेघस्य रुक्मिण्या दुर्वासेश्वरभद्रयोः ॥ १०४-१८५ ॥  
  
शङ्खावर्तमोक्षतीर्थगोष्पदाच्युतसद्मनाम् ॥  
जालेश्वरस्य हुङ्कारेश्वरचण्डीशयोः कथा ॥ १०४-१८६ ॥  
  
आशापुरस्थविघ्नेशकलाकुण्डकथाद्भुता ॥  
कपिलेशस्य च कथा जरद्गवशिवस्य च ॥ १०४-१८७ ॥  
  
नलकर्कोटेश्वरयोर्हाटकेश्वरजा कथा ॥  
नारदेशयन्त्रभूषादुर्गकूटगणेशजा ॥ १०४-१८८ ॥  
  
सुपर्णैलाख्यभैरव्योर्भल्लतीर्थभवा कथा ॥  
कीर्तनं कर्दमालस्य गुप्तसोमेश्वस्य च ॥ १०४-१८९ ॥  
  
बहुस्वर्णेशश्रृङ्गेशकोटीश्वरकथा ततः ॥  
मार्कण्डेश्वरकोटीशदामोदरगृहोत्कथा ॥ १०४-१९० ॥  
  
स्वर्णरेखा ब्रह्मकुण्डं कुन्तीभीमेश्वरौ तथा ॥  
मृगीकुण्डं च सर्वस्वं क्षेत्रे वस्त्रापथे स्मृतम् ॥ १०४-१९१ ॥  
  
दुर्गाभिल्लेशगङ्गेशरैवतानां कथाद्भुता ॥  
ततोऽर्बुदेश्वर कथा अचलेश्वरकीर्तनम् ॥ १०४-१९२ ॥  
  
नागतीर्थस्य च कथा वसिष्टाश्रमवर्णनम् ॥  
भद्रकर्णस्य माहात्म्यं त्रिनेत्रस्य ततः परम् ॥ १०४-१९३ ॥  
  
केदारस्य च माहात्म्यं तीर्थाङ्गमनकीर्तनम् ॥  
कोटीश्वररूपतीर्थहृषीकेशकथारस्ततः ॥ १०४-१९४ ॥  
  
सिद्धेशशुक्रेश्वरयोर्मणिकर्णीशकीर्तनम् ॥  
पङ्गुतीर्थयमतीर्थवाराहतीर्थवर्णनम् ॥ १०४-१९५ ॥  
  
चन्द्रप्रभासर्पिडोदश्रीमाताशुक्लतीर्थजम् ॥  
कात्यायन्याश्च माहात्म्यं ततः पिण्डारकस्य च ॥ १०४-१९६ ॥  
  
ततः कनखलस्याथ चक्रमानुषतीर्थयोः ॥  
कपिलाग्नितीर्थकथा तथा रक्तानुबन्धजा ॥ १०४-१९७ ॥  
  
गणेशपार्थेश्वरयोर्यान्त्रायामुज्ज्वलस्य च ॥  
चण्डीस्थाननागोद्भवशिवकुण्डमहेशजा ॥ १०४-१९८ ॥  
  
कामेश्वरस्य मार्कण्डेयोत्पत्तेश्च कथा ततः ॥  
उद्दालकेशसिद्धेशगततीथकथा पृथक् ॥ १०४-१९९ ॥  
  
श्रीदेवरवातोत्पत्तिश्च व्यासगौतमतीर्थयोः ॥  
कुलसन्तारमाहात्म्यं रामकोट्याह्वतीर्थयोः ॥ १०४-२०० ॥  
  
चन्द्रोद्भेदेशानश्रृङ्गब्रह्मस्थानोद्भवोऽद्भुतम् ॥  
त्रिपुष्कररुद्रह्रदगुहेश्वर कथा शुभा ॥ १०४-२०१ ॥  
  
अविमुक्तस्य माहात्म्यमुमामाहेश्वरस्य च ॥  
महौजसः प्रभावश्च जम्बूतीर्थस्य वर्णनम् ॥ १०४-२०२ ॥  
  
गङ्गाधरमिश्रकयोः कथा वाथफलस्तुतिः ॥  
द्वारकायाश्च माहात्म्ये चन्द्रशर्मकथानकम् ॥ १०४-२०३ ॥  
  
जागराद्यर्चनाद्याख्या व्रतमेकादशीभवम् ॥  
महाद्वादशिकाख्यानं प्रह्लादर्षिसमागमः ॥ १०४-२०४ ॥  
  
दुर्वासस उपाख्यानं यात्रोपक्रमकीर्तनम् ॥  
गोमत्युत्पत्तिकथनं तस्यां स्नानादिजं फलम् ॥ १०४-२०५ ॥  
  
चक्रतीर्थस्य माहात्म्यं गोमत्युदधिसङ्गमः ॥  
सनकादिह्रदाख्यानं नृगतीर्थकथा ततः ॥ १०४-२०६ ॥  
  
गोप्रचारकथा पुण्या गोपीनां द्वारकागमः ॥  
गोपीसरः समाख्यानं ब्रह्मतीर्थादिकीर्तनम् ॥ १०४-२०७ ॥  
  
पञ्चनद्यागमाख्यानं नानाख्यानसमन्वितम् ॥  
शिवलिङ्गगदातीर्थकृष्णपूजादिकीर्तनम् ॥ १०४-२०८ ॥  
  
त्रिविक्रमस्य मूर्ताख्या दुर्वासःकृष्णसङ्कथा ॥  
कुशदैत्यवधोञ्चारविशेषार्चनजं फलम् ॥ १०४-२०९ ॥  
  
गोमत्यां द्वारकायां च तीर्थागमनकीर्तनम् ॥  
कृष्णमन्दिरसम्प्रेक्षा द्रारवत्यभिषेचनम् ॥ १०४-२१० ॥  
  
तत्रतीर्थावासकथा द्वारकापुण्यकीर्तनम् ॥  
इत्येष सप्तमः प्रोक्तः खण्डः प्राभासिको द्विजाः ॥ १०४-२११ ॥  
  
स्कान्देसर्वोत्तरकथे शिबमाहात्म्यवर्णने ॥  
लिखित्वैतत्तु यो दद्याद्धेमशूलसमन्वितम् ॥ १०४-२१२ ॥  
  
माध्यां सत्कृत्य विप्राय स शैवे मोदते पदे ॥ १०४-२१३ ॥  
  
इति श्रीबृहन्नारदीय पुराणे पूर्वभागे बृहदुपाख्याने चतुर्थपादे स्कन्दपुराणानुक्रमणीवर्णनं नाम चतुरधिकशततमोऽध्यायः ॥ १०४ ॥