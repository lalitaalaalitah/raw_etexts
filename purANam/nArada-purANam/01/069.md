---
title: ०६९

---
सनत्कुमार उवाच ॥  
अथ वक्ष्ये त्रयीमूर्तेर्विधानं त्वब्जिनीपतेः ॥  
मन्त्राणां यत्समाराध्य सर्वेष्टं प्रामुयाहृवि ॥ ६९-१ ॥  
  
तारो रेचिकया युक्तो मेधानेत्रयुता रतिः ॥  
ससर्गा बामकर्णोढ्यो भृगुर्वढ्यासनो मरुत् ॥ ६९-२ ॥  
  
शेषोदित्य इति प्रोक्तो वस्वर्णो भुक्तिमुक्तिदः ॥  
देवभागो मुनिश्छन्दो गायत्री देवता रविः ॥ ६९-३ ॥  
  
माया वीजं रमा शक्तिर्दृष्टादृष्टे नियोगकः ॥  
सत्याय हृदयं पश्चाद्ब्रह्मणे शिर ईरितम् ॥ ६९-४ ॥  
  
विष्णवे तु शिखावर्म रुद्राय परिकीर्तितम् ॥  
नेत्रं स्यादग्रये पश्चात्शर्वायास्रमुदाहृतम् ॥ ६९-५ ॥  
  
नेत्रो ज्वाला मनो हुं फट्स्वाहान्ता मनवो गणाः ॥  
पुनः षडर्णैर्ह्री लक्ष्म्याः कृत्वान्तः स्थैः षडङ्गकम् ॥ ६९-६ ॥  
  
शिष्टारौजठरे पृष्टे तयोर्ङेन्ताख्यया न्यसेत् ॥  
आदित्यं च रविं पश्चाद्भानुं भास्करमेव च ॥ ६९-७ ॥  
  
सूर्यं च मूर्ध्नि वदने हृदि गुह्ये च पादयोः ॥  
सद्यादिपञ्च ह्रस्वाद्यान् न्यसेन्ङे हृदयोंऽतिमान् ॥ ६९-८ ॥  
  
ह्रीं रमामध्यगामष्टौ वर्णांस्तारादिकान्न्यसेत् ॥  
मूर्द्धास्यकण्ठहृत्कुक्षिनाभिलिङ्गगुदेषु च ॥ ६९-९ ॥  
  
सचन्द्रस्वरपूर्वं तु ङेतं शीतांशुमण्डलम् ॥  
मूर्द्धादिकण्ठपर्यन्तं न्यसेञ्चान्द्रिमनुस्प्ररन् ॥ ६९-१० ॥  
  
स्पर्शान्सेन्दून्समुञ्चार्य ङेन्तं भास्करमण्डलम् ॥  
न्यसेत्कण्ठादिनाभ्यन्तं ध्यायन्प्रद्योतनं हृदि ॥ ६९-११ ॥  
  
यादीन्सचन्द्रानुञ्चार्य ङेतं च वह्निमण्डलम् ॥  
नाभ्यादिपादपर्यन्तं न्यसेद्वह्निमनुस्मरन् ॥ ६९-१२ ॥  
  
प्रोक्तोऽयं मण्डलन्यासो महातेजोविधायकः ॥  
आदिठान्तार्णपूर्वं ङेन्नमोन्तं सोममण्डलम् ॥ ६९-१३ ॥  
  
मूर्द्धादिहृदयान्तं तु विन्यसेत्साधकोत्तमः ॥  
डकारादिक्षकारान्तवर्णाद्यं पह्निमण्डलम् ॥ ६९-१४ ॥  
  
ङेन्तं हृदादिपादान्तं विन्यसेत्सुसमाहितः ॥  
अग्रीषोमात्मको न्यासः कथितः सर्वसिद्धिदः ॥ ६९-१५ ॥  
  
न्यसेत्सेन्दून्मातृकार्णाञ्जयान्तपुरुषात्मने ॥  
नमोन्ते व्यापकं मन्त्री हंस्नयासोऽयमीरितः ॥ ६९-१६ ॥  
  
अष्टावष्टौ स्वराञ्शेषान्पञ्चपञ्च मितान्पुनः ॥  
उक्तादित्यमुखानेतान्विन्यसेञ्च नवग्रहान् ॥ ६९-१७ ॥  
  
आधारलिङ्गयोर्नाभौ हृदि कण्ठे मुखान्तरे ॥  
भ्रूमध्ये च तथा भाले ब्रह्मरङ्घ्रे न्यसेत्क्रमात् ॥ ६९-१८ ॥  
  
हंसाख्यमग्नीषोमाख्यं मण्डलत्रयमेव च ॥  
पुनर्न्यासत्रयं कुर्यान्मूलेन व्यापकं चरेत् ॥ ६९-१९ ॥  
  
एवं न्यासविधिं कृत्वा ध्यायेत्सूर्यं हृदबुजे ॥  
दानाभयाब्जयुगलं धारयन्तं करै रविम् ॥ ६९-२० ॥  
  
कुण्डलां गदकेयूरहारिणं च त्रयीतनुम् ॥  
ध्यात्वैवं प्रजपेन्मन्त्री वसुलक्षं दशांशतः ॥ ६९-२१ ॥  
  
रक्ताम्भोजैस्तिलैर्वापि जुहुयाद्विधिवद्वसौ ॥  
प्रथमं पीठयजने धर्मादीनां स्थले यजेत् ॥ ६९-२२ ॥  
  
प्रभूतं विमलं शारं समाराध्यमनन्तरम् ॥  
परमादिमुखं मध्ये खबिम्बान्तं प्रपूजयेत् ॥ ६९-२३ ॥  
  
सोमाग्निमण्डलं पूज्यरविमण्डलमर्चयेत् ॥  
दीप्ता सूक्ष्मा जया भद्रा विभूतिर्विमला तथा ॥ ६९-२४ ॥  
  
अमोघा विद्युता सर्वतोमुखी पीठशक्तयः ॥  
ह्रस्वत्रयोक्तिजाः क्लीबही ना वह्नीन्दुसंयुताः ॥ ६९-२५ ॥  
  
स्वरा बीजानि शक्तीनां तदाद्याः पूजयेत्तुः ताः ॥  
ब्रह्मविष्णुशिवात्मा ते सृष्टिः शेषान्विताप्यसौ ॥ ६९-२६ ॥  
  
एवं चान्ते योग पीठात्मने हृदयमीरयेत् ॥  
ताराद्योऽयं पीठमन्त्रस्त्वनेनासनमादिशेत् ॥ ६९-२७ ॥  
  
ध्रुवो वियद्बिन्दुयुतं खं खखोल्काय दृन्मनुः ॥  
नवार्णाय च मनवे मूर्तिं सङ्कल्पयेत्सुधीः ॥ ६९-२८ ॥  
  
साक्षिणं जगतां तस्यामावाह्य विधिवद्यजेत् ॥  
ततः षडङ्गामाराध्य द्विक्ष्वष्टाङ्गं प्रपूजयेत् ॥ ६९-२९ ॥  
  
सम्पूज्य मध्ये वादित्यं रविं भानुं च भास्करम् ॥  
सूर्यं दिशासु सद्यादिपञ्च ह्रस्वादिकानिमान् ॥ ६९-३० ॥  
  
स्वस्वनामादिवर्णाद्याः शक्तयोऽर्च्या विदिक्षु च ।  
उषां प्रज्ञां प्रभां सन्ध्यां ततो ब्रह्मादिकान्यजेत् ॥ ६९-३१ ॥  
  
पुरतोऽरुणमभ्यर्च्य सोमं ज्ञं च गुरुं भृगुम् ॥  
दिक्ष्वर्यमादिकानिष्ट्वा भूमिजं च शनैश्चरम् ॥ ६९-३२ ॥  
  
राहुं केतुं च कोणेषु पूर्ववत्परिपूजयेत् ॥  
इन्द्राद्यानपि वज्राद्यान्पूजयेत्पूर्ववत्सुधीः ॥ ६९-३३ ॥  
  
इत्थं सम्पूज्य विधिवद्भास्करं भक्तवत्सलम् ॥  
समाहितो दिनेशाय दद्यादर्ध्यं दिने दिने ॥ ६९-३४ ॥  
  
प्राणानायम्य सद्भूमौ न्यासान्कृत्वा पुरोदितान् ॥  
विधाय मण्डलं भानोः पीठं पूर्ववदर्चयेत् ॥ ६९-३५ ॥  
  
ध्यात्वार्कं प्रयजेद्द्विव्यैर्मानसैरुपचारकैः ॥  
पात्रं ताम्रमयं प्रस्थतोयग्राहि सुशोभनम् ॥ ६९-३६ ॥  
  
निधाय मण्डले रक्तचन्दनादिविनिर्मिते ॥  
विलोममातृकामूलमुञ्चरन्पूरयेज्जलैः ॥ ६९-३७ ॥  
  
सूर्यबिम्बविनिर्गच्छत्सुधाम्बुधिविभावितैः ॥  
कुङ्कुमं रोजनां राजीं चन्दनं रक्तचन्दनम् ॥ ६९-३८ ॥  
  
करवीरं जपाशालिकुशश्यामाकतण्डुलान् ॥  
तिलवेणुयवांश्चैव निक्षिपेत्सलिले शुभे ॥ ६९-३९ ॥  
  
साङ्गं सावरणं तत्रावाह्यार्कं पूर्ववद्यजेत् ॥  
गन्धपुष्पधूपदीपनैवेद्याद्यै र्विधानतः ॥ ६९-४० ॥  
  
प्राणायामत्रयं कृत्वा कुर्यादङ्गानि पूर्ववत् ॥  
सुधाबीजं चन्दनेन दक्षे करतले लिखेत् ॥ ६९-४१ ॥  
  
तेनाच्छाद्यार्ध्यपात्रं च जपेन्मनुमनन्यधीः ॥  
अष्टोत्तरशतावृत्त्या पुनः सम्पूज्य भास्करम् ॥ ६९-४२ ॥  
  
हस्ताभ्यां पात्रमादाय जानुभ्यामवनीं गतः ॥  
आमूर्ध्नि पात्रमुद्धृत्याम्बरेण वरणे रवेः ॥ ६९-४३ ॥  
  
दृष्टिं चाधाय मनसा पूजयित्वा रविं पुनः ॥  
साधकेन स्वकैक्येन मूलमन्त्रं धिया जपन् ॥ ६९-४४ ॥  
  
अर्ध्यं दद्याद्रविं ध्यायव्रक्तचन्दनमण्डले ॥  
दत्त्वा पुष्पाञ्जलिं भूयो जपेदष्टोत्तरं शतम् ॥ ६९-४५ ॥  
  
नित्यं वा तद्विनेऽप्येवमर्ध्यं दद्याद्विवस्वते ॥  
तेन तुष्टो दिनेशोऽस्मै दद्याद्वित्तं यशः सुखम् ॥ ६९-४६ ॥  
  
पुत्रान्पौत्रानभीष्टं च यद्यत्सर्वं प्रयच्छति ॥  
अर्ध्यदानमिदं प्रोक्तमायुरारोग्यवर्द्धनम् ॥ ६९-४७ ॥  
  
धनधान्यपशुक्षेमक्षेत्रमित्रकलत्रदम् ॥  
तेजोवीर्ययशःकीर्तिविद्याविभवभोगदम् ॥ ६९-४८ ॥  
  
गायत्र्याराधनासक्तः सन्ध्यावन्दनतत्परः ॥  
एवं मनुं जपन्विप्रो दुःखं नैवाप्नुयात्क्वचित् ॥ ६९-४९ ॥  
  
विकर्तनाय निर्माल्यमेवं सम्पूज्य दापयेत् ॥  
वियद्वह्निमरुत्साद्यान्तार्वीसेन्दुसमन्वितम् ॥ ६९-५० ॥  
  
मार्तण्डभैरवाख्यं हि बीजं त्रैलोक्यमोहनम् ॥  
बिम्बबीजेन पुटितं सर्वकामफलप्रदम् ॥ ६९-५१ ॥  
  
पूर्ववत्सकलं चान्यदत्र ज्ञेयं मनीषिभिः ॥  
भृगुर्जलेन्दुमन्वाढ्यः सोमाय हृदयान्तिमः ॥ ६९-५२ ॥  
  
षडक्षरो मन्त्रराजो मुनिरस्य भृगुर्मतः ॥  
छन्दः पङ्क्तिस्तु सोमोऽस्य देवता परिकीर्तिता ॥ ६९-५३ ॥  
  
आद्यं बीजं नमः शक्तिर्विनियोगोऽखिलाप्तये ॥  
षड्दीर्घेण स्वबीजेन षडङ्गानि समाचरेत् ॥ ६९-५४ ॥  
  
पूर्णेद्वास्यं स्फटिकभं नीलालकलसन्मुखम् ॥  
विभ्राणमिष्टं कुमुदं ध्यायेन्मुक्तास्रजं विधुम् ॥ ६९-५५ ॥  
  
ऋतुलक्षं जपेन्मन्त्रं पायसेन ससर्पिषा ॥  
जुहुयात्तद्दशांशेन पीठे सोमान्तपूजिते ॥ ६९-५६ ॥  
  
मूर्तिमूलेन सङ्कल्प्य पूजयेद्विधिवद्विधुम् ॥  
केसरेष्वङ्गपूजा स्यात्पत्रेष्वेताश्च शक्तयः ॥ ६९-५७ ॥  
  
रोहिणी कृत्तिका चैव रेवती भरणी पुरः ॥  
रात्रिरार्द्रा ततो ज्योत्स्ना कला हारसमप्रभा ॥ ६९-५८ ॥  
  
सुशुक्लमाल्यवसनामुक्ताहारविभूषिताः ॥  
सर्वास्स्तनभराक्रान्ता रचिताञ्जलयः शुभाः ॥ ६९-५९ ॥  
  
स्वप्रियासक्तमनसो मदविभ्रममन्थराः ॥  
समभ्यर्च्याः सरोजाक्ष्यः पूर्णेन्दुसदृशाननाः ॥ ६९-६० ॥  
  
दलाग्रेषु समभ्यर्च्यास्त्वष्टौ सूर्यादिका ग्रहाः ॥  
आदित्यभूसुतबुधमन्ददेवेज्यराहवः ॥ ६९-६१ ॥  
  
शुक्रकेतुयुता ह्येते पूज्याः पत्रग्रगाग्रहाः ॥  
रक्तारुणश्वेतनीलपीतधूम्रसिताऽसिताः ॥ ६९-६२ ॥  
  
वामोरुन्यस्ततद्धस्ता दक्षिणेन धृताभयाः ॥  
सोकपालांस्तदस्त्राणि तद्वाह्ये पूजयेत्सुधीः ॥ ६९-६३ ॥  
  
एव संसाधितो मन्त्रः प्रयच्छेदिष्टमात्मनः ॥  
पौर्णमास्यां जिताहारो दद्यादर्ध्यं विधूदये ॥ ६९-६४ ॥  
  
मण्डलत्रितर्यं कुर्यात्प्राक्प्रत्यगायतं भुवि ॥  
पश्चिमे मण्डले स्थित्वा पूजाद्रव्यं च मध्यमे ॥ ६९-६५ ॥  
  
संस्थाप्य सोममन्यस्मिन्मण्डलेऽब्जसमन्विते ॥  
समभ्यर्च्यं विधानेन पीठपूजनपूर्वकम् ॥ ६९-६६ ॥  
  
स्थापयेद्राजतं पात्रं पुरतस्तत्र मन्त्रवित् ॥  
सुरभीपयसापूर्य्य तं स्पृशन्प्रजपेन्मनुम् ॥ ६९-६७ ॥  
  
अष्टोत्तरशतं पश्चाद्विद्या मन्त्रेण मन्त्रवित् ॥  
दद्यान्निशाकरायार्ध्यं सर्वाभीष्टार्थसिद्धये ॥ ६९-६८ ॥  
  
कुर्यादनेन विधिना प्रतिमासमतन्द्रितः ॥  
वर्षान्तरेण सवष्टं प्राप्नोति भुविमानवः ॥ ६९-६९ ॥  
  
विद्ये विद्यामालिनि स्यादन्त चन्द्रिणि कतवदेत् ॥  
चन्द्रमुखि द्विठान्तोऽयं विद्यामन्त्र उदाहृतः ॥ ६९-७० ॥  
  
एवं कुमुदिनीनाथमन्त्रं यो जपति ध्रुवम् ॥  
धनं धान्यं सुतान्पौत्रान्सौभाग्यं लभतेऽचिरात् ॥ ६९-७१ ॥  
  
अथाङ्गारकमन्त्रं तु वक्ष्ये धनसुतप्रदम् ॥  
तारो दीर्घेन्दुयुग्व्योम तदेवेन्दुयुतः पुनः ॥ ६९-७२ ॥  
  
षान्तः सर्गी च चण्डीशौ क्रमार्दिदुविसर्गिणै ॥  
षडर्णोऽयं महामन्त्रो मङ्गलस्याखिलेष्टदः ॥ ६९-७३ ॥  
  
विरूपाक्षो मुनिश्छन्दोगायत्रं देवता कुजः ॥  
मन्त्रार्णैः षड्भिरङ्गानि क्रुर्वन्ध्यायेद्धरात्मजम् ॥ ६९-७४ ॥  
  
मेषस्थं रक्तवस्राङ्गं शूलशक्तिगदावरान् ॥  
करैर्बिभ्राणमीशानस्वेदजं भूंसुतं स्मरेत् ॥ ६९-७५ ॥  
  
रसलक्षं जपेन्मन्त्रं दशांशं खदिरोद्भवैः ॥  
समिद्भिर्जुहुयादग्नौ शैवे पीठे यजेत्कुजम् ॥ ६९-७६ ॥  
  
प्रागङ्गानि समाराध्य ह्येकविंशतिकोष्टकम् ॥  
मङ्गलोभूमिपुत्रश्च ऋणहर्ता धनप्रदः ॥ ६९-७७ ॥  
  
स्थिरासनो महाकायः सर्वकर्मावरोधकः ॥  
लोहितो लोहिताक्षश्च सामगानां कृपाकरः ॥ ६९-७८ ॥  
  
धरात्मजः कुजो भौमो भूमिदो भूमिनन्दनः ॥  
अङ्गारको महीसूनुः सर्वरोगापहारकः ॥ ६९-७९ ॥  
  
वृष्टिकर्ता वृष्टिहर्ता सर्वकार्यार्थसिद्धिदः ॥  
इत्येक र्विशतिः प्रोक्ता मूर्तयो भूसुतस्य वै ॥ ६९-८० ॥  
  
मङ्गलादीन्यजेन्मन्त्री स्वस्वस्थानस्थितान्क्रमात् ॥  
इन्द्राद्यानपि वज्रादीनेवं सिद्धो भवेन्मनुः ॥ ६९-८१ ॥  
  
सुतकामा कुरङ्गाक्षी भौमव्रतमुपाचरेत् ॥  
मार्गशीर्षेऽथ वैशाखे व्रतारम्भः प्रशस्यते ॥ ६९-८२ ॥  
  
अरुणोदयवेलायामुत्थायावश्यकं पुनः ॥  
विनिर्वर्त्य रदान्धावेदपामार्गेण वाग्यता ॥ ६९-८३ ॥  
  
स्नात्वा रक्ताम्बरधरा रक्तमाल्यविलेपना ॥  
नैवेद्यादींश्च सम्भारान्रक्तान्सर्वान्प्रकल्पयेत् ॥ ६९-८४ ॥  
  
योग्यं विप्रं समाहूय कुजमर्चेत्तदाज्ञया ॥  
रक्तगोगोमयालिप्तभूमौ रक्तासने विशेत् ॥ ६९-८५ ॥  
  
आचम्य देशकालौ च स्मृत्वा काम्य समुच्चरन् ॥  
मङ्गलादीनि नामानि स्वकीयाङ्गेषु विन्यसेत् ॥ ६९-८६ ॥  
  
मुखे प्रविन्यसेत्साध्वी सामगानां कृपाकरम् ॥  
धरात्मजं नसोरक्ष्णोः कुजं भौमं ललाटके ॥ ६९-८७ ॥  
  
भूमिदं तु भ्रुवोर्मध्ये मस्तके भूमिनन्दनम् ॥  
अङ्गारकं शिखायां च सर्वाङ्गे च महीसुतम् ॥ ६९-८८ ॥  
  
बाहुद्वये न्यसेत्पश्चात्सर्वरोगापहारकम् ॥  
मूर्द्धादि वृष्टिकर्तारमापादान्तं न्यसेत्सुधीः ॥ ६९-८९ ॥  
  
विन्यसेद्रृष्टिहर्तारं मूर्द्धान्तं चरणादितः ॥  
न्यसेदन्ते ततो दिक्षु सर्वकार्यार्थसिद्धिदम् ॥ ६९-९० ॥  
  
नाभौ हृदि शिरस्यारं वक्रे भूमिजमेव च ॥  
विन्यस्यैवं निजे देहे ध्यायेत्प्राग्वद्धरात्मजम् ॥ ६९-९१ ॥  
  
मानसैरुपचारैश्च सम्पूज्यार्ध्यं निधापयेत् ॥  
एकविंशतिकोष्ठाढ्ये त्रिकोणे ताम्रपत्रगे ॥ ६९-९२ ॥  
  
आवाह्याङ्गारकं तत्र रक्तपुष्पादिभिर्यजेत् ॥  
अङ्गानि पूर्वमाराध्य मङ्गलादीन्प्रपूजयेत् ॥ ६९-९३ ॥  
  
एकविंशतिकोष्ठेषु चक्रमारं च भूमिजम् ॥  
त्रिकोणेषु च सम्पूज्य बहिरष्टौ च मातृकाः ॥ ६९-९४ ॥  
  
इन्द्रादीनथ वज्रादीन्बाह्ये सम्पूजयेत्पुनः ॥  
धूपदीपौ समर्प्याथ गोधूमान्नं निवेदयेत् ॥ ६९-९५ ॥  
  
ताम्रपात्रे शुद्धतोयपूरिते रक्तचन्दनम् ॥  
रक्तपुष्पाक्षतफलान्याक्षिप्यार्ध्यं समर्पयेत् ॥  
मङ्गलाय ततो मन्त्री इदं मन्त्रद्वयं पठेत् ॥ ६९-९६ ॥  
  
भूमिपुत्र महातेजः स्वेदोद्भवपिनाकिनः ॥  
सुतार्थिनी प्रपन्ना त्वां गृहाणार्ध्यं नमोऽस्तु ते ॥ ६९-९७ ॥  
  
रक्तप्रवालसङ्काश जपाकुसुमसन्निभ ॥  
महीसुत महाभाग गृहाणार्ध्यं नमोऽस्तु ते ॥ ६९-९८ ॥  
  
एकविंशतिपूर्वोक्तैर्ङेनमोन्तैंश्च नामभिः ॥  
ताराद्यैः प्रणमेत्पश्चात्तावत्यश्च प्रदक्षिणाः ॥ ६९-९९ ॥  
  
धरणीगर्भसम्भूतं विद्युत्तेजः समप्रभम् ॥  
कुमारं शक्तिहस्तं च मङ्गलं प्रणमाम्यहम् ॥ ६९-१०० ॥  
  
ततो रेखात्रयं कुर्यात्खदिराङ्गारकेण च ॥  
मार्जयेद्वामपादेन मन्त्राभ्यां च समाहिता ॥ ६९-१०१ ॥  
  
दुःखदौर्भाग्यनाशाय पुत्रसन्तानहेतवे ॥  
कृतरेखात्रयं वामपादेनैतत्प्रमार्ज्म्यहम् ॥ ६९-१०२ ॥  
  
ऋणदुः खविनाशाय मनोभीष्टार्थसिद्धिये ॥  
मार्जयाम्यसिता रेखास्तिस्रो जन्मत्रयोद्भवाः ॥ ६९-१०३ ॥  
  
स्तुवीत धरणीपुत्रं पुष्पाञ्जलिकरा ततः ॥  
ध्यायन्ती तत्पदाम्भोजं पूजासाङ्गत्वसिद्धये ॥ ६९-१०४ ॥  
  
ऋणहर्त्रे नमस्तुभ्यं दुःखदारिद्र्यनाशिने ॥  
सौभाग्यसुखदो नित्यं भव मे धरणीसुत ॥ ६९-१०५ ॥  
  
तप्तकाञ्चनसङ्काश तरुणार्कसमप्रभ ॥  
सुखसौभाग्यधनद ऋणदारिद्य्रनाशक ॥ ६९-१०६ ॥  
  
ग्रहराज नमस्तेऽस्तु सर्वकल्याणकारक ॥  
प्रसादं कुरु देवेश सर्वकल्याणभाजन ॥ ६९-१०७ ॥  
  
देवदानवगन्धर्वयक्षराक्षसपन्नगाः ॥  
आप्नुवन्ति शिवं सर्वे सदा पूर्णमनोरथाः ॥ ६९-१०८ ॥  
  
आचिरादेव लोकेऽस्मिन्यस्याराधनतो जनाः ॥  
प्राप्नुवन्ति सुखं तस्मै नमो धरणिसूनवे ॥ ६९-१०९ ॥  
  
यो वक्रगतिमापन्नो नृणां दुःखं प्रयच्छति ॥  
पूजितः सुखसौभाग्यं तस्मै क्ष्मासूनवे नमः ॥ ६९०-११० ॥  
  
नभसि द्योतमानाय सर्वकल्याणहेतवे ॥  
मङ्गलाय नमस्तुभ्यं धनसन्तानहेतवे ॥ ६९-१११ ॥  
  
प्रसादं कुरु मे भौममङ्गलप्रद मङ्गल ॥  
मेषवाहन रुद्रात्मन्देहि पुत्रान्धनं यशः ॥ ६९-११२ ॥  
  
एवं स्तुत्वा प्रणम्याथ विसृज्य धरणीसुतम् ॥  
यथाशक्त्या प्रदाय स्वं गृह्णीयाद्ब्रणाशिषः ॥ ६९-११३ ॥  
  
गुरवे दक्षिणां दत्त्वा भुञ्जीयात्तन्निवेदितम् ॥ ६९-११४ ॥  
  
एवमावत्सरं कुर्यात्प्रतिमङ्गलवासरम् ॥  
तिलैर्होमं विधायाथ शतार्द्धं भोजयोद्द्विजान् ॥ ६९-११५ ॥  
  
भौममूर्तिं स्वर्णमयीमाचार्याय समर्पयेत् ॥  
मण्डलस्थे घटेऽभ्यर्च्येत्सुतसौभाग्यसिद्धये ॥ ६९-११६ ॥  
  
एवं व्रतपरा नारी प्राप्नुयात्सुभगान्सुतान् ॥  
ऋणनाशाय वित्तार्थं व्रतं कुर्यात्पुमानपि ॥ ६९-११७ ॥  
  
ब्राह्मणः प्रजपेन्मन्त्रम्मग्निर्मूर्द्धेति वैदिकम् ॥  
अङ्गारकस्य गायत्रीं वक्ष्ये यजनसिद्धये ॥ ६९-११८ ॥  
  
अङ्गारकाय शब्दान्ते विद्महे पदमीरयेत् ॥  
शक्तिहस्ताय वर्णान्ते धीमहीति समुञ्चरेत् ॥ ६९-११९ ॥  
  
तन्नो भौमः प्रचोवर्णान्दयान्दिति च संवदेत् ॥  
भौमस्यैषा तु गायत्री जप्तुः सर्वेष्टसिद्धिदा ॥ ६९-१२० ॥  
  
भौमोपासनमेतद्धि बुधमन्त्रमथोच्यते ॥  
फान्तः कर्णेन्दुसंयुक्तो बुधो ङेन्ते हदन्तिमः ॥ ६९-१२१ ॥  
  
रसाणों बुधमन्त्रोऽयं मुनिब्रह्मास्य कीर्तितः ॥  
पङ्क्तिश्छैदो देवता तु बुधः सर्वेष्टदो नृणाम् ॥ ६९-१२२ ॥  
  
आद्यं बीजं नमः शक्तिर्विनियोगोऽखिलाप्तये ॥  
वन्दे बुधं सदा भक्त्या पीताम्बरविभूषणम् ॥ ६९-१२३ ॥  
  
जानुस्थवामहस्ताढ्यं साभयेतरपाणिकम् ॥  
ध्यात्वेवं प्रजपेसहस्रं विजितेन्द्रियः ॥ ६९-१२४ ॥  
  
दशांशं जुहुयादाज्यैः पीठे पूर्वोदितेऽर्चयेत् ॥  
अङ्गमातृदिशापालहेतिभिर्बुधमर्चयेत् ॥ ६९-१२५ ॥  
  
एवं सिद्धे मनौ मन्त्री साधयेत्स्वमनोरथान् ॥  
सहस्रं प्रजपेन्मन्त्रं नित्यं दशदिनावधि ॥ ६९-१२६ ॥  
  
तस्याशु ग्रहजा पीडा नश्यत्येव न संशयः ॥  
बुधस्याराधनं प्रोक्तं गुरोराराधनं श्रृणु ॥ ६९-१२७ ॥  
  
बृंहस्पतिपदं ङेंऽतं सेन्द्वाद्यर्णाघमण्डितम् ॥  
नमोन्तो वसुवर्णोऽयं मुनिर्ब्रह्मास्य सम्मतः ॥ ६९-१२८ ॥  
  
छन्दोऽनुष्टुप्सुराचार्यो देवता बीजमादिमम् ॥  
हृच्छक्तिर्दीर्घवह्नीन्दुयुगलेनाङ्गकल्पना ॥ ६९-१२९ ॥  
  
न्यस्तवामकरं राशौ रत्नानां दक्षिणात्करात् ॥  
किरन्तं पीतपुष्पालङ्कारालेपांशुकार्चितम् ॥ ६९-१३० ॥  
  
सर्वविद्यानिधिं देवगुरुं स्वर्णद्युतिं स्मरेत् ॥  
लक्षं जपो दशांशेन घृतेनान्नेन वा हुनेत् ॥ ६९-१३१ ॥  
  
धर्मादिपीठे प्रयजेदङ्गदिक्पालहेतिभिः ॥  
एवं सिद्धे मनौ मन्त्री साधयेदिष्टमात्मनः ॥ ६९-१३२ ॥  
  
विपरोगादिपीडासु कलहे स्वजनोद्भवे ॥  
पिप्पलोत्थसमिद्भिश्च जुहुयात्तन्निवृत्तये ॥ ६९-१३३ ॥  
  
हुत्वा दिनत्रयं मन्त्री निशापुष्पैर्घृतप्लुतैः ॥  
स विंशतिशतं शीघ्रं वासांसि लभते महीम् ॥ ६९-१३४ ॥  
  
गुरोराराधनं प्रोक्तं श्रृणु शुक्रस्य साम्प्रतम् ॥  
वस्रं मे देहि शुक्राय ठद्वयान्तो ध्रुवादिकः ॥ ६९-१३५ ॥  
  
रुद्रार्णोऽयं मनुर्ब्रह्मा मुनिश्छन्दो विराहुत ॥  
दैत्येज्यो देवता बीजं ध्रुवः शक्तिर्वसुप्रिया ॥ ६९-१३६ ॥  
  
भूनेत्र चन्द्रनेत्राग्निनेत्रार्णैः स्यात्षडङ्गकम् ॥  
शुक्लाम्बरालेपभूषं करेण ददतं धनम् ॥ ६९-१३७ ॥  
  
वामेन शुक्रं व्याख्यानमुद्रादोषं स्मरेत्सुधीः ॥  
अयुतं प्रजपेन्मन्त्रं दशांशं जुहुयाद् घृतैः ॥ ६९-१३८ ॥  
  
धर्मादिपीठे प्रयजेदङ्गेन्द्रादितदायुधैः ॥  
श्वेतपुष्पैः सुगन्धैश्च जुहुयाद् भृगुवासरे ॥ ६९-१३९ ॥  
  
एकविंशतिवारं यो लभतेसोंऽशुकं मणीन् ॥  
मनवोऽमो सदा गोप्या न देया यस्य कस्यचित् ॥ ६९-१४० ॥  
  
भक्तियुक्ताय शिष्याय देया वा निजसूनवे ॥ ६९-१४१ ॥  
  
इति श्रीबृहन्नारदीयपुराणे पूर्वभागे बृहदुपाख्याने तृतीयपादे मन्त्रविधाननिरूपणं नामैकोनसप्ततितमोऽध्यायः ॥