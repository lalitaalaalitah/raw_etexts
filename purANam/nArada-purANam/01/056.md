---
title: ०५६

---
सनन्दन उवाच ॥  
क्रमाञ्चैत्रादिमासेषु मेषाद्याः सङ्क्रमा मताः ॥  
चैत्रशुक्लप्रतिपदि यो वारः स नृपः स्मृतः ॥ ५६-१ ॥  
  
मेषप्रवेशे सेनानीः कर्कटे सस्ययो भवेत् ॥  
समोद्यधीश्वरः सूर्यो मध्यमश्चोत्तमोविधुः ॥ ५६-२ ॥  
  
नेष्टः कुजो बुधो जीवो भृगुस्त्वतिशुभङ्करः ॥  
अधमो रविजो वाच्यो ज्ञात्वा चैषां बलाबलम् ॥ ५६-३ ॥  
  
दण्डाकारे कबन्धे वा ध्वाङ्क्षाकारेऽथ कीलके ॥  
दृष्टेऽर्कमण्डले व्याधिर्भ्रान्तिश्चोरार्थनाशनम् ॥ ५६-४ ॥  
  
छत्रध्वजपताकाद्यसन्निभस्तिमितैर्ध्वनैः ॥  
वरिमण्डलगैर्धूम्रैः सस्फुलिङ्गैर्जगत्क्षयः ॥ ५६-५ ॥  
  
सितरक्तैः पीतकृष्णैर्वणैर्विप्रादिपीडनम् ॥  
घ्नन्ति द्वित्रिचतुर्वर्णैर्भुवि राजजनान्मुने ॥ ५६-६ ॥  
  
ऊर्द्धैर्भानुकरैस्ताम्रैर्नाश याति चमूपतिः ॥  
पीतैर्नृपसुतः श्वेतैः पुरोधाश्चित्रितैर्जनाः ॥ ५६-७ ॥  
  
धूम्रैर्नृपपिशङ्गैस्तु जलदाधोमुखैर्जगत् ॥  
शुभोऽर्कः शिशिरे ताम्रः कुङ्कुमाभा वसन्तिके ॥ ५६-८ ॥  
  
ग्रीष्मश्चापाण्डुरश्चैव विचित्रो जलदागमे ॥  
पद्मोदराभः शरदि हेमन्ते लोहितच्छविः ॥ ५६-९ ॥  
  
पीतः शीते वृष्टौ ग्रीष्मे लोहितभारविः ॥  
रोगानावृष्टिभयकृत् क्रमादुक्तो मुनीश्वर ॥ ५६-१० ॥  
  
इन्द्रचापार्द्धमूर्तिस्तु भानुर्भूपविरोधकृत् ॥  
शशरक्तनिभे भानौ सङ्ग्रामो न चिराद्भुवि ॥ ५६-११ ॥  
  
मयूरपत्र सङ्काशो द्वादशाब्दं न वर्षति ॥  
चन्द्रमासदृशो भानुः कुर्याद्भूपान्तरं क्षितौ ॥ ५६-१२ ॥  
  
अर्के श्यामे कीटभयं भस्माभे राष्ट्रजं तथा ॥  
छिद्रेऽर्कमण्डले दृष्टं महाराजविनाशनम् ॥ ५६-१३ ॥  
  
घटाकृतिः क्षुद्भयकृत्पुरहा तोरणाकृतिः ॥  
छत्राकृते देशहतिः खण्डभानुनृपान्तकृत् ॥ ५६-१४ ॥  
  
उदयास्तमये काले विद्युदुल्काशनिर्यदि ॥  
तदा नृपवधो ज्ञेयस्त्वथवा राजविग्रहः ॥ ५६-१५ ॥  
  
पक्षं पक्षार्द्धमर्केन्दुपरिविष्टावहर्निशम् ॥  
राजानमन्यं कुरुतो लोहिताम्बुदयास्तगौ ॥ ५६-१६ ॥  
  
उदयास्तमये भानुराच्छिन्नः शस्त्रसन्निभेः ॥  
घनैर्युद्धं खरोष्ट्राद्यैः पापरूपैर्भयप्रदम् ॥ ५६-१७ ॥  
  
याम्यश्रृङ्गोन्नत्तश्चन्द्रः शुभदी मीनमेषयोः ॥  
सौम्यश्रृङ्गोन्नतः श्रेष्टो नृयुङ्मकरयोस्तथा ॥ ५६-१८ ॥  
  
घटोक्ष्णस्तु समः कर्कचापयोः शरसन्निभः ॥  
चापवत्कौर्महंर्योश्च शूलबत्तुलकर्कयोः ॥ ५६-१९ ॥  
  
विपरीतोदितश्चन्द्रो दुर्भिक्षकलहप्रदः ॥  
आषाढद्वयमूलेन्द्रधिष्ण्यानां याम्यगः शशी ॥ ५६-२० ॥  
  
अग्निप्रदस्तेयचरवनसर्पविनाशकृत् ॥  
विशाखा मित्रयोर्याम्यपार्श्वगः पापगः शशी ॥ ५६-२१ ॥  
  
मध्यमः पितृदैवत्ये द्विदैवे सैम्यगः शशी ॥  
अप्राप्यपौष्णभाद्रामदुक्षाविशशी शुभः ॥ ५६-२२ ॥  
  
मध्यगोद्वारदक्षाणि अतीत्य नववासवात् ॥  
यमेन्द्राहीशनोयेशमरुतश्चार्द्धतारकाः ॥ ५६-२३ ॥  
  
ध्रुवादितिद्विदैवाः स्युरध्यर्द्धांश्चापराः समाः ॥  
याम्यश्रृङ्गोन्नतो नेष्टः शुभः शुक्ले पिपीलिका ॥ ५६-२४ ॥  
  
कार्यहानिः कार्यवृद्धिर्हानिर्वृद्धिर्यथाक्रमम् ॥  
सुभिक्षकृद्विशालेन्दुरविशालोघनाशनः ॥ ५६-२५ ॥  
  
अधोमुखे शस्त्रभयङ्कलहोदण्डसन्निभे ॥  
कुजाद्यैर्निहते श्रृङ्गे मण्डले वा यथाक्रमम् ॥ ५६-२६ ॥  
  
क्षेमाद्यं वृष्टिभूपालजननाशः प्रजायते ॥  
सत्याष्टनवमर्क्षेषु सोदयाद्विक्रिमे कुजे ॥ ५६-२७ ॥  
  
तद्वक्रमुष्णंसञ्ज्ञं स्यात्प्रजापीडाग्निसम्भवः ॥  
दशमैकादशे ऋक्षे द्वादशर्वाग्रतीपयः ॥ ५६-२८ ॥  
  
कूक्रं वक्रमुखं ज्ञेयं सस्यवृष्टिविनाशकृत् ॥  
कुजे त्रयोदशे ऋक्षे वक्रिते वा चतुर्दशे ॥ ५६-२९ ॥  
  
बालास्यचक्रं तत्तस्मिन्सस्यवृष्टिविनाशनम् ॥  
पञ्चदशे षोडशर्क्षे वक्रे स्याद्रुधिराननम् ॥ ५६-३० ॥  
  
दुर्भिक्षं क्षुद्भयं रोगान्करोति क्षितिनन्दनः ॥  
अष्टादशे सप्तदशे तद्वक्रं मुशलाह्वयम् ॥ ५६-३१ ॥  
  
दुर्भिक्षं धनधान्यादिनाशने भयकृत्सदा ॥  
फाल्गुन्योरुदितो भौमो वैश्वदेवे प्रतीपगः ॥ ५६-३२ ॥  
  
अस्तगश्चतुरास्यार्क्षे लोकत्रयविनाशकृत् ॥  
उदितः श्रवणे पुष्ये वक्तृगोश्वनहानिदः ॥ ५६-३३ ॥  
  
यद्दिग्गोऽभ्युदितो भौमस्तद्दिग्भूपभयप्रदः ॥  
मधामध्यगतो भौमस्तत्र चैव प्रतीपगः ॥ ५६-३४ ॥  
  
अवृष्टिशस्त्रभयदः पीड्यं देवा नृपन्तकृत् ॥  
पितृद्विदैवधातॄणां भिद्यन्ते गण्डतारकाः ॥ ५६-३५ ॥  
  
दुर्भिक्षं मरणं रोगं करोति क्षितिजस्तदा ॥  
त्रिषूत्तरासु रोहिण्यां नैर्ऋते श्रवणे मृगे ॥ ५६-३६ ॥  
  
अवृषअटिदश्चरन्भौमो दक्षिणेरोहिणीस्थितः ॥  
भूमिजः सर्वधिष्ण्यानामुदगामी शुभघप्रदः ॥ ५६-३७ ॥  
  
याम्यगोऽनिष्टफलदो भवेद्भेदकरो नृणाम् ॥  
विनोत्पातेन शशिनः कदाचिन्नोदयं व्रजेत् ॥ ५६-३८ ॥  
  
अनावृष्टाग्निभयकृदनर्थनृपविग्रहऋ ॥  
वसुवैष्णवविश्वेन्दुधातृभेषु चरन्बुधः ॥ ५६-३९ ॥  
  
भिनत्ति यदि तत्तारां बाधावृष्टिभयङ्करः ॥  
आर्द्रादिपितृभान्तेषु दृश्यते यदि चन्द्रजः ॥ ५६-४० ॥  
  
तदा दुर्भिक्षकलहरोगानावृष्टिभीतिकृत् ॥  
हस्तादिषट्सु तारासु विचरन्निन्दुनन्दनः ॥ ५६-४१ ॥  
  
क्षेमं सुभिक्षमारोग्यं कुरुते रोगनाशनम् ॥  
अहिर्बुध्न्यार्यमाग्नेययाम्यभेषु चरन्बुधः ॥ ५६-४२ ॥  
  
भिषक्तरङ्गवाणिज्यवृत्तीनां नाशकृत्तादा ॥  
पूर्वात्रयेचरन्सौम्यो योगतारां भिनत्ति चेत् ॥ ५६-४३ ॥  
  
क्षुच्छस्त्रानलचौरेभ्यो भयदः प्राणिनां तदा ॥  
याम्याग्निधातृवायव्यधिष्णयेषु प्राकृता गतिः ॥ ५६-४४ ॥  
  
रौद्रेन्दुसार्पपित्र्येषु ज्ञेया मिश्राह्वया गतिः ॥  
भाग्यार्यमेज्यादितिषु सङ्क्षिप्ता गतिरुच्यते ॥ ५६-४५ ॥  
  
गतितीक्ष्णाजचरणाहिर्बुध्यभाश्रिभेषुया ॥  
योमातिकातिविश्वाबुमूलमत्स्यैन्यजस्य च ॥ ५६-४६ ॥  
  
घोरा गतिर्हरित्वाष्ट्रवसुवारुणभेषु च ॥  
इन्द्राग्निमित्रमार्तण्डभेषु पापाह्वयागतिः ॥ ५६-४७ ॥  
  
प्राकृताद्यासु गति ह्युदितोऽस्तमितोपिवा ॥  
यावन्त्येव दिनान्येष दृश्यस्तावत्यदृश्यगः ॥ ५६-४८ ॥  
  
चत्वारिंशत्क्रमात्रिंशद्रवीन्द्र भूसुतो नव ॥  
पञ्चदशैकादशभिर्दिवसैः शशिनन्दनः ॥ ५६-४९ ॥  
  
प्राकृतायां गतः सौम्यः क्षेमारोग्यसुभिक्षकृत् ॥  
मिश्रसक्षिप्तयोर्मध्ये फलदोऽन्यासु वृष्टिदः ॥ ५६-५० ॥  
  
वैशाख श्रावणे पौषे आषाढेऽभ्युदितो बुधः ॥  
जगतां पापफलदस्त्वितरेषु शुभप्रदः ॥ ५६-५१ ॥  
  
इषोर्जमासयोः शस्त्रदुर्भिक्षाग्निभयप्रदः ॥  
उदितश्चन्द्रजः श्रेष्टो रजतस्फटिकोपयः ॥ ५६-५२ ॥  
  
द्विभाटजोदिमास्तस्य पञ्चमैकादशास्त्रिमाधवः शुभदो ज्येष्टो नृणां मध्यफलप्रदः ॥  
शुचिर्मध्यो नभः श्रेष्ठो भाद्रः श्रेष्टः क्वचिन्नरः ॥ ५६-५३ ॥  
  
कार्तिको मार्गशीर्षश्च नृणां दुष्टफलप्रदः ॥  
शुभप्रदौ पौषमाधौ मध्यमौ फाल्गुनो मधुः ॥ ५६-५४ ॥  
  
माधवः शुभदो ज्येष्टो नृणां मध्यफलप्रदः ॥  
शुचिर्मध्यो नभः श्रेष्ठो भाद्रः श्रेष्ठः क्वचिन्नर ॥ ५६-५५ ॥  
  
अतिश्रेष्ट इषः प्रोक्तो मासानां फलमीदृशम् ॥  
सौम्ये भागे चरन्भानां क्षेमारोग्यसुभिक्षकृत् ॥ ५६-५६ ॥  
  
विपरीतो गुरुर्याम्ये मध्ये चरति मध्यमम् ॥  
पीताग्निश्यामहरितरक्तवर्णोगिराः क्रमात् ॥ ५६-५७ ॥  
  
व्याध्यग्निचौरशस्त्रास्त्रभयदः प्राणिनां भवेत् ॥  
अनावृष्टिं भूम्ननिभः करोति सुरपूजितः ॥ ५६-५८ ॥  
  
दिवादृष्टो नृपवध्यामयंवाराष्ट्रनाशनम् ॥  
संवत्सरशरीरं स्यात्कृत्तिका रोहिणी तथा ॥ ५६-५९ ॥  
  
नाभिस्त्वापाठयुगलमाद्री हृत्कुसुमं मघा ॥  
दुर्भिक्षाग्निमरुद्भीतिः शरीरं क्रूरपीडिते ॥ ५६-६० ॥  
  
नाभ्यां क्षुत्तृङ्भयं पुष्ये सम्यङ्मूलफलक्षयः ॥  
हृदयेशस्य निधनं शुभं स्यात्संयुतैः शुभैः ॥ ५६-६१ ॥  
  
शस्यवृद्धिः प्रजारोग्यं युद्धं जीवात्यवर्षणम् ॥  
इति द्विजातिमध्यां तु गोनृपस्त्रीसुखं महत् ॥ ५६-६२ ॥  
  
निःस्वनावृष्टिफणि भिर्वृष्टिः स्वास्थ्यं महोत्सवः ॥  
महार्घमपि सम्पत्तिर्देशनाशोऽतिवर्षणम् ॥ ५६-६३ ॥  
  
अवैरं रोगमभयं रोगभीः सस्यवर्षणे ॥  
रोगो धान्यं नभोऽदृष्टिमघाद्यृक्षगते गुरौ ॥ ५६-६४ ॥  
  
सौम्यमध्यमयाम्येषु मार्गेषु वीथिकात्रयम् ॥  
शुक्रस्य दस्त्रभाज्ज्ञेयं पर्यायैश्च त्रिभिस्त्रिभिः ॥ ५६-६५ ॥  
  
नागेभैरावताश्चैव वृषभोष्ट्रखराह्वयाः ॥  
मृगाञ्जदहनाख्याः स्युर्यामयान्ता वीथयो नव ॥ ५६-६६ ॥  
  
सौम्य मार्गे च तिसृषु चरन्वीथिषु भार्गवः ॥  
धान्यार्थवृष्टिसस्यानां परिपूर्ति करोति हि ॥ ५६-६७ ॥  
  
मध्यमार्गे च तिसृषु सर्वमप्यधमं फलम् ॥  
पूर्वस्यां दिशि मेघस्तु शुभदः पितृपञ्चके ॥ ५६-६८ ॥  
  
स्वातित्रये पश्चिमायां तस्यां शुक्रस्तथाविधः ॥  
विपरीते त्वनावृष्टिदृद्बुधसंयुतः ॥ ५६-६९ ॥  
  
कृष्णाष्टम्यां चतुर्दश्याममायां च यदा सितः ॥  
उन्दयास्तमनं याति तदा जलमयी मही ॥ ५६-७० ॥  
  
मिथः सप्तमराशिस्थौ पश्चात्प्राग्वीथिसंस्थितौ ॥  
गुरुशुक्रावनावृष्टिदुर्भिक्षसमरप्रदौ ॥ ५६-७१ ॥  
  
कुजज्ञजीवरविजाः शुक्रस्याग्रेसरा यदि ॥  
युद्धान्तिवायुर्दुर्भिक्षजलनाशकरा मताः ॥ ५६-७२ ॥  
  
जलमित्रार्यमाहीन्द्रनक्षत्रेषु सुभिक्षकृत् ॥  
सच्छस्त्रावृष्टिदो मूलेऽहिर्बुध्न्यभयोर्भयम् ॥ ५६-७३ ॥  
  
श्रवणानिलह्तार्द्राभरणीभाग्यमेषु च ॥  
चरत्र्छैश्चरो नॄणां सुभिक्षारोग्यस्यकृत् ॥ ५६-७४ ॥  
  
मुखे चैकं गुदे द्वे च त्रीणि के नयने द्वयम् ॥  
हृदये पञ्च ऋक्षाणि वामहस्ते चतुष्टयम् ॥ ५६-७५ ॥  
  
वामपादे तथा त्रीणि दक्षिणे त्रीणे भानि च ॥  
चत्वारि दक्षिणे हस्ते जन्मभाद्रविजस्थितिः ॥ ५६-७६ ॥  
  
रोगो लाभस्तथा हानिर्लाभः सौख्यं च बन्धनम् ॥  
आयासः श्रेष्टयात्रा च धनलाभः क्रमात्फलम् ॥ ५६-७७ ॥  
  
बहुधारविजस्त्वेतद्वक्रगः फलमीदृशम् ॥  
करोत्येव समः साम्यं शीघ्रगेषूत्क्रमात्फलम् ॥ ५६-७८ ॥  
  
विष्णुचक्रोत्कृत्तशिराः हङ्गुः पूयूषपानतः ॥  
अमृत्युतां गतस्तत्र खेटस्तत्र खेटत्वे परिकल्पितः ॥ ५६-७९ ॥  
  
वरणधातुरर्केन्दू तुदतेः सर्वपर्वणि ॥  
विक्षेपावनतेर्वङ्गाद्गाहुर्दूरगतस्तयोः ॥ ५६-८० ॥  
  
षण्मासवृद्ध्या ग्रहणं शोधयेन्द्रविचन्द्रयोः ॥  
पर्वेशास्तु तथा सत्यदेवा ख्यादितः क्रमात् ॥ ५६-८१ ॥  
  
ब्रह्मेन्द्र्विन्द्रधनाधीशवरुणाग्नियमाह्वयोः ॥  
पशुसस्यद्विजातीनां वृद्धिर्ब्रह्मे तु पर्वणि ॥ ५६-८२ ॥  
  
तद्वदेव फलं सौम्ये श्लेष्मपीडा च पर्वणि ॥  
विरोधो भूभुजां दुःखमैन्द्रे सस्यविनाशनम् ॥ ५६-८३ ॥  
  
धनिनां धनहानिः स्यात्कौबेरं धान्यवर्धनम् ॥  
नृपाणामशिवं क्षेममितरेषां च वारुणे ॥ ५६-८४ ॥  
  
प्रवर्षणं सस्यवृद्धिः क्षेमं हौताशपर्वणि ॥  
अनावृष्टिः सस्यहानिर्दुर्भिक्षं याम्यपर्वणि ॥ ५६-८५ ॥  
  
वेलाहीने स्यहानिर्नृपाणां दारुणं रणम् ॥  
अतिवेले पुष्पहानिर्भयं सस्यविनाशनम् ॥ ५६-८६ ॥  
  
एकस्मिन्नेव मासे तु चन्द्रार्कग्रहणं यदा ॥  
विरोधो धरणीशानामर्थवृष्टिविनाशनम् ॥ ५६-८७ ॥  
  
ग्रस्तोदितावस्तमितौ नृपधान्यविनाशदौ ॥  
सर्वग्रस्ताविनेन्दूतु क्षुद्व्याध्यग्निभयप्रदौ ॥ ५६-८८ ॥  
  
सौम्यायने क्षत्रविप्रानितरांहन्ति दक्षिणे ॥  
द्विजातींश्चक्रमाद्धन्ति राहुदृष्टोरगादितः ॥ ५६-८९ ॥  
  
तथैव ग्रामभेदाः स्युर्मोक्षभे दास्तथा दश ॥  
नो शक्ता लक्षितुं देवाः किं पुनः प्राकृता जनाः ॥ ५६-९० ॥  
  
आनीय खेटान्गणितांस्तेषां वारं विचिन्तयेत् ॥  
शुभाशुभान्यैः कालस्य ग्राहयामो हि लक्षणम् ॥ ५६-९१ ॥  
  
तस्मादन्वेषणीयं तत्कालज्ञानाय धीमता ॥  
उत्पातरूपाः केतूनामुदयास्तमया नृणाम् ॥ ५६-९२ ॥  
  
दिव्यान्तरिक्षा भौमास्ते शुभाशुभफलप्रदाः ॥  
यज्ञध्वजास्त्रभवनरक्षवृद्धिङ्गजोपमाः ॥ ५६-९३ ॥  
  
स्तम्भशूलाङ्कुशाकारा आन्तरिक्षाः प्रकीर्तिताः ॥  
नक्षत्रसंस्थिता दिव्या भौमा ये भूमिसंस्थिताः ॥ ५६-९४ ॥  
  
एकोऽपि भिन्नरूपः स्याज्जन्तुर्नाम शुभाय वै ॥  
यावन्तो दिवसान्केतुर्दृश्यते विविधात्मकः ॥ ५६-९५ ॥  
  
तावन्मासैः फलं यच्छत्यष्टौ सारव्यवत्सरैः ॥  
ये दिव्याः केतवस्तेऽपि शश्वज्जीवफलप्रदाः ॥ ५६-९६ ॥  
  
ह्रस्वः स्निग्धः सुप्रसन्नः श्वेतकेतुः सुवृष्टिकृत् ॥  
क्षिप्रादस्तमयं याति दीर्घकेतुरवृष्टिकृत् ॥ ५६-९७ ॥  
  
अनिष्टदो धूमकेतुः शक्रचापसमप्रभः ॥  
द्वित्रिचतुःशूलरूपः स च राज्यान्तकृन्मतः ॥ ५६-९८ ॥  
  
मणिहारस्तुवर्णाभा दीप्तिमन्तोऽर्कसूनवः ।  
केतवश्चोदिताः पूर्वापरयोर्नृपहानिदाः ॥ ५६-९९ ॥  
  
वंसुकबिम्बक्षितिजच्छुकतुण्डादिसन्निभाः ॥  
हुताशनोदितास्तेऽपि केतवः फलदाः स्मृताः ॥ ५६-१०० ॥  
  
भूसुता जलतैलाभा वर्तुलाः क्षुद्भयप्रदाः ॥  
सुभिक्षक्षेमदाः श्वेतकेतवः सोमसूनवः ॥ ५६-१०१ ॥  
  
पितामहात्मजः केतुस्त्रिवर्णस्त्रिदशान्वितः ॥  
ब्रह्मदण्डाद्धूमकेतुः प्रजानामन्तकृन्मतः ॥ ५६-१०२ ॥  
  
ऐशान्यां भार्गवसुताः श्वेतरूपास्त्वनिष्टदाः ॥  
अनिष्टदाः पङ्गुसुता विशिखाः कमकाह्वयाः ॥ ५६-१०३ ॥  
  
विकचाख्या गुरुसुता वेष्टा याम्ये स्थिता अपि ॥  
सूक्ष्माः शुक्ला बुधसुताश्चौररोगभयप्रदाः ॥ ५६-१०४ ॥  
  
कुजात्मजाः कुङ्कुमाख्या रक्ताः शूलास्त्वनिष्टदाः ॥  
अग्निजा विश्वरूपाख्या अग्निवर्णाः सुखप्रदाः ॥ ५६-१०५ ॥  
  
अरुणाः श्यामलाकारा अर्कपुत्राश्च पापदाः ॥  
शुक्रजा ऋक्षसदृशाः के तवः शुभदायकाः ॥ ५६-१०६ ॥  
  
कृत्तिकासु भवो धूमकेतुर्नूनं प्रजाक्षयः ॥  
प्रासादवृक्षशैलेषु जातो राज्ञां विनाशकृत् ॥ ५६-१०७ ॥  
  
सुभिक्षकृत्कौमुदाख्यः केतुः कुमुदसन्निभः ॥  
आवर्तकेतुसन्ध्यायां शशिरो नेष्टदायकः ॥ ५६-१०८ ॥  
  
ब्रह्मदेवमनोर्मान पित्र्यं सौरं च सावनम् ॥  
चान्द्रमार्क्षं गुरोर्मानमिति मानानि वै नवः ॥ ५६-१०९ ॥  
  
एतेषां नवमानानां व्यवहारोऽत्र पञ्चभिः ॥  
तेषां पृथक्पृथक्कार्यं वक्ष्यते व्यवहारतः ॥ ५६-११० ॥  
  
ग्रहाणां निखिलश्चारो गृह्यते सौर मानतः ॥  
वृष्टेर्विधानं स्त्रीगर्भः सावनेनैव गृह्यते ॥ ५६-१११ ॥  
  
प्रवर्षणां समे गर्भौ नाक्षत्रेण प्रगृह्यते ॥  
यात्रोद्वाहव्रतक्षौरे तिथिवर्षेशनिर्णयः ॥ ५६-११२ ॥  
  
पर्ववास्तूपवासादि कृत्स्नं चान्द्रेण गृह्यते ॥  
गृह्यते गुरुमानेन प्रभवाद्यब्दलक्षणम् ॥ ५६-११३ ॥  
  
तत्तन्मासैर्द्वादशभिस्तत्तदष्टौ भवेत्ततः ॥  
गुरुमध्यमचारेणषष्ट्यब्दाः प्रभावादयः ॥ ५६-११४ ॥  
  
प्रभवो विभवः शुक्लः प्रमोदोऽथ प्रजापतिः ॥  
अङ्गिराः श्रीमुखो भावो युवा धाता तथैव च ॥ ५६-११५ ॥  
  
ईश्वरो बहुधान्यश्च प्रमाथी विक्रमो वृषः ॥  
चित्रभानुस्सुभानुश्च तारणः पार्थिवोऽव्ययः ॥ ५६-११६ ॥  
  
सर्वजित्सर्वधारी च विरोधी विकृतः खरः ॥  
नन्दनो विजयश्चैव जयो मन्मथदुर्मुखौ ॥ ५६-११७ ॥  
  
हेमलम्बो विलम्बश्च विकारी शार्वरी लवः ॥  
शुभकृच्छोभनः क्रोधी विश्वावसुपराभवौ ॥ ५६-११८ ॥  
  
प्लवङ्गः कीलकः सौम्यः सामाप्तश्च विरोधकृत् ॥  
परिभावी प्रमादी च आनन्दो राक्षसोऽनलः ॥ ५६-११९ ॥  
  
पिङ्गलः कालयुक्तश्च सिद्धार्थो रौद्रदुर्मतीः ॥  
दुन्दुभीरुधिरोद्गरी रक्ताक्षः क्रोधनः क्षयः ॥ ५६-१२० ॥  
  
नामतुल्यफलाः सर्वे विज्ञेयाः षष्टिवत्सराः ॥  
युगं स्यात्पञ्चभिर्वर्षैर्युगान्येवं तु द्वादश ॥ ५६-१२१ ॥  
  
तेषामीशाः क्रमाज्ज्ञेया विष्णुर्देवपुरोहितः ॥  
पुरन्दरो लोहितश्च त्वष्टाहिर्बुध्न्यसञ्ज्ञकः ॥ ५६-१२२ ॥  
  
पितरश्च ततो विश्वे शशीन्द्राद्ग्नयशिनो भगः ॥  
तथा युगस्य वर्षे शास्त्वग्निनेन्दुविधीश्वराः ॥ ५६-१२३ ॥  
  
अथाद्वेशचमूनाथसस्यपानां बलाबलम् ॥  
तत्कालं ग्रहचारं च सम्यक् ज्ञात्वा फलं पदेत् ॥ ५६-१२४ ॥  
  
सौम्या यनं मासषट्कं मृगाद्यं भानुभुक्तितः ॥  
अहः सुराणां तद्रात्रिः कर्काद्यं दक्षिणायनम् ॥ ५६-१२५ ॥  
  
गृहप्रवेशवैवाहप्रतिष्टामौञ्जिबन्धनम् ॥  
मधादौ मङ्गलं कर्म विधेयं चोत्तरायणे ॥ ५६-१२६ ॥  
  
याम्यायने गर्हितं च कर्म यत्नात्प्रशस्यते ॥  
माधादि मासौ द्वौ द्वौ च ऋतवः शिशिरादयः ॥ ५६-१२७ ॥  
  
मृगाच्छिशिरवसन्तश्च ग्रीष्माः स्युश्चोत्तरायणे ॥  
वर्षा शरश्च हेमन्तः कर्काद्वै दक्षिणायने ॥ ५६-१२८ ॥  
  
चान्द्रो दर्शीवधिः सौरः सङ्क्रात्या सावनो दिनेः ॥  
त्रिंशद्भिश्चन्द्रभगणो मासो नाक्षत्रसञ्ज्ञकः ॥ ५६-१२९ ॥  
  
मधुश्च माधवः शुक्रः शुचिश्चाथ नभस्ततः ॥  
नभस्य इष ऊर्जश्च सहाश्चैव सहस्यकः ॥ ५६-१३० ॥  
  
तपास्तपस्य क्रमशश्चैत्रादीनां समाह्वया ॥  
यस्मिन्मासे पौर्णमासी येन धिष्णेन संयुता ॥ ५६-१३१ ॥  
  
तन्नक्षत्राह्वयो मासः पौर्णमासी तदाह्वया ॥  
तत्पक्षौ दैव पित्राख्यौ शुक्लकृष्णौ तथापरे ॥ ५६-१३२ ॥  
  
शुभाशुभे कर्मणि च प्रशस्तौ भवतः सदा ॥  
क्रमात्तिथीनां ब्रह्माग्नी विरिञ्चिविष्णुशैलजाः ॥ ५६-१३३ ॥  
  
विनायकयमौ नागचन्द्रौ स्कन्दोऽर्कवासवौ ॥  
महेन्द्रवासवौ नागदुर्गादण्डधराह्वयः ॥ ५६-१३४ ॥  
  
शिवविष्णूहरिरवीकामः सर्वः कलीततः ॥  
चन्द्रविश्वेदर्शसञ्ज्ञतिथीशाः पितरः स्मृताः ॥ ५६-१३५ ॥  
  
नन्दाभद्राजयारिक्ता पूर्णाः स्युतिथयः पुनः ॥  
त्रिरावृत्त्या क्रमाज्ज्ञेया नेष्टमध्येष्टदाः सिते ॥ ५६-१३६ ॥  
  
कृष्णपक्षे त्विष्टमध्यानिष्टदाः क्रमशस्तदा ॥  
अष्टमी द्वादशी षष्टी चतुर्थी च चतुर्दशी ॥ ५६-१३७ ॥  
  
तिथयः पक्षरन्ध्राख्या ह्यतिरूक्षा प्रकीर्तिताः ॥  
समुद्रमनुरन्ध्राङ्कतत्त्वसङ्ख्यास्तु नाडिकाः ॥ ५६-१३८ ॥  
  
त्याज्याः स्युस्तासु तिथिषु क्रमात्पञ्च च सर्वदा ॥  
अमावास्या च नवमी हित्वा विषमसञ्ज्ञिका ॥ ५६-१३९ ॥  
  
तिथयस्तुप्रशस्तास्युर्मध्यमा प्रतिपत्सिता ॥  
षष्ट्यां तैलं तथाष्टम्यां मासं क्षौरं कलेस्तिथौ ॥ ५६-१४० ॥  
  
पूर्णिमादर्शयोर्नारीसेवनं परिवर्जयेत् ॥  
देर्शे षष्ट्यां प्रतिपदि द्वादश्यां प्रतिपर्वसु ॥ ५६-१४१ ॥  
  
नवम्यां च न कुर्वीत कदाचिद्दन्तधावनम् ॥  
व्यतीपाते च सङ्क्रान्तावेकादश्यां च पर्वसु ॥ ५६-१४२ ॥  
  
अर्कभौमदिने षष्ट्यां नाभ्यङ्गो वैधृतौ तथा ॥  
यः करोति दशम्यां च स्नानमामलकैर्नरः ॥ ५६-१४३ ॥  
  
पुत्रहानिर्भवेत्तस्य त्रंयोदश्यां धनक्षयः ॥  
अर्थपुत्रक्षयस्तस्य द्वितीयायां न संशयः ॥ ५६-१४४ ॥  
  
अमायां च नवम्यां च सप्तम्यां च कुलक्षयः ॥  
या पौर्णिमा दिवा चन्द्रमती सानुमती स्मृता ॥ ५६-१४५ ॥  
  
रात्रौ चन्द्रवती राकाप्यमावास्या तथा द्विधा ॥  
सिनीवाली चेन्दुमती कुहूर्नेन्दुमती मता ॥ ५६-१४६ ॥  
  
कार्तिके शुक्लनवमी त्वादिः कृतयुगस्य च ॥  
त्रेतादिर्माधवे शुक्ले तृतीया पुण्यसञ्ज्ञिता ॥ ५६-१४७ ॥  
  
कृष्णा पञ्चदशी माघे द्वापरादिमुदीरिता ॥  
कल्पादिः स्यात्कृष्णपक्षे नभस्तस्य त्रयोदशी ॥ ५६-१४८ ॥  
  
द्वादश्यूर्जे शुक्लपक्षे नवम्यच्छेश्वयुज्यपि ॥  
चैत्रे भाद्रपदे चैव तृतीया शुक्लसञ्ज्ञिता ॥ ५६-१४९ ॥  
  
एकादशी सिता पौषे ह्याषाढेर्देशमीसिता ॥  
माघे च सप्तमी शुक्ला नभस्ये त्वसिताष्टमी ॥ ५६-१५० ॥  
  
श्रावणे मास्यमावास्या फाल्गुने मासि पौर्णिमा ॥  
आषाढे कार्तिके मासि ज्यष्टे चैत्रे च पौर्णिमा ॥ ५६-१५१ ॥  
  
मन्वादयो मानवानां श्राद्धेष्वत्यन्तपुण्यदा ॥  
भाद्रे कृष्णत्रयोदश्यां मघामिन्दुः करे रविः ॥ ५६-१५२ ॥  
  
गजच्छाया तदा ज्ञेया श्राद्धे ह्यत्यन्तपुण्यदा ॥  
एकस्मिन्वासरे तिस्रस्तिथयः स्यात्तिथिक्षयः ॥ ५६-१५३ ॥  
  
तिथिर्वारत्रये त्वेका ह्यधिका द्वे च निन्दिते ॥  
सूर्यास्तमनपर्यन्तं यस्मिन्वारे तु या तिथिः ॥ ५६-१५४ ॥  
  
विद्यते सा त्वखण्डा स्यान्न्यूना चेत्खञ्जसञ्ज्ञिता ॥  
तिथेः पञ्चदशो भागः क्रमात्प्रतिपदादयः ॥ ५६-१५५ ॥  
  
क्षणसञ्ज्ञास्तदर्द्धानि तासामर्द्धप्रमाणतः ॥  
रविः स्थिरश्चरश्चन्द्रः क्रूरो वक्रोखिलो बुधः ॥ ५६-१५६ ॥  
  
लघुरीज्यो मृदुः शुक्रस्त्रीक्ष्णो दिनकरात्मजः ॥  
अभ्यक्तो भानुवारे यः स नरः क्लेशवान्भवेत् ॥ ५६-१५७ ॥  
  
ऋक्षेशे कान्तिभाग्भौमे व्याधि सौभाग्यमिन्दुजे ॥  
जीवे नैवं सिते हानिर्मन्दे सर्वसमृद्धयः ॥ ५६-१५८ ॥  
  
लङ्कोदयात्स्याद्वारादिस्त स्मादूर्ध्वमधोऽपिवा ॥  
देशान्तरस्वचरार्द्धनाडीभिरपरे भवेत् ॥ ५६-१५९ ॥  
  
बलप्रदस्य खेटस्य कर्म सिद्ध्यति यत्कृतम् ॥  
तत्कर्म बलहीनस्य दुःखेनापि न सिद्ध्यति ॥ ५६-१६० ॥  
  
इन्दुज्ञजीवशुक्राणां वासराः सर्वकर्मसु ॥  
फलदास्त्वितरे क्रूरे कर्मस्वभिमतप्रदाः ॥ ५६-१६१ ॥  
  
रक्तवर्णौ रविश्चन्द्रौ गौरो भौमस्तुलोहितः ॥  
दूर्वावर्णो वुधो जीवः पीतश्वेतस्तु भार्गवः ॥ ५६-१६२ ॥  
  
कृष्णः सौरिः स्ववारेषु स्वस्ववर्णक्रिया हिताः ॥  
अद्रिवाणाश्च यस्तर्कपातालवसुधाधराः ॥ ५६-१६३ ॥  
  
बाणाग्निलोचनानिह्यवेदबाहुशिलीमुखाः ॥  
त्र्येकाहयो नेत्रगोत्ररामाश्वद्ररसर्तवः ॥ ५६-१६४ ॥  
  
कुलिकाश्चोपकुलिका वारवेला स्तथा क्रमात् ॥  
प्रहरार्द्धप्रमाणास्ते विज्ञेयाः सूर्यवासरात् ॥ ५६-१६५ ॥  
  
यस्मिन्वारे क्षणो वारदृष्टस्तद्वासराधिपः ॥  
आद्यः षष्टो द्वितीयोऽस्मत्तत्षष्ठस्तुतृतीयकः ॥ ५६-१६६ ॥  
  
षष्टः षष्टश्चेतरेषां कालहोराधिपाः स्मृताः ॥  
सार्द्धनाडीद्वयेनैव दिवा रात्रौ यथाक्रमात् ॥ ५६-१६७ ॥  
  
वारप्रोक्ते कर्मकार्ये तद्ग्रहस्य क्षणेऽपि सन् ॥  
नक्षत्रेशाः क्रमाद्दस्रयमवह्निपितामहाः ॥ ५६-१६८ ॥  
  
चन्द्रेशादितिजीवाहिपितरो भगसञ्ज्ञकः ॥  
अर्यमार्कत्वष्टृमरुच्छक्राग्निमित्रवासवः ॥ ५६-१६९ ॥  
  
नैर्ऋत्युदकविश्वेजगोविन्दवसुतोयपाः ॥  
अजैकपादहिर्बुध्न्या पूषा चेति प्रकीर्तिताः ॥ ५६द-१७० ॥  
  
पूर्वात्रयं मधाह्यग्निविशाखायममूलभम् ॥  
अधोमुखं तु नवकं भानौ तत्र विधीयते ॥ ५६-१७१ ॥  
  
बिलप्रवेशगणितभूतसाधनलेखनम् ॥  
शिल्पकर्मकलाकूपनिक्षेपोद्धरणादि यत् ॥ ५६-१७२ ॥  
  
मित्रेन्दुत्वाष्ट्रहस्तेन्द्रादितिभान्त्याश्विवायुभम् ॥  
तिर्यङ्मुखाख्यं नवकं भानौ तत्र विधीयते ॥ ५६-१७३ ॥  
  
हलप्रवाहगमनं गन्त्रीपत्रगजोष्ट्रकम् ॥  
खरगोरथनौयानलुलायहयकर्म च ॥ ५६-१७४ ॥  
  
ब्रह्मविष्णुमहेशार्यशततारावसूत्तराः ॥  
ऊर्द्धास्यं नवकं भानां प्रोक्तमत्र विधीयते ॥ ५६-१७५ ॥  
  
नृपाभिषेकमाङ्गल्यवारणध्वजकर्मच ॥  
प्रासादतोरणारामप्राकाराद्यं च सिद्ध्यति ॥ ५६-१७६ ॥  
  
स्थिरं रोहिण्युत्तराख्यं क्षिप्रं सूरयाश्विपुष्यभम् ॥  
साधारणं द्विदैवत्यं वह्निभं च प्रकीर्तितम् ॥ ५६-१७७ ॥  
  
वस्वदित्यंवुपुष्याणि विष्णुभं चरसञ्ज्ञितम् ॥  
मृद्विन्दुमित्रचित्रान्त्यमुग्रं पूर्वामघात्रिकम् ॥ ५६-१७८ ॥  
  
मूलार्द्राहीन्द्रभं तीक्ष्णं स्वनामसदृशं फलम् ॥  
चित्रादित्यम्बुविष्ण्वम्बान्त्याधिमित्रवसूडुषु ॥ ५६-१७९ ॥  
  
समृगेज्येषु बालानां कर्णवेधङ्क्रिया हिता ॥  
दस्रेन्द्वदितितिष्येषु करादित्रितये तथा ॥ ५६-१८० ॥  
  
गजकर्माखिलं यत्तद्विधेयं स्थिरभेषु च ॥  
वाजिकर्माखिलं कार्यं सूर्यवारे विशेषतः ॥ ५६-१८१ ॥  
  
चित्रावरुणवैरिञ्चत्र्युत्तरासु गमागमम् ॥  
दर्शाष्टभ्यां चतुर्दश्यां पशूनां न कदाचन ॥ ५६-१८२ ॥  
  
मृदुध्रुवक्षिप्रचरविशाखापितृभेषु च ॥  
हलप्रवाहं प्रथमं विदध्यान्मूलभे वृषैः ॥ ५६-१८३ ॥  
  
हलादौ वृषानाशाय भत्रयं सूर्यमुक्तभात् ॥  
अग्रे वृद्ध्यै त्रयं लक्ष्म्ये सौम्यपार्श्वे च पञ्चकम् ॥ ५६-१८४ ॥  
  
शूलत्रयेपि नवकं मरणाय च पञ्चकम् ॥  
श्रियै पुष्ट्यै त्रयं श्रेष्टं स्याच्चक्रे लाङ्गलाह्वये ॥ ५६-१८५ ॥  
  
मृदुध्रुवक्षिप्रभेषु पितृवायुवसूङ्षु ॥  
समूलभेषु बीजोप्तिरत्युन्त्कृष्टं फलप्रदा ॥ ५६-१८६ ॥  
  
भवेद्भत्रितयं मूर्घ्नि धान्यनाशाय राहुभात् ॥  
गले त्रयं कज्जलाय वृद्ध्यै च द्वादशोदरे ॥ ५६-१८७ ॥  
  
निस्तंहुलत्वं लाङ्गूले भचतुष्टयभीतिदम् ॥  
नाभौ वह्निः पञ्चकं यद्वीजोप्ताविति चिन्तयेत् ॥ ५६-१८८ ॥  
  
स्थिरेष्वदितिसार्पान्त्यपितृमारुतभेषु च ॥  
न कुर्याद्रोगमुक्तस्य स्नानमाहीं दुशुक्रयोः ॥ ५६-१८९ ॥  
  
उत्तरात्रयमैत्रेन्द्रवसुवारुणभेषु च ॥  
पुष्यार्कपौष्णधिष्ण्येषु नृत्यारम्भः प्रशस्यते ॥ ५६-१९० ॥  
  
पूर्वार्द्धयुञ्जि षङ्भनि पौष्णभादुदभात्ततः ॥  
मध्ययुञ्जि द्वादशर्क्षाणीन्द्रभान्नवभानि च ॥ ५६-१९१ ॥  
  
परार्द्धयुञ्जि क्रमशः सम्प्रीतिर्दम्पतेर्मथः ॥  
जघन्यास्तोयपार्द्राहिपवनान्तकनाकपाः ॥ ५६-१९२ ॥  
  
क्रमादितिद्विदैवत्या बृहत्ताराः पराः समाः ॥  
तासां प्रमाणघटिकास्त्रिंशन्नवतिद्यष्टयः ॥ ५६-१९३ ॥  
  
क्रमादभ्युदिते चन्द्रे नयत्यर्घसमानि च ॥  
अश्वग्रीन्द्वीज्यनैर्ऋत्यत्वाष्ट्रजत्त्युत्तराभवाः ॥ ५६-१९४ ॥  
  
पितृद्विदैववस्वाख्यास्ताराः स्युः कुलसञ्ज्ञिकाः ॥  
धातृज्येष्टादितिस्वातीपौष्णार्कहरिदेवताः ॥ ५६-१९५ ॥  
  
अजाह्यन्त्यकभौजङ्गताराश्चैवाकुलाह्वयाः ॥  
शेषाः कुलाकुलास्तारास्तासां मध्ये कुलोडुषु ॥ ५६-१९६ ॥  
  
प्रयाति यदि भूपालस्तदाप्नोति पराजयम् ॥  
भेषूपकुलसञ्ज्ञेषु जयमाप्नोति निश्चितम् ॥ ५६-१९७ ॥  
  
सन्धिर्वापि तयोः साम्यं कुलाकुलगणोडुषु ॥  
अर्कार्किभौमवारे चेद्भद्राया विषमाङ्घ्रिभम् ॥ ५६-१९८ ॥  
  
त्रिपुष्करं त्रिगुणदं द्विगुणं यमलाहिभम् ॥  
तद्यात्तद्दोषनाशाय गोत्रयं मूल्यमेव वा ॥ ५६-१९९ ॥  
  
द्विपुष्करे द्वयं दद्यान्न दोषस्त्वृक्षभोऽपि वा ॥  
क्रूरविद्धो युतो वापिपुष्यो यदि बलान्वितः ॥ ५६-२०० ॥  
  
विना पाणिग्रहं सर्वमङ्गलेष्विष्टदः सदा ॥  
रामाग्निऋतुबाणाग्निभूवेदाग्निशरेषु च ॥ ५६-२०१ ॥  
  
नेत्रबाहुशरेन्द्विन्दुबाहुवेदाग्निसङ्कराः ॥  
वेदनेत्राब्ध्यग्निशतबाहुनेत्ररदाः क्रमात् ॥ ५६-२०२ ॥  
  
तारासङ्ख्याश्च विज्ञेया दस्रादीनां पृथक् पृथक् ॥  
या दृश्यन्ते दीप्तताराः स्वगणे योगतारकाः ॥ ५६-२०३ ॥  
  
वृषो वृक्षोश्चभायाम्यधिष्ण्येयमकरस्तरुः ॥  
उडुम्बरश्चाग्निधिष्ण्ये रोहिण्यां जम्बुकस्तरुः ॥ ५६-२०४ ॥