---
title: ०३५

---
सनक उवाच ॥  
पुनर्वक्ष्यामि माहात्म्यं देवदेवस्य चक्रिणः ॥  
पठतां शुण्वतां सद्यः पापराशिः प्रणश्यति ॥ ३५-१ ॥  
  
शान्ता जितारिषड्वर्गा योगेनाप्यनहङ्कृताः ॥  
यजन्ति ज्ञानयोगेन ज्ञानरूपिणमव्ययम् ॥ ३५-२ ॥  
  
तीर्थस्नानैर्विशुद्धा ये व्रतदानतपोमखैः ॥  
यजन्ति कर्मयोगेन सर्वधातारमच्युतम् ॥ ३५-३ ॥  
  
लुब्धा व्यसनितोऽज्ञाश्च न यजन्ति जगत्पतिम् ॥  
अजरामरवन्मूढास्तिष्टन्ति नरकीटकाः ॥ ३५-४ ॥  
  
तडिल्लेखाश्रिया मत्ता वृथाहङ्कारद्विषिताः ॥  
न यजन्ति जगन्नाथं सर्वश्रैयोविधायकम् ॥ ३५-५ ॥  
  
हरिधर्मरताः शान्ता हरिपादाब्जसेवकाः ॥  
दैवात्केऽपीह जायन्ते लोकानुग्रहतत्पराः ॥ ३५-६ ॥  
  
कर्मणा मनसा वाचा यो यजेद्भक्तितो हरिम् ॥  
स याति परमं स्थानं सर्वलोकोत्तमोत्तमम् ॥ ३५-७ ॥  
  
अत्रैवोदाहरन्तीममितिहासं पुरातनम् ॥  
पठतां श्रृण्वतां चैव सर्वपापप्रणाशनम् ॥ ३५-८ ॥  
  
तत्प्रवक्ष्यामि चरितं यज्ञमालिसुमालिनोः ॥  
यस्य श्रवणमात्रेण वाचिमेध फलं लभेत् ॥ ३५-९ ॥  
  
कश्चिदासीत्पुरा विप्र ब्रह्मणो रैवतेंऽतरे ॥  
वेदमालिरिति ख्यातो वेदवेदाङ्गपारगः ॥ ३५-१० ॥  
  
सर्वभूतदयायुक्तो हरिपूजापरायणः ॥  
पुत्रमित्रकलत्रार्थं धनार्जनपरोऽभवत् ॥ ३५-११ ॥  
  
अपण्यंविक्रयं चक्रे तथा च रसिविक्रयम् ॥  
चण्डालाद्यैरपि तथा सम्भषी तत्प्रतिग्रही ॥ ३५-१२ ॥  
  
तपसां विक्रयं चक्रे व्रतानां विक्रयं तथा ॥  
परार्थं तीर्थगमनं कलत्रार्थमकारयत् ॥ ३५-१३ ॥  
  
कालेन गच्छता विप्र जातौ तस्य सुतावुभो ॥  
यज्ञमाली सुमाली च यमलावतिशोभनौ ॥ ३५-१४ ॥  
  
ततः पिता कुमारौ तावतिस्नेहसमन्वितः ॥  
पोषयामास वात्सल्याद्बहुभिः साधनैस्तदा ॥ ३५-१५ ॥  
  
वेदमालिर्बहूपायैर्धनं सम्पाद्य यत्नतः ॥  
स्वधनं गणयामास कियत्स्यादिति वेदितुम् ॥ ३५-१६ ॥  
  
निधिकोटिसहस्त्राणां कोटिकोटिगुणान्वितम् ॥  
विगणय्य स्वयं दृष्टो विस्मितश्चार्थचिन्तया ॥ ३५-१७ ॥  
  
असत्प्रतिग्रहैश्चैव अपण्यानां च विक्रयैः ॥  
मेया तपो विक्रयाद्यैरेतद्धनमुपार्जितम् ॥ ३५-१८ ॥  
  
नाद्यापि शान्तिमापन्ना मम तृष्णातिदुःसहा ॥  
मेरुतुल्यसुवर्णानि ह्यसङ्ख्यातानि वाञ्छति ॥ ३५-१९ ॥  
  
अहो मन्ये महाकष्टं समस्तक्लेशसाधनम् ॥  
सर्वान्कामानवाम्प्नोति पुनरन्यञ्च काङ्क्षति ॥ ३५-२० ॥  
  
जीर्यन्ति जीर्यतः केशाः दन्ता जीर्यन्ति जीर्यतः ॥  
चक्षुःश्रोत्रे च जीर्येते तृष्णेका तरुणायते ॥ ३५-२१ ॥  
  
ममेद्रियाणि सर्वाणि मन्दभावं व्रजन्ति च ॥  
बलं हतं च जरसा तृष्णा तरुणतां गता ॥ ३५-२२ ॥  
  
कष्टाशा वर्त्तते यस्य स विद्रानथ पण्डितः ॥  
सुशान्तोऽपि प्रमन्युः स्याद्धीमानप्यतिमूढधीः ॥ ३५-२३ ॥  
  
आशा भङ्गकरी पुंसामजेयारातिसन्निभा ॥  
तस्मादाशां त्यजेत्प्राज्ञो यदीच्छेच्छाश्वतं सुखम् ॥ ३५-२४ ॥  
  
बलं तेजोः यशश्वैव विद्यां मानं च वृद्धताम् ॥  
तथैव सत्कुले जन्म आशा हत्यतिवेगतः ॥ ३५-२५ ॥  
  
नृणामाशाभिभूतानामाश्चर्यमिदसुच्यते ॥  
किञ्चिद्दातापि चाण्डालस्तस्मादधिकतां गतः ॥ ३५-२६ ॥  
  
आशाभिभूता ये मर्त्या महामोहा महोद्धताः ॥  
अवमानादिकं दुःखं न जानन्ति कदाप्यहो ॥ ३५-२७ ॥  
  
मयाप्येवं बहुक्लिशैरेतद्धनमुपार्जितम् ॥  
शरीरमपि जीर्णं च जरसापहतं बलम् ॥ ३५-२८ ॥  
  
इतः परं यतिष्यामि परलोकार्थमादरात् ॥  
एवं निश्चित्य विप्रेन्द्र धर्ममार्ग रतोऽभवत् ॥ ३५-२९ ॥  
  
तदैव तद्धनं सर्वं चतुर्द्धा व्यभजत्तथा ॥  
स्वयं तु भाग द्वितय स्वार्जितार्थादपाहरत् ॥ ३५-३० ॥  
  
शेषं च भागद्वितयं पुत्रयोरुभयोर्ददौ ॥  
स्वेनार्जितानां पापानां नाशं कर्तुमनास्तदा ॥ ३५-३१ ॥  
  
प्रपातडागारामांश्च तथा देवगृहान्बहून् ॥  
अन्नादीनां च दानानि गङ्गातीरे चकार सः ॥ ३५-३२ ॥  
  
एवं धनमशेषं च विश्राण्य हरिभक्तिमान् ॥  
नारनारायण स्थानं जगाम तपसे वनम् ॥ ३५-३३ ॥  
  
तत्रापश्यन्महारम्यमाश्रमं मुनिसेवितम् ॥  
फलितैः पुष्पितैश्चैव शोभितं वृक्षसञ्चयैः ॥ ३५-३४ ॥  
  
गृणद्भिः परमं ब्रह्म शास्त्रचिन्तापरैस्तथा ॥  
परिचर्यापरैर्वृद्धैर्मुनिभिः परिशोभितम् ॥ ३५-३५ ॥  
  
शिष्यैः परिवृतं तत्र मुनिं जानन्ति सञ्ज्ञकम् ॥  
गृणन्तं परमं ब्रह्म तेजोराशिं ददर्‌श ह ॥ ३५-३६ ॥  
  
शमादिगुणसंयुक्तं रागादिरहितं मुनिम् ॥  
शीर्णपर्णाशनं दृष्ट्वा वेदमालिर्ननाम तम् ॥ ३५-३७ ॥  
  
तस्य जानन्तिरागन्तोः कल्पयामास चार्हणम् ॥  
कन्दमूलफलाद्यैस्तु नारायणधिया मुने ॥ ३५-३८ ॥  
  
कृतातिथ्यक्रियस्तेन वेदमाली कृताञ्जलिः ॥  
विनयावनतो भूत्वा प्रोवाच वदतां वरम् ॥ ३५-३९ ॥  
  
भगवन्कृतकृत्योऽस्मि विगतं कल्मषं मम ॥  
मामुद्धर महाभाग ज्ञानदानेन पण्डित ॥ ३५-४० ॥  
  
एवमुक्तस्ततस्तेन जानन्तिर्मुनिसत्तमः ॥  
प्रोवाच प्रहसन्वाग्मी वेदमालिं गुणान्वितम् ॥ ३५-४१ ॥  
  
जानन्तिरुवाच ॥  
श्रृणष्व विप्रशार्दूल संसारच्छेदकारणम् ॥  
प्रवक्ष्यामि समासेन दुर्लभं त्वकृतात्मनाम् ॥ ३५-४२ ॥  
  
भज विष्णुं परं नित्यं स्मर नारायणं प्रभुम् ॥  
परापवादं पैशुन्यं कदाचिदपि मा कृथाः ॥ ३५-४३ ॥  
  
परोपकारनिरतः स दा भव महामते ॥  
हरिपूजापरश्चैव त्यज मूर्खसमागमम् ॥ ३५-४४ ॥  
  
कामं क्रोधं च लोभं च मोहं च मदमत्सरौ ॥  
परित्यज्यात्मवल्लोकं दृष्ट्वा शान्तिं गमिष्यसि ॥ ३५-४५ ॥  
  
असूयां परनिन्दां च कदाचिदपि मा कुरु ॥  
द्रम्भाचारमहङ्कारं नैष्ठुर्यं च परित्यज ॥ ३५-४६ ॥  
  
दयां कुरुष्व भुतेषु शुश्रूषां च तथा सताम् ॥  
त्वया कृतांश्च धर्मान्वै मा प्रकाशय पुच्छताम् ॥ ३५-४७ ॥  
  
अनाचारपरान्दृष्ट्वा नोपेक्षां कुरु शक्तितः ॥  
पूजयस्वातियिं नित्यं स्वकुटुम्बाविरोधतः ॥ ३५-४८ ॥  
  
पत्रैः पुष्पैः फलैर्वापि दूर्वाभिः पल्लवैरथ ॥  
पूजयस्व जगन्नाथं नारायणमकां मतः ॥ ३५-४९ ॥  
  
देवानृपीन्पितॄश्चापि तर्पयस्व यथाविधि ॥  
अग्रेश्च विधिवद्वप्र परिचर्यापरो भव ॥ ३५-५० ॥  
  
देवतायतने नित्यं सम्मार्जनपरो भव ॥  
तथोपलेपनं चैव कुरुष्व सुसमाहितः ॥ ३५-५१ ॥  
  
शीर्णस्फटितसन्धानं कुरु देवगृहे सदा ॥  
मार्गशोभां च दीपं च विष्णोरायतने कुरु ॥ ३५-५२ ॥  
  
कन्दमूलफलैर्वापि सदा पूजय माधवम् ॥  
प्रदक्षिणनमस्कारैः स्तोत्राणां पठनैस्तथा ॥ ३५-५३ ॥  
  
पुराणश्रवणं चैव पुराणपठनं तथा ॥  
वेदान्तपठनं चैव प्रत्यहं कुरु शक्तितः ॥ ३५-५४ ॥  
  
एवं स्थिति तव ज्ञानं भघविष्यत्युत्तमोत्तमम् ॥  
ज्ञानात्समस्तपापानां मोक्षो भवति निश्चितम् ॥ ३५-५५ ॥  
  
एवं प्रबोधितस्तेन वेदमालिर्महामतिः ॥  
तथा ज्ञानरतो नित्यं ज्ञानलेशमवाप्तवान् ॥ ३५-५६ ॥  
  
वेदमालिः कदाचित्तु ज्ञानलेशप्रचोदितः ॥  
कोऽहं मम क्रिया केति स्वयमेव व्यक्तिन्तयत् ॥ ३५-५७ ॥  
  
मम जन्म कथं जातं रूपं कीदृग्विधं मम ॥  
एवं विचारणपरोः दिवानिशमतन्द्रितः ॥ ३५-५८ ॥  
  
अनिश्चितमतिर्भूत्वा वेदमालिर्द्धिजोत्तमः ॥  
पुनर्जानन्तिमागम्य प्रणम्येदमुवाच ह ॥ ३५-५९ ॥  
  
वेदमालिरूवाच ॥  
मम चित्तमतिभ्रातं गुरो ब्रह्मविदां वर ॥  
कोऽहं मम क्रिया का च मम जन्म कथं वद ॥ ३५-६० ॥  
  
जानन्तिरुवाच ॥  
 सत्यं सत्यं महाभागं चित्तं भ्रातं सुनिश्चितम् ॥  
अविद्यानिलर्य चित्तं कथं सद्भावमेष्यति ॥ ३५-६१ ॥  
  
ममेति गदितं यत्तु तदपि भ्रान्तिरिष्यते ॥  
अहङ्कारो मनोधर्म आत्मनो नहि पण्डित ॥ ३५-६२ ॥  
  
पुनश्च कोऽहमित्युक्तं वेदमाले त्वया तु यत् ॥  
मम जात्यादि शून्यस्य कथं नाम करोम्यहम् ॥ ३५-६३ ॥  
  
अनौपम्यस्वभावस्य निर्गुणस्य परात्मनः ॥  
नीरूपस्याप्रमेयस्य कथं नाम करोम्यहम् ॥ ३५-६४ ॥  
  
परज्योतिः स्वरूपस्य परिपूर्णाव्ययात्मनः ॥  
अविच्छिन्नस्वभावस्य कथ्यते च कथं क्रिया ॥ ३५-६५ ॥  
  
स्वप्रकाशात्मनो विप्र नित्यस्य परमात्मनः ॥  
अनन्तस्य क्रिया चैव कथं जन्म च कथ्यते ॥ ३५-६६ ॥  
  
ज्ञानैकवेद्यमजरं परं ब्रह्म सनातनम् ॥  
परिपूर्णं परानन्दं तस्मान्नान्यदिह द्विज ॥ ३५-६७ ॥  
  
तत्त्वमस्यादिवाक्येभ्यो ज्ञानं मोक्षस्य साधनम् ॥  
ज्ञाने त्वनाहते सिद्धे सर्वं ब्रह्ममयं भवेत् ॥ ३५-६८ ॥  
  
एवं प्रबोधितस्तेन वेदमालिर्मुनीश्वर ॥  
मुमोद पश्यन्नात्मानमात्मन्येवाच्युतं प्रभुम् ॥ ३५-६९ ॥  
  
उपाधिरहितं ब्रह्म स्वप्रकाशं निरञ्जनम् ॥  
अहमेवेति निश्चित्य परां शान्तिमवाप्तवान् ॥ ३५-७० ॥  
  
ततश्च व्यवहारार्थं वेदमालिर्मुनीश्वरम् ॥  
गुरुं प्रणम्य जानन्ति सदा ध्यानपरोऽभवत् ॥ ३५-७१ ॥  
  
गते बहुतिथे काले वेदमालिर्मुनीश्व ॥  
वाराणसीपुरं प्राप्य परं मोक्षमवाप्तवान् ॥ ३५-७२ ॥  
  
य इमं पठतेऽध्यायं श्रृणुयाद्वा समाहितः ॥  
स कर्मपाशविच्छेदं प्राप्य सौख्यमवान्पुयात् ॥ ३५-७३ ॥  
  
इति श्रीबृहन्नारादीयपुराणे पूर्वभागे प्रथमपादे ज्ञाननिरूपण नाम पञ्चत्रिंशोऽध्यायः ॥