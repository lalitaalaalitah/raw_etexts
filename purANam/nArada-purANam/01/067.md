---
title: ०६७

---
सनत्कुमार उवाच ॥  
अथ वक्ष्ये देवपूजां साधकाभीष्टसिद्धिदाम् ॥  
त्रिकोणं चतुरस्रं वा वामभागे प्रकल्प्य च ॥ ६७-१ ॥  
  
सम्पूज्या स्रेण सङ्क्षाल्य हृदाधारं निधाय च ॥  
तत्राग्निमण्डलं चेद्वा पात्रं सङ्क्षाल्य चास्रतः ॥ ६७-२ ॥  
  
आधारे नामसं स्थाप्य तत्र चेद्रविमण्डलम् ॥  
क्लिममातृका पूलमुञ्चरन्पूरपेज्जलैः ॥ ६७-३ ॥  
  
चत्रेञ्जुमण्डलं प्रार्च्य तीर्थान्यावाह्य पूर्ववत् ॥  
गोमुद्रयामृतीकृत्य कवचेनावगुण्ठयेत् ॥ ६७-४ ॥  
  
सङ्क्षाल्यास्रेण प्रणवं तदुपर्यष्टधा जपेत् ॥  
सामान्यार्घमिदं प्रोक्तं सर्वसिद्धिकरं नृणाम् ॥ ६७-५ ॥  
  
तज्जलं र्किचिदुदूधृत्य प्रोक्षिण्या साधकोत्तमः ॥  
आत्मानं यागवस्तूनि तेन सम्प्रोक्षयेत्पुथक् ॥ ६७-६ ॥  
  
आत्मवामाग्रतः कुर्यात्षट्ट्कोणान्तस्रिकोणकम् ॥  
चतुरस्रेण संवेष्ट्य सङ्क्षाल्यार्घोदकेन च ॥ ६७-७ ॥  
  
ततस्तु साधकश्रेष्टः स्तम्भयेच्छङ्खमुद्रया ॥  
आग्नेयादिषु कोणेषु हृदाद्यङ्गचतुष्टयम् ॥ ६७-८ ॥  
  
नेत्रं मध्ये दिक्षु चास्रं त्रिकोणे पूजयेत्ततः ॥  
मूलखण्डत्रयेनाथाधारशक्तिं तु मध्यगाम् ॥ ६७-९ ॥  
  
एवं सम्पूज्य विधिवदस्रंसङ्क्षालितं हृदा ॥  
प्रतिष्टाप्य त्रिपदिकां पूजयेन्मनुनामुना ॥ ६७-१० ॥  
  
मं वह्निमण्डला येति ततो देशकलात्मने ॥  
अमुकार्ध्येति पात्रान्ते सनापहृदयोंऽतिमे ॥ ६७-११ ॥  
  
चतुर्विंशतिवर्णोऽयमाधारस्यार्चने मनुः ॥  
स्वमन्त्रक्षालितं शरंवं संस्याप्याय समर्चयेत् ॥ ६७-१२ ॥  
  
तारः कार्म्ममहांस्ते तु ततो जलचराय च ॥  
वर्म फट् हृदयं पाञ्चजन्याय हृदयं मनेः ॥ ६७-१३ ॥  
  
तत्रार्कमण्डलायेति द्वादशान्ते कलारमने ॥  
अमुकार्ध्येति पात्रान्ते नमोन्तस्त्र्यक्षिवर्णवान् ॥ ६७-१४ ॥  
  
सम्पूज्य तेन तत्रार्चेद्द्वादशार्ककलाः क्रमात् ॥  
ततः शुद्धजलैर्मूलं विलोममातृकां पठन् ॥ ६७-१५ ॥  
  
शङ्खमापूरयेत्तस्मिन्पूजयेन्मनुनामुना ॥  
ॐ सोममण्डलायेति षोडशान्ते कलात्मने ॥ ६७-१६ ॥  
  
अमुकार्ध्यामृतायेति हृन्मनुश्चार्ध्यपूजने ॥  
तत्र षोडशसङ्ख्याका यजेञ्चन्द्रमसः कलाः ॥ ६७-१७ ॥  
  
ततस्तु तीर्थान्यावाह्य गङ्गे चेत्यादिपूर्ववत् ॥  
गोमुद्रयामृतीकृत्याच्छादयेन्मत्स्ममुद्रया ॥ ६७-१८ ॥  
  
कवचेनावगुण्ठ्याथ रक्षेदस्त्रेण तत्पुनः ॥  
चिन्तयित्वेष्टदेवं च ततो मुद्राः प्रदर्शयेत् ॥ ६७-१९ ॥  
  
शङ्खमौशलचकाख्याः परमीकरणं ततः ॥  
महामुद्रां योनिमुद्रां दर्शयेत्क्रमतः सुधीः ॥ ६७-२० ॥  
  
गारुडी गालिनी चैव मुख्ये मुद्रे प्रकीर्तिते ॥  
गन्धपुष्पादिभिस्तत्र पूजयेद्देवतां स्मरन् ॥ ६७-२१ ॥  
  
अष्टकृत्वो जपेन्मूलं प्रणवं चाष्टधा तथा ॥  
शङ्खाद्दक्षिणदिग्भागे प्रोक्षणीपात्रमादिशेत् ॥ ६७-२२ ॥  
  
प्रोक्षण्यां तज्जलं किञ्चित्कृत्वात्मानं त्रिधा ततः ॥  
आत्मतत्त्वात्मने हृञ्च विद्यातत्त्वात्मने नमः ॥ ६७-२३ ॥  
  
शिवतत्त्वात्मने हृञ्च इत्येतैर्मनुभिस्त्रिभिः ॥  
प्रोक्षेत्पुष्पाक्षतैश्चापि मण्डलं विधिवत्सुधीः ॥ ६७-२४ ॥  
  
अथवा मूलगायत्र्या पूजाद्रव्याणि प्रोक्षयेत् ॥  
पाद्यार्ध्याचमनूयार्थं मधुपर्कार्थमप्युत ॥ ६७-२५ ॥  
  
पात्राण्याधारयुक्तानि स्थापयेद्विधिना पुरः ॥  
पाद्यं श्यामाकदूर्वाब्जविष्णुक्रान्तजलैः स्मृतम् ॥ ६७-२६ ॥  
  
अर्ध्यं पुष्पाक्षतयवैः कुशाग्रतिलसर्षपैः ॥  
गन्धदूर्वादलैः प्रोक्तं ततश्चाचमनीयकम् ॥ ६७-२७ ॥  
  
जातीफलं च कङ्कोलं लवङ्गं च जलान्वितम् ॥  
क्षौद्राज्यदधिसम्मिश्रं मधुपर्कसमीरितम् ॥ ६७-२८ ॥  
  
एकस्मिन्नथवा पात्रे पाद्यादीनि प्रकल्पयेत् ॥  
शङ्करार्कार्चने शङ्खमयेनैव प्रशस्यते ॥ ६७-२९ ॥  
  
श्वेताकृष्णारुणापीताश्यामारक्तासितासिताः ॥  
रक्ताम्बराभयकराध्येयास्स्पुः पीठशक्तयः ॥ ६७-३० ॥  
  
स्वर्णादिलिखिते यन्त्रे शालग्रामे मणौ तथा ॥  
विधिना स्थापितायां वा प्रतिमायां प्रपूजयेत् ॥ ६७-३१ ॥  
  
अङ्गुष्टादिवितस्त्यन्तमाना स्वर्णादिधातुभिः ॥  
निर्मिता शुभदा गेहे पूजनाय दिने दिने ॥ ६७-३२ ॥  
  
वक्रां दग्धां खण्डितां च भिन्नमूर्द्धदृशं पुनः ॥  
स्पष्टां वाप्यन्त्यजाद्यैश्च प्रतिमां नैव पूजयेत् ॥ ६७-३३ ॥  
  
बाणादिलिङ्गे वाभ्यर्चेत्सर्वलक्षणलक्षिते ॥  
मूलेन मूर्तिं सङ्कल्प्य ध्यात्वा देवं यथोदितम् ॥ ६७-३४ ॥  
  
आवाहा पूजयेतस्यां परिवारगणैः सह ॥  
शालग्रामे स्थापितायां नावाहनविसर्जने ॥ ६७-३५ ॥  
  
पुष्पाञ्जलिं समादाय ध्यात्वा मन्त्रमुदीरयेत् ॥ ६७-३६ ॥  
आत्मसंस्थमजं शुद्धं त्वामहं परमेश्वर ॥  
  
अरण्यामिव हव्याशं मूर्तावावाहयाम्यहम् ॥ ६७-३७ ॥  
तवेयं हि महामूर्तिस्तस्यां त्वां सर्वगं प्रभो ॥  
  
॥ भक्तिरेवहसमाकृष्टं दीपवत्स्थापयाम्यहम् ॥ ६७-३८ ॥  
  
सर्वान्तर्यामिणे देवं सर्वबीजमय शुभम् ॥  
रवात्मस्थाय परं शुद्धमासनं कल्पयाव्यहम् ॥ ६७-३९ ॥  
  
अनन्या तव देवेश मूर्तिशक्तिरियं प्रभो ॥  
सान्निध्यं कुरु तस्यां त्वं भक्तानुग्राहकारक ॥ ६७-४० ॥  
  
अज्ञानाजुच मत्तत्त्वाद्वैकल्यात्साधनस्य च ॥  
यद्यपूर्णं भवेत्कल्पं कतथाप्यभिमुखो भव ॥ ६७-४१ ॥  
  
दृशा पूयूषवर्षिण्या पूरयन्यज्ञविष्टरे ॥  
मूर्तौ वा यज्ञसम्पूर्त्यै स्थितो भव महेश्वर ॥ ६७-४२ ॥  
  
अभक्तवाङ्मनश्चक्षुः श्रोत्रदूरायितद्युते ॥  
स्वतेजः पञ्जरेणाशु वेष्टितो भव सर्वतः ॥ ६७-४३ ॥  
  
यस्य दर्शनामिच्छन्ति देवाः स्वाभीष्टसिद्धये ॥  
तस्मै ते परमेशाय स्वागतं स्वागतं च मे ॥ ६७-४४ ॥  
  
कृतार्थोऽनुगृहीतोऽस्मि सफलं जीवितं मम ॥  
आगतो देवदेवेशः सुखागतमिदं पुनः ॥ ६७-४५ ॥  
  
यद्भक्तिलेप्तसम्पर्कात्परमानन्दसम्भवः ॥  
तस्मै मे परणाब्जाय पाद्यं शुद्धाय कल्प्यते ॥ ६७-४६ ॥  
  
वेदानामपि वेदाय देवानां देवतात्मने ॥  
आचामं कल्पयामीश शुद्धानां शुद्धिहेतवे ॥ ६७-४७ ॥  
  
तापत्रयहर दिव्यं परमानन्दलक्षणम् ॥  
तापत्रयविनिर्मुक्त्यै तवार्घ्यं कल्पयाम्यहम् ॥ ६७-४८ ॥  
  
सर्वकालुष्यहीनाय परिपूर्णसुखात्मने ॥  
मधुपर्कमिदं देव कल्पयामि प्रसीद मे ॥ ६७-४९ ॥  
  
अवच्छिष्टोऽप्यशुचिर्वापि यस्य स्मरणमात्रतः ॥  
शुद्धिमाप्नोति तस्मै ते पुनराचमनीयकम् ॥ ६७-५० ॥  
  
स्नेहं गृहाण स्नेहेन लोकनाथ महाशय ॥  
सर्वलोकेषु शुद्धात्मन्ददामि स्नेहमुत्तमम् ॥ ६७-५१ ॥  
  
परमानन्दबोधाब्धिनिमग्ननिजमूर्तये ॥  
साङ्गोपाङ्गमिदं स्नानं कल्पयाम्यहमीश ते ॥  
  
सहस्रं वा शतं वापि यथाशक्त्यादरेण च ॥ ६७-५२ ॥  
गन्धपुष्पादिकैरीश मनुनां चाभिषिञ्चेत् ॥ ६७-५३ ॥  
  
मायाचि त्रपटच्छन्ननिजगुह्योरुतेजसे ॥  
निरावरणविज्ञान वासस्ते कल्पयाम्यहम् ॥ ६७-५४ ॥  
  
यमाश्रित्य म हामाया जगत्सम्मोहिनी सदा ॥  
तस्मै ते परमेशाय कल्पयाम्युत्तरीयकम् ॥ ६७-५५ ॥  
  
रक्तं शक्त्यर्कविघ्नेषु पीतंविष्णौ सितं शिवे ॥  
तैलादिदूषितं जीर्णं सच्छिद्रं मलिनं त्यजेत् ॥ ६७-५६ ॥  
  
यस्य शक्तित्रयेणदं सम्प्रीतमखिलं जगत् ॥  
यज्ञसूत्राय तस्मै ते यज्ञसूत्रं प्रकल्पये ॥ ६७-५७ ॥  
  
स्वभावसुन्दराङ्गाय नानाशक्त्याश्रयाय ते ॥  
भूषणानि विचित्राणि कल्पयाम्यमरार्चित ॥ ६७-५८ ॥  
  
परमानन्दसौरभ्यपरिपूर्णदिगन्तरम् ॥  
गृहाण परम गन्ध कृपया परमेश्वर ॥ ६७-५९ ॥  
  
तुरीयवनसम्भूतं नानागुणमनोहरम् ॥  
अमन्दसौरभपुष्पं गृह्यतामिदमुत्तमम् ॥  
जपाक्षतार्कधत्तूरान्विष्णौ नैवार्पयेत्क्वचित् ॥ ६७-६० ॥  
  
केतकीं कुटजं कुन्दं बन्धूकं केसरं जपाम् ॥  
मालतीपुष्पक चैव नार्पयेत्तु महेश्वरे ॥ ६७-६१ ॥  
  
मातुलिङ्गं च तगरं रवौ नैवार्पयेत्क्वचित् ॥  
शक्तौ दूर्वार्कमन्दारान् गणेशे तुलसीं त्यजेत् ॥ ६७-६२ ॥  
  
सरोजिनीदमनकौ तथा मरुबकः कुशः ॥  
विष्णुक्रान्ता नागवल्ली दूर्वापामार्गदाडिमौ ॥ ६७-६३ ॥  
  
धात्री मुनियुतानां च पत्रैर्देवार्चनं चरेत् ॥  
कदली बदरी धात्री तिन्तिणी बीजपूरकम् ॥ ६७-६४ ॥  
  
आम्रदाडिमजम्बीरजम्बूपनसभूरुहाः ॥  
एतेषां तु फलैः कुर्याद्देवतापूजनं बुधः ॥ ६७-६५ ॥  
  
शुष्कैस्तु नार्चयेद्देवं पत्रैः पुष्पैः फलैरपि ॥ ६७-६६ ॥  
  
धात्री खदिरबित्वानां तमालस्य दलानि च ॥  
छिन्नभिन्नान्यपि मुने न दूष्याणि जगुर्बुधाः ॥ ६७-६७ ॥  
  
पद्ममामलकं तिष्टेच्छुद्धं चैव दिनत्रयम् ॥  
सर्वदा तुलसी शुद्धा बिल्वपत्राणि वै तथा ॥ ६७-६८ ॥  
  
पलाशकाशकुसुमैस्तमालतुलसीदलैः ॥  
छात्रीदलैश्च दूर्वाभिर्नार्चयेज्जगदम्बिकाम् ॥ ६७-६९ ॥  
  
नार्पयेत्कुसुमं पत्रं फलं देवे ह्यधोमुखम् ॥  
पुष्पपत्रादिकं विप्र यथोत्पन्नं तथार्पयेत् ॥ ६७-७० ॥  
  
वनस्पतिरसं दिव्यं गन्धाढ्यं सुमनोहरम् ॥  
आघ्रेयं देवदेवेश धूपं भक्त्या गृहाम मे ॥ ६७-७१ ॥  
  
सुप्रकाशं महादीपं सर्वदा तिमिरापहम् ॥  
घृतवर्तिसमायुक्तं गृहाण मम सत्कृतम् ॥ ६७-७२ ॥  
  
अन्नं चतुर्विधं स्वादु रसैः षड्भिः समन्वितम् ॥  
भक्त्या गृहाण मे देव नैवेद्यन्तुष्टिदंसदा ॥ ६७-७३ ॥  
  
नागवल्लीदलं श्रेष्टं पूगखदिरचूर्णयुक् ॥  
कर्पूरादिसुगन्धाढ्यं यद्दत्तं तद्गृहाण मे ॥ ६७-७४ ॥  
  
दद्यात्पुष्पाञ्जलिं पश्चात्कुर्यादावरणार्चनम् ॥ ६७-७५ ॥  
  
यदाशाभिमुखो भूत्वा पूजनं तु समाचरेत् ॥  
सैव प्राची तु विज्ञेया ततोऽन्या विदिशो दश ॥ ६७-७६ ॥  
  
केशरेष्वग्निकोणादि हृदयादीनि पूजयेत् ॥  
नेत्रमग्रे दिक्षु चास्त्रं अङ्गमन्त्रैर्यथाक्रमम् ॥ ६७-७७ ॥  
  
शुक्लश्वेतसितश्यामकृष्णरक्तार्चिषः क्रमात् ॥  
वराभयकरा ध्येयाः स्वस्वदिक्ष्वं गशक्तयः ॥ ६७-७८ ॥  
  
अमुकावरणान्ते तु देवता इति संवदेत् ॥  
सालङ्कारास्ततः पश्चात्साङ्गाः सपरिचारिकाः ॥ ६७-७९ ॥  
  
सवाहनाः सायुधाश्च ततः सर्वो पचारकैः ॥  
सम्पूजितास्तर्पिताश्च वरदाः सन्त्विदं पठेत् ॥ ६७-८० ॥  
  
मूलान्ते च समुञ्चार्य दिवतायै निवेदयेत् ॥  
अभीष्टसिद्धिं मे देहि शरणागतवत्सल ॥ ६७-८१ ॥  
  
भक्तया समर्पये तुभ्यममुकावरणार्चनम् ॥  
इत्युञ्चार्य क्षिपेत्पुष्पाञ्जलिं देवस्य मस्तके ॥ ६७-८२ ॥  
  
ततस्त्वभ्यर्च्यनीयाः स्युः कल्पोक्ताश्चावृतीः क्रमात् ॥  
सायुधांस्तत इन्द्राद्यान्स्वस्वदिक्षु प्रपूजयेत् ॥ ६७-८३ ॥  
  
इद्रो वह्निर्यमो रक्षो वरुणः पवनो विधुः ॥  
ईशानोऽथ विधिश्चैवमधस्तात्पन्न गाधिपः ॥ ६७-८४ ॥  
  
ऐरावतस्तथा मेषो महिषः प्रेतस्तिमिर्मृगः ॥  
वाजी वृषो हंसकूर्मौ वाहनानि विदुर्बुधाः ॥ ६७-८५ ॥  
  
वज्रं शक्तिं दण्डखङ्गौ पाशां कुशगदा अपि ॥  
त्रिशूलं पद्मचक्रे च क्रमादिन्द्रादिहेतयः ॥ ६७-८६ ॥  
  
समाप्यावरणार्चां तु देवतारार्तिकं चरेत् ॥  
शङ्खतोयं परिक्षिप्योद्वाहुर्नृत्यन् पतेत्क्षितौ ॥ ६७-८७ ॥  
  
दण्डवञ्चाप्यथोत्थाय प्रार्थयित्वा निजेश्वरम् ॥  
दक्षिणे स्थण्डिलं कृत्वा तत्र संस्कारमाचरेत् ॥ ६७-८८ ॥  
  
मूलेनेक्षणमस्त्रेण प्रोक्षणं ताडनं पुनः ॥  
कुशैस्तद्वर्मणाभ्युक्ष्य पूज्य तत्र न्यसेद्वसुम् ॥ ६७-८९ ॥  
  
प्रदाप्य तत्र जुहुयाद्ध्यात्वा चैवेष्टदेवताम् ॥  
महाव्याहृतिभिर्यस्तु समस्ताभिश्चतुष्टयम् ॥ ६७-९० ॥  
  
जुहुयात्सर्पिषा भक्तैस्तिलैर्वा पायसेन वा ॥  
सघृतैः साधकश्रेष्टः पञ्चविंशतिसङ्ख्यया ॥ ६७-९१ ॥  
  
पुनर्व्याहृतिभिघिर्हुत्वा गन्धाद्यैः पुनरर्चयेत् ॥  
देवं संयोजयेन्मूर्तौ ततो वह्निं विसर्जयेत् ॥ ६७-९२ ॥  
  
भो भो वह्ने महाशक्ते सर्वकर्मप्रसाधक ॥  
कर्मान्तरेऽपि सम्प्राप्ते सान्निध्यं कुरु सादरम् ॥ ६७-९३ ॥  
  
विसृज्याग्निदेवतायै दद्यादाचमनीयकम् ॥  
अवशिष्टेन हविषा गन्धपुष्पाक्षतान्वितम् ॥ ६७-९४ ॥  
  
देवतापार्षदेभ्योऽपि पूर्वोक्तेभ्यो बलिं ददेत् ॥  
ये रौद्रा रौद्रकर्माणो रौद्रस्थाननिवासिनः ॥ ६७-९५ ॥  
  
योगिन्यो ह्युग्ररूपाश्च गणानामधिपास्च ये ॥  
विघ्नभूतास्तथा चान्ये दिग्विदिक्षु समाश्रिताःग ॥ ६७-९६ ॥  
  
सर्वे ते प्रीतमनसः प्रतिगृह्णन्त्विमं बलिम् ॥  
इत्यष्टदिक्षु दत्वा च पुनर्भूतबलिं चरेत् ॥ ६७-९७ ॥  
  
पानीयममृतीकृत्य मुद्रया धेनुसञ्ज्ञया ॥  
देवतायाः करे दद्यात्पुनश्चाचमनीयकम् ॥ ६७-९८ ॥  
  
देवमुद्वास्य मूर्तिस्थं पुनस्तत्रैव योजयेत् ॥  
नैवेद्यं च ततो दद्यात्तत्तदुच्छिष्टभोजिने ॥ ६७-९९ ॥  
  
महेश्वरस्य चण्डेशो विष्वक्सेनस्तथा हरेः ॥  
चण्डांशुस्तरणेर्वक्ततुण्डश्चापि गणेशितुः ॥  
शक्तेरुच्छिष्टचाण्डाली प्रोक्ता उच्छिष्टभोजिनः ॥ ६७-१०० ॥  
  
ततो ऋष्यादिकं स्मृत्वा कृत्वा मूलषडङ्गकम् ॥  
जप्त्वा मन्त्रं यथाशक्ति देवतायै निवेदयेत् ॥ ६७-१०१ ॥  
  
गुह्यातिगुह्यगोप्ता त्वं गृहाणास्मत्कृतं जपम् ॥  
सिद्धिर्भवतु मे देव त्वत्प्रसादात्त्वयि स्थिता ॥ ६७-१०२ ॥  
  
ततः पराङ्मुखं चार्घं कृत्वा पुष्पैः प्रपूजयेत् ॥  
दोर्भ्यां पभ्द्यां च जानुभ्यामुरसा शिरसादृशा ॥  
मनसा वचसा चेति प्रणामोऽष्टाङ्ग ईरितः ॥ ६७-१०३ ॥  
  
बाहुभ्यां च सजानुभ्यां शिरसा वचसापि वा ॥  
पञ्चाङ्गकः प्रणामः स्यात्पूजायां प्रवरावुभौ ॥ ६७-१०४ ॥  
  
नत्वा च दण्डवन्मन्त्री ततः कुर्यात्प्रदक्षिणाः ॥  
विष्णुसोमार्कविघ्नानां वेदार्धेन्द्वद्रिवह्नयः ॥ ६७-१०५ ॥  
  
ततः स्तोत्रादिकं मन्त्री प्रपठेद्भक्तिपूर्वकम् ॥  
इतः पूर्णं प्राणबुद्धिदेहधर्माधिकारतः ॥ ६७-१०६ ॥  
  
जाग्रत्स्वप्नसुषुप्त्यन्तेऽवस्थासु मनसा वदेत् ॥  
वाचा हस्ताभ्यां च पद्भ्यामुदरेण ततः परम् ॥ ६७-१०७ ॥  
  
शिष्णान्ते यत्स्मृतं पश्चाद्यदुक्तं यत्कृतं ततः ॥  
तत्सर्वं च ततो ब्रह्मर्पणं भवतु ठद्वयम् ॥ ६७-१०८ ॥  
  
मां मदीयं च सकलं विष्णवे च समर्पये ॥  
तारं तत्सदतो ब्रह्मर्पणमस्तु मनुर्मतः ॥ ६७-१०९ ॥  
  
प्रणवाद्योऽष्टवस्वर्णो ह्यनेनात्मानमर्पयेत् ॥  
अज्ञानाद्वा प्रमादाद्वा वैकल्यात्साधनस्य च ॥ ६७-११० ॥  
  
यन्न्यूनमतिरिक्तं वा तत्सर्वं क्षन्तुमर्हसि ॥  
द्रव्यहीनं क्रियाहीनं मन्त्रहीनं मयान्यथा ॥ ६७-१११ ॥  
  
कृतं यत्तत्क्षमस्वेश कृपया त्वं दयानिधे ॥  
यन्मया क्रियते कर्म जाग्रत्स्वप्रसुषुप्तिषु ॥ ६७-११२ ॥  
  
तत्सर्वं तावकी पूजा भूयाद्‌भूत्यै च मे प्रभो ॥  
भूमौ स्खलितपादानां भूमिरेवावलम्बनम् ॥ ६७-११३ ॥  
  
त्वयि जातापराधानां त्वमेव शरणं प्रभो ॥  
अन्यथा शरणं नास्ति त्वमेव शरणं मम ॥ ६७-११४ ॥  
  
तस्मात्कारुण्यभावेन क्षमस्व परमेश्वर ॥  
अपराधसहस्राणि क्रियन्तेऽहर्न्निशं मया ॥ ६७-११५ ॥  
  
दासोऽयमिति मां मत्वा क्षमस्व जगतां पते ॥  
आवाहनं न जानामि न जानामि विसर्जनम् ॥ ६७-११६ ॥  
  
पूजां चैव न जानामि त्वं गतिः परमेश्वर ॥  
सम्प्रार्थ्यैवं ततो मन्त्री मूलान्ते श्लोकमुञ्चरेत् ॥ ६७-११७ ॥  
  
गच्छ गच्छ परं स्थानं जगदीश जगन्मय ॥  
यन्न ब्रह्मादयो देवा जानन्ति च सदाशिवः ॥ ६७-११८ ॥  
  
इति पुष्पाञ्जलिं दत्वा ततः संहारमुद्रया ॥  
निधाय देवं साङ्गं च स्वीयदृत्सरसीरुहे ॥ ६७-११९ ॥  
  
सुषुम्णावर्त्मना पुष्पमाघ्रायोद्वासयेद् बुधः ॥  
शङ्खचक्रशिलालिङ्गविघ्नसूर्यद्वयं तथा ॥ ६७-१२० ॥  
  
शक्तित्रयं न चैकत्र पूजयेद्दुःखकारणम् ॥  
अकालमृत्युहरणं सर्वव्याधिविनाशन् ॥ ६७-१२१ ॥  
  
सर्वपापक्षयकरं विष्णुपादोदकं शुभम् ॥ ६७-१२२ ॥  
  
तत्तद्भक्तैर्गृही तव्यं तन्नैवेद्यनिवेदितम् ॥  
अग्राह्यं शिवनिर्माल्यं पत्रं पुष्पं फलं जलम् ॥ ६७-१२३ ॥  
  
शालग्रामशिलास्पर्शात्सर्वं याति पवित्रताम् ॥  
पूजा पञ्चविधा तत्र कथिता नारदाखिलैः ॥ ६७-१२४ ॥  
  
आतुरी सौतिकी त्रासी साधना भाविनी तथा ॥  
दौर्बोधी च क्रमादासां लक्षणानि श्रृणुष्व मे ॥ ६७-१२५ ॥  
  
रोगादियुक्तो न स्रायान्न जपेन्न च पूजयेत् ॥  
विलोक्य पूजां देवस्य मूर्तिं वा सूर्य्यमण्डलम् ॥ ६७-१२६ ॥  
  
प्रणम्याथ स्मरन्मन्त्रमर्पयेत्कुमाञ्जलिम् ॥  
रोगे निवृत्ते स्नात्वाथ नत्वा सम्पूञ्चेद्गुरुम् ॥ ६७-१२७ ॥  
  
त्वत्प्रसादाज्जगन्नाथ जगत्पूज्य दयानिधे ॥  
पूजाविच्छेददोषो मे मास्त्विति प्रार्थयेच्च तम् ॥ ६७-१२८ ॥  
  
द्विजानपि च सम्पूज्य यथाशक्त्या प्रतोष्य च ॥  
तेभ्यश्चाशिषमादाय देवं प्राग्वत्ततोऽर्चयेत् ॥ ६७-१२९ ॥  
  
आतुरी कथिता ह्येषा सोतिक्यथ निगद्यते ॥  
सूतकं द्विविधं प्रोक्तं जाताख्यं मृतसञ्ज्ञकम् ॥ ६७-१३० ॥  
  
तत्र स्नात्वा मानसीं तु कृत्वा सन्ध्यां समाहितः ॥  
मनसैव यजेद्देवं मनसैव जपेन्मनुम् ॥ ६७-१३१ ॥  
  
निवृत्ते सूतके प्राग्वत्सम्पूज्य च गुरुं द्विजान् ॥  
तेभ्यश्चाशिषमादाय ततो नित्यक्रमं चरेत् ॥ ६७-१३२ ॥  
  
एषा तु सौतिकी प्रोक्ता त्रासी चाथ निगद्यते ॥  
दुष्टेभ्यस्त्रासमापन्नो यथालब्धोपचारङ्कैः ॥ ६७-१३३ ॥  
  
मानसैर्वै यजेद्देवं त्रासी सा परिकीर्तिता ॥  
पूजासाधनवस्तूनाम सामर्थ्ये तु सर्वतः ॥ ६७-१३४ ॥  
  
पुष्पैः पत्रैः फलैर्वापि मनसा वा यजेद्विभुम् ॥  
साधनाभाविनी ह्येषा दौर्बोधीं श्रृणु नारद ॥ ६७-१३५ ॥  
  
स्त्रियो वृद्धास्तथा बाला मूर्खास्तैस्तु यथाक्रमम् ॥  
यथाज्ञानकृता सा तु दौर्बोधीति प्रकीर्तिता ॥ ६७-१३६ ॥  
  
एवं यथाकथञ्चित्तु पूजां कुर्याद्धि साधकः ॥  
देवपूजाविहीनो यः स गच्छेन्नरकं ध्रुवम् ॥ ६७-१३७ ॥  
  
वैश्वदेवादिकं कृत्वा भोजयेद्द्विजसत्तमान् ॥  
देवे निवेदितं पश्चाद्भुम्मजीत स्वगणैः स्वयम् ॥ ६७-१३८ ॥  
  
आचम्याननशुद्धिं च कृत्वा तिष्टेत् कियत्क्षणम् ॥  
पुराणमितिहासं च श्रृणुयात्स्वजनैः सह ॥ ६७-१३९ ॥  
  
समर्थः सर्वकल्पेषु योऽनुकल्पं समाचरेत् ॥  
न साङ्गशयिकं तस्य दुर्मतेर्जायते फलम् ॥ ६७-१४० ॥  
  
इति श्रीबृहन्नारदीयपुराणे पूर्वभागे बृहदुपाख्याने तृतीयपादे देवपूजानिरूपणं नाम सप्तषष्टित्तमोऽध्यायः ॥