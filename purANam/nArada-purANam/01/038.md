---
title: ०३८

---
नारद उवाच ॥  
किन्तत्स्तोत्रं महाभाग कथं तुष्टो जनार्दनः ॥  
उक्तङ्कः पुण्यपुरुषः कीदृशं लब्धवान्वरम् ॥ ३८-१ ॥  
  
सनक उवाच ॥  
उत्तङ्कस्तु तदा विप्रो हरिध्यानपरायणः ॥  
पादोदकस्य माहात्म्यं दृष्ट्वा तुष्टाव भक्तितः ॥ ३८-२ ॥  
  
उत्तङ्क उवाच ॥  
नतोऽस्मि नारायणमादिदेवं जगन्निवासं जगदेकबन्धुम् ॥  
चक्राब्जशार्ङ्गीसिधरं महान्तं स्मृतार्तिनिघ्नं शरणं प्रपद्ये ॥ ३८-३ ॥  
  
यन्निभिजाब्ज प्रभवो विधाता सृजत्यमुं लोकसमुञ्चयं च ॥  
यत्क्रोधजो हन्ति जगञ्च रुद्रस्तमादिदेवं प्रणतोऽस्मि विष्णुम् ॥ ३८-४ ॥  
  
पद्मापतिं पद्मदलायताक्षं विचित्रवीर्यं निखिलैकहेतुम् ॥  
वेदान्तवेद्यं पुरुषं पुराणं तैजोनिधिं विष्णुमहं प्रपन्नः ॥ ३८-५ ॥  
  
आत्माक्षरः सर्वगतोऽच्युताख्यो ज्ञानात्मको ज्ञानविदां शरण्यः ॥  
ज्ञानैकवेद्यो भगवाननादिः प्रसीदतां व्यष्टिस प्रष्टिरुपः ॥ ३८-६ ॥  
  
अनन्तवीयो गुणजातिहीनां गुणात्मको ज्ञानविदां वरिष्टः ॥  
नित्यः प्रपन्नार्ति हरः परात्मा दयाम्बुधिर्मे वरदस्तु भूयात् ॥ ३८-७ ॥  
  
यः स्थूलसूक्ष्मादिविशेषभेदौर्जगद्यथावत्स्वकृतं प्रविष्टः ॥  
त्वमेव तत्सर्वमनन्तसारं त्वत्तः परं नास्ति यतः परात्मन् ॥ ३८-८ ॥  
  
अगोचरं यत्तव शुद्धरूरं मायाविहीनं गुणजातिहीनम् ॥  
निरञ्जनं निर्मलमप्रमेयं पश्यन्ति सन्तः परमार्थसञ्ज्ञम् ॥ ३८-९ ॥  
  
एकेन हेम्रैव विभूषणानि यातानि भेदत्वमुपाधिभेदात् ॥  
तथैव सर्वेष्वर एक एव प्रदृश्यते भिन्न इवारिवलात्मा ॥ ३८-१० ॥  
  
यन्मायया मोहितचेतसस्तं पश्यन्ति नात्मानमपि प्रसिद्धम् ॥  
त एव मायारहितास्तदेव पस्यन्ति सर्वात्मकमात्मरुपम् ॥ ३८-११ ॥  
  
विभुं ज्योतिरनौपम्यं विष्णुसञ्ज्ञं नमाम्यहम् ॥  
समस्तमेतदुद्भूतं यतो यत्र प्रतिष्टितम् ॥ ३८-१२ ॥  
  
यतश्चैतन्यमायातं यद्रूपं तस्य वै नमः ॥  
अप्रमेयमनादारमाधाराधेयरूपकम् ॥ ३८-१३ ॥  
  
परमानन्दचिन्मात्रं वासुदेवं नतोऽस्म्यहम् ॥  
हृद्गुहानिलयं देवं योगिभिः परिसेवितम् ॥ ३८-१४ ॥  
  
योगानामादिभूतं तं नमामि प्रणवस्थितम् ॥  
नादात्मकं नादबीजं प्रणवात्मकमव्ययम् ॥ ३८-१५ ॥  
  
सद्भघावं सञ्चिदानन्दं तं वन्दे तिग्मचक्रिणम् ॥  
अजरं साक्षिणं त्वस्य ह्यवाङ्मनसगोचरम् ॥ ३८-१६ ॥  
  
निरञ्जनमनन्ताख्यं विष्णुरुपं नतोऽस्म्यहम् ॥  
इन्द्रियाणि मनो बुद्धिः सत्त्वं तेजो बलं धृतिः ॥ ३८-१७ ॥  
  
वासुदेवात्मकान्याहुः क्षेत्रं क्षेत्रज्ञमेव च ॥  
विद्याविद्यात्मकं प्राहुः परात्परतरं तथा ॥ ३८-१८ ॥  
  
अनादिनिधनं शान्तं सर्वधातारमच्युतम् ॥  
ये प्रपन्ना महात्मानस्तेषां मुक्तिर्हि शाश्वती ॥ ३८-१९ ॥  
  
वरं वरेण्यं वरदं पुराणं सनातनं सर्वगतं समस्तम् ॥  
नतोऽस्मि भूयोऽपि नतोऽस्मि भूयोऽपि नतोऽस्मि भूयः ॥ ३८-२० ॥  
  
यत्पाद तोयं भवरोगवैद्यो यत्पादपांशुर्विमलत्वसिद्ध्यै ॥  
यन्नाम दुष्कर्मनिवारणायचय तमप्रमेयं पुरुषं भजामि ॥ ३८-२१ ॥  
  
सद्रूपं तमसद्रूपं सदसद्रूपमव्ययम् ॥  
तत्तद्विलक्षणं श्रेष्टं श्रेष्टाच्छ्रष्ठतरं भजे ॥ ३८-२२ ॥  
  
निरञ्जनं निराकारं पूर्णमाकाशमध्यगम् ॥  
परं च विद्याविद्याभ्यां हृदम्बुजनिवासिनम् ॥ ३८-२३ ॥  
  
स्वप्रकाशमनिर्देष्यं महतां च महत्तरम् ॥  
अणोरणीयांसमजं सर्वोपाधिविवर्जितम् ॥ ३८-२४ ॥  
  
यन्नित्यं परमानन्दं परं ब्रह्म सनातनम् ॥  
विष्णुसञ्ज्ञं जगद्धाम तमस्मि शरणं गतः ॥ ३८-२५ ॥  
  
यं भजन्ति क्रियानिष्टायं पश्यन्ति च योगिनः ॥  
पूज्‌यात्पूज्यतरं शान्तं गतोऽस्मि शरणं प्रभुम् ॥ ३८-२६ ॥  
  
यं न पश्यन्ति विद्वांसो य एतद्व्याव्य तिष्ठति ॥  
सर्वस्मादधिकं नित्यं नतोऽस्मि विभुमव्ययम् ॥ ३८-२७ ॥  
  
अन्तः करणसंयोगाज्जीव इत्युच्यते च यः ॥  
अविद्याकार्य रहितः परमात्मेति गीयते ॥ ३८-२८ ॥  
  
सर्वात्मकं सर्वहेतुं स्रवकर्मफलप्रदम् ॥  
वरं वरेण्यमजनं प्रणतोऽस्मि परात्परम् ॥ ३८-२९ ॥  
  
सर्वज्ञं सर्वगं शान्तं सर्वान्तयामिणं हरिम् ॥  
ज्ञानात्मकं ज्ञाननिधिं ज्ञानसंस्थं विभुं भजे ॥ ३८-३० ॥  
  
नमाम्यहं वेदनिधिं मुरारिं वेदान्त विज्ञानसुनिश्चितार्थम् ॥  
सूर्येदुवत्प्रोज्ज्वलने त्रमिन्द्रं रवगस्वरुपं वपतिस्वरूपम् ॥ ३८-३१ ॥  
  
सर्वेश्वरं सर्वगतं महान्तं वेदात्मकं वेदविदांवरिष्टम् ॥  
तंवाङ्मनोऽचिन्त्यमनन्तशक्तिं ज्ञानैकवेद्यं पुरुषं भजामि ॥ ३८-३२ ॥  
  
इन्द्राग्निकालासुरपाशिवायुसोमेषमार्त्तण्डपुरन्दराद्यैः ॥  
यः पाति लोकान्परिपूर्णभावस्तमप्रमेयं शरणं प्रपद्ये ॥ ३८-३३ ॥  
  
सहस्त्रशीर्षं च सहस्त्रपादं सहस्त्रबाहुः च सहस्त्रनेत्रम् ॥  
समस्तयज्ञैः परिजुष्टमाद्यं नतोऽस्मि तुष्टिप्रदमुग्रवीर्यम् ॥ ३८-३४ ॥  
  
कालात्मकं कालविभागहेतुं गुणत्रयातीतमहं गुणज्ञम् ॥  
गुणप्रियं कामदमस्तसङ्गमतीन्द्रियं विश्वभुजं वितृष्णम् ॥ ३८-३५ ॥  
  
निरीहमग्र्यं मनसाप्यगम्यं मनोमयं चान्नमयं निरूढम् ॥  
विज्ञानभेदं प्रतिपन्नकल्पं न वाङ्मयं प्राणमयं भजामि ॥ ३८-३६ ॥  
  
न यस्य रूपं न बलप्रभावो न यस्य कर्माणि न यत्प्रमाणम् ॥  
जानन्ति देवा कमलोद्भवाद्यस्तोष्याम्यहं तं कथमात्मरूपम् ॥ ३८-३७ ॥  
  
संसारसिधौ पतितं कदर्यं मोहाकुलं कामशतेन बद्धम् ॥  
अकीर्तिभाजं पिशुनं कृतघ्नं सदाशुचिं पापरतं प्रमन्युम् ॥  
दयाम्बुधे पाहि भयाकुलं मां पुनः पुनस्त्वां शरणं प्रपद्ये ॥ ३८-३८ ॥  
  
इति प्रसादितस्तेन दयालसुः कमलापतिः ॥  
प्रत्यक्षतामगात्तस्य भगवांस्तेजसां निधिः ॥ ३९-३९ ॥  
  
अतसी पुष्पसङ्काशं फुल्लपङ्कजलोचनन् ॥  
किरीटिनं कुण्डलिनं हारकेयूरभूषितम् ॥ ३८-४० ॥  
  
श्रीवत्सकौस्तुभधरं हेमयज्ञोपवीतिननम् ॥  
नासाविन्यस्तमुक्ता भवर्धमानतनुच्छविम् ॥ ३८-४१ ॥  
  
पीताम्बरधरं देवं वनमालाविभूषिमत् ॥  
तुलसीकोमलदलैरर्चिताङ्घ्निं महाद्युतिम् ॥ ३८-४२ ॥  
  
किङ्किणीनूपुरा द्यैश्च शोभितं गरुडध्वजम् ॥  
दृष्ट्वा नानाम विप्रेन्द्रो दण्डवत्क्षितिमण्डले ॥ ३८-४३ ॥  
  
अभ्यषिञ्चद्धरेः पादावुत्तङ्को हर्षवारिभिः ॥  
मुरारे रक्ष रक्षेति व्याहरन्नान्यधीस्तदा ॥ ३८-४४ ॥  
  
तमुत्थाप्य महाविष्णुरालिलिङ्ग दयापरः ॥  
वरं वृणुष्व वत्सेति प्रोवाच मुनिपुङ्गवम् ॥ ३८-४५ ॥  
  
असाध्यं नास्ति किञ्चित्ते प्रसन्ने मयि सत्तम ॥  
इतीरितं समाकर्ण्य ह्युत्तङ्कश्चक्रपाणिना ॥  
पुनः प्रणम्य तं प्राह देवदेवं जनार्द्दनम् ॥ ३८-४६ ॥  
  
किं मां मोहयसीश त्वं किमन्यैर्देव मे वरैः ॥  
त्वयि भक्तिर्दृढा मेऽस्तु जन्मजन्मान्तरेष्वपि ॥ ३८-४७ ॥  
  
कीटेषु पक्षिषु मृगेषु सरीसृपेषु रक्षः पिशाचमनुजेष्वपि यत्र तत्रजजातस्य मे भवतु केशव ते प्रसाद्दात्त्वय्येव भक्तिरचलाव्यभिचारणी च ॥ ३८-४८ ॥  
  
एवमस्त्विति लोकेशः शङ्खप्रान्तेन संस्पृशन् दिव्यज्ञानं ददौ तस्मै योगिनामपिदुर्लभम् ॥ ३८-४९ ॥  
  
पुः स्तुवन्तं विप्रेन्द्रं देवदेवो जनार्द्दनः इदमाह स्मितमुखो हस्तं तच्छिरसि न्यसन् ॥ ३८-५० ॥  
  
श्रीभगवानुवाच आराधय क्रियायोगैर्मां सदा द्विजसत्तम् ॥  
नरनारायणस्थानं व्रज मोक्षं गमिष्यसि ॥ ३८-५१ ॥  
  
त्वया कृतमिदं स्तोत्रं यः पठेत्सततं नरः ॥  
सर्वान्कामानवाप्यान्ते मोक्षभागी भवेत्ततः ॥ ३८-५२ ॥  
  
इत्युक्त्वा भाधवो विप्रं तत्रैवान्तर्दधे मुने ॥  
नरनरायणस्थानमुत्तङ्कोऽपि ततो ययौ ॥ ३८-५३ ॥  
  
कस्माद्भक्तिः सदा कार्या देवदेवस्य चक्रिणः ॥  
हरिभक्तिः परा प्रोक्ता सर्वकामपलप्रदा ॥ ३८-५४ ॥  
  
उतङ्को भाक्तिभावेन क्रियायोगपरो मुने ॥  
पूजयन्माधयवं नित्यं नरनारायणाश्रमे ॥ ३८-५५ ॥  
  
ज्ञानविज्ञानसम्पन्नः सञ्च्छिन्नद्वैतसंशयः ॥  
आवाप दुरवापं वै तद्विष्णोः परमं पदम् ॥ ३८-५६ ॥  
  
पूजितो नमितो वापि संस्मृतो वापि मोक्षदः ॥  
नारायणो जगन्नाथो भक्तानां मानवर्द्धनः ॥ ३८-५७ ॥  
  
तस्मान्नारायणं देवमनन्तमपराजितम् ॥  
इहामुत्र सुखप्रेप्सुः पूजयेद्भक्तिसंयुतः ॥ ३८-५८ ॥  
  
यः पठेदिदमाख्यानं श्रृणुयाद्वासमाहितः ॥  
सोऽपि सर्वाघनिर्मुक्तः प्रयाति भवनं हरेः ॥ ३८-५९ ॥  
  
इति श्रीबृहन्नारदीयपुराणे पूर्वभागे प्रथमपादे विष्णुमाहात्म्यं नामाष्टत्रिंशोऽध्यायः ॥