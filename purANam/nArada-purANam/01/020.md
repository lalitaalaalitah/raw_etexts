---
title: ०२०

---
नारद उवाच ॥  
भगवन्सर्वधर्मज्ञ सर्वशास्त्रार्थपारग ॥  
सर्वकर्मवरिष्टं च त्वयोक्तं ध्वजधारणम् ॥ २०-१ ॥  
  
यस्तु वै सुमतिर्नाम ध्वजारोपपरो मुने ॥  
त्वयोक्तस्तस्य चरितं विस्तरेण ममादिश ॥ २०-२ ॥  
  
सनक उवाच ॥  
श्रृणुष्वैकमनाः पुण्यमितिहासं पुरातनम् ॥  
ब्रह्मणा कथितं मह्यं सर्वपापप्रणाशनम् ॥ २०-३ ॥  
  
आसीत्पुरा कृतयुगे सुमतिर्नाम भूपतिः ॥  
सोमवंशोद्भवः श्रीमान्सत्पद्वीपैकनायकः ॥ २०-४ ॥  
  
धर्‌मात्मा सत्यसम्पन्नः शुचिवंश्योऽतिथिप्रियः ॥  
सर्वलक्षणसम्पन्नः सर्वसम्पद्विभूषितः ॥ २०-५ ॥  
  
सदा हरिकथासेवी हरिपूजापरायणः ॥  
हरिभक्तिपराणां च शुश्रूषुर्निरहङ्कृतिः ॥ २०-६ ॥  
  
पूज्यपूजारतो नित्यं समदर्शी गुणान्वितः ॥  
सर्वभूतहितः शान्तः कृतज्ञः कीर्तिमांस्तथा ॥ २०-७ ॥  
  
तस्य भार्या महाभागा सर्वलक्षणसंयुता ॥  
पतिव्रता पतिप्राणा नाम्रा सत्यमतिर्मुने ॥ २०-८ ॥  
  
तावुभौ दम्पती नित्यं हरिपूजापरायणौ ॥  
जातिस्मरौ महाभागौ सत्यज्ञौ सत्परायणौ ॥ २०-९ ॥  
  
अन्नदानरतौ नित्यं जलदानपरायणौ ॥  
तडागारामवप्रादौ नसङ्ख्यातान्वितेनतुः ॥ २०-१० ॥  
  
सा तु सत्यमतिर्नित्यं शुचिर्विष्णुगृहे सती ॥  
नृत्यत्यत्यन्तसन्तुष्टा मनोज्ञा मञ्जुवादिनी ॥ २०-११ ॥  
  
सोऽपि राजा महाभागो द्वादशीद्धादशीदिने ॥  
ध्वजमारोपयत्येव मनोज्ञं बहुविस्तरम् ॥ २०-१२ ॥  
  
एवं हरिपरं नित्यं राजानं धर्मकोविदम् ॥  
प्रियां सत्यमतिं चास्य देवा अपि सदास्तुवन् ॥ २०-१३ ॥  
  
त्रिलोके विश्रुतौ ज्ञात्वा दम्पती धर्मको विदौ ॥  
आययौ बहुभिः शिष्यैर्द्रष्टुकामो विभाण्डकः ॥ २०-१४ ॥  
  
तमायान्तं मुनिं श्रुत्वा स तु राजा विभाण्डकम् ॥  
प्रत्युद्ययौ सपत्नीकः प्रजाभि र्बहुविस्तरम् ॥ २०-१५ ॥  
  
कृतातिथ्यक्रियं शान्तं कृतासनपरिग्रहम् ॥  
नीचासनस्थितो भूयः प्राञ्जलिर्मुनिमब्रवीत् ॥ २०-१६ ॥  
  
राजो वाच ॥  
भगवन्कृतकृत्योऽस्मिं त्वदभ्यागमनेन वै ॥  
सतामायमनं सन्तं प्रशंसन्ति सुरवावहम् ॥ २०-१७ ॥  
  
यत्र स्यान्महतां प्रेम तत्र स्युः सर्वसम्पदः ॥  
तेजः कीर्तिर्धनं पुत्रा इति प्राहुर्विपश्चितः ॥ २०-१८ ॥  
  
तत्र वृद्धिमुपायान्ति श्रेयांस्यनुदिनं मुने ॥  
यत्र सन्तः प्रकुर्वन्ति महतीं करुणां प्रभो ॥ २०-१९ ॥  
  
यो मृर्ध्नि धारयेदूह्यन्महत्पादजलं रजः ॥  
स स्नातः सर्वतीर्थेषु पुण्यात्मा नात्र संशयः ॥ २०-२० ॥  
  
मम पुत्राश्च दाराश्च सम्पत्त्वयि समर्पिताः ॥  
मामाज्ञापय विप्रेन्द्र किं प्रियं करवाणि ते ॥ २०-२१ ॥  
  
विनञ्चवनतं भूपं स निरीक्ष्य मुनीश्वरः ॥  
स्पृशन्करेण तं प्रीत्युवाचातिहर्षितः ॥ २०-२२ ॥  
  
  
ऋषिरुवाच ॥  
गजन्यदुक्तं भवता तत्सर्वं त्वत्कुलोचितम् ॥  
विनयावनतः सर्वो बहुश्रेयो लभेदिह ॥ २०-२३ ॥  
  
धर्मश्चार्थश्च कामश्च मोक्षश्च नृपसत्तम ॥  
विनयाल्लभते मर्त्यो दुर्लभं किं महात्मनाम् ॥ २०-२४ ॥  
  
प्रीतोऽस्मि तव भूपाल सन्मार्गपरिवर्त्तिनः ॥  
स्वस्ति ते सततं भूयाद्यत्पृच्छामि तदुच्यताम् ॥ २०-२५ ॥  
  
पूजा बहुविधाः सन्ति हरितुष्टिविधायिकाः ॥  
तासु नित्यं ध्वजारोपे वर्त्त्से त्वं सदोद्यतः ॥ २०-२६ ॥  
  
भार्यापि तव साध्वीयं नित्यं नृत्यपरायणा ॥  
किमर्थमेतद्वृत्तान्तं यथावद्वक्तुमर्हसि ॥ २०-२७ ॥  
  
राजोवाच ॥  
श्रृणुष्व भगवन्सर्वं यत्पृच्छसि वदामि तत् ॥  
आश्चर्यभूतं लोकानामावयोश्चरितं त्विह ॥ २०-२८ ॥  
  
अहमासं पुरा शूद्रो मालिनिर्नाम सत्तम ॥  
कुमार्गनिरतो नित्यं सर्वलोकाहिते रतः ॥ २०-२९ ॥  
  
पिशुनो धर्मविद्वेषी देवद्रव्यापहारकः ॥  
गोध्नश्च ब्रह्महा चौरः सर्वप्राणिवधे रतः ॥ २०-३० ॥  
  
नित्यं निष्ठुरवक्ता च पापी वेश्यापरायणः ॥  
एवं स्थितः कियत्कालमनाहत्यं महदृचः ॥ २०-३१ ॥  
  
सर्वबन्धुपरित्यक्तो दुःखी वनमुपागतः ॥  
मृगमांसाशनो नित्यं तथा पान्थाविलुम्पकः ॥ २०-३२ ॥  
  
एकाकी दुःखबहुलो न्यवसन्निर्जने वने ॥  
एकदा क्षुत्परिश्रान्तो निदाघार्त्तः पिपासितः ॥ २०-३३ ॥  
  
जीर्णं देवालयं विष्णोरपश्यं विजने वने ॥  
हंसकारण्डवाकीर्णं तत्समीपे महत्सरः ॥ २०-३४ ॥  
  
पर्यन्तवनपुष्पौघच्छादितं तन्मुनीश्वर ॥  
अपिबं तत्र पानीयं तत्तीरे विगतश्रमः ॥ २०-३५ ॥  
  
फलानि जग्ध्वा शीर्णानि स्वयं क्षुच्च निवारिता ॥  
तस्मिञ्जीर्णीलये विष्णोनर्निवासं कृतकवानहम् ॥ २०-३६ ॥  
  
जीर्णस्फुटितसन्धानं तस्य नित्यमकारिषम् ॥  
पर्णैस्तृणैश्च काष्ठैघै र्गृहं सम्यक् प्रकल्पितम् ॥ २०-३७ ॥  
  
स्वसुऱार्थं तु तद्भमिर्मया लिप्ता मुनीश्वर ॥  
तत्राहं व्याधवृत्तिस्थो हत्वा बहुविधान्मृगान् ॥ २०-३८ ॥  
  
आजीवं वर्तय न्नित्यं वर्षाणां विंशतिः स्थितः ॥  
अथेयमागता साध्वी विन्ध्यदेशसमुद्भवा ॥ २०-३९ ॥  
  
निषादकुलजा विप्रा नान्मा ख्याताऽवकोकिला ॥  
बन्धुवर्गपरित्यक्ता दुःखिता जीर्णविग्रहा ॥ २०-४० ॥  
  
क्षुत्तृड्घर्मपरिश्रान्ता शोचन्ती स्वकृतं ह्यघम् ॥  
दैवयोगाकत्समायाताभ्रमन्ती विजने वने ॥ २०-४१ ॥  
  
ग्रीष्मतापार्द्दिता बाह्ये स्वान्ते चाधिनिपूडिता ॥  
इमां दुःखार्दितां दृष्ट्वा जाता मे विपुला दया ॥ २०-४२ ॥  
  
दत्तं मया जलं चास्यै मांसं वन्यफलानि च ॥  
गतश्रमात्वियं ब्रह्मन्मया पृष्टा यथा तथम् ॥ २०-४३ ॥  
  
अवेदयत्स्ववृत्तान्तं तच्छृणुष्व महामुने ॥  
नान्मावकोकिला चाहं निषादकुलसम्भवा ॥ २०-४४ ॥  
  
दारुकस्य सुता चाहं विन्ध्यपर्वतवासिनी ॥  
परस्वहारिणी नित्यं सदा पैशुन्यवादिनी ॥ २०-४५ ॥  
  
पुंश्चलूत्येवमुक्त्वा तु बन्धुवर्गैः समुज्झिता ॥  
कियत्कालं ततः पत्या भृताहं लोकनिन्दिता ॥ २०-४६ ॥  
  
दैवात्सोऽपि गतो लोकं यमस्यात्र विहाय माम् ॥  
कान्तारे विजने चैका भ्रमन्ती दुःखपीडिता ॥ २०-४७ ॥  
  
दैवात्त्वत्सविधं प्राप्ता जीविताहं त्वयाधुना ॥  
इत्येवं स्वकृतं कर्म मह्यं सर्वं न्यवेदयत् ॥ २०-४८ ॥  
  
ततो देवालये तस्मिन्दम्‌पतीभावमाश्रितौ ॥  
स्थितौ वर्षाणि दश च आवां मांसफलाशिनौ ॥ २०-४९ ॥  
  
एकदा मद्यपानेन प्रमत्तौ निर्भरैमुने ॥  
तत्र देवालये रात्रौ मुदितौ मांसभोजनात् ॥ २०-५० ॥  
  
तनुवस्त्रापरिज्ञानौ नृत्यं चकृव मोहितौ ॥  
प्रारब्धकर्म भोगान्तमावां युगपदागतौ ॥ २०-५१ ॥  
  
यमदूतास्तदायाताः पाशहस्ता भयङ्कराः ॥  
नेतुमावां नृत्यरतौ सुधोरां यमयातनाम् ॥ २०-५२ ॥  
  
ततः प्रसन्नो भगवान्कर्मणा मम मानद ॥  
देवावसथसंस्कारसञ्ज्ञितेन कृतेन नः ॥ २०-५३ ॥  
  
स्वदूतान्प्रेषयामास स्वभक्तावनतत्परः ॥  
ते दूता देवदेवस्य शङ्खचक्र गदाधराः ॥ २०-५४ ॥  
  
सहस्रसूर्यासङ्काशाः सर्वे चारुचतुर्भुजाः ॥  
किरीटकुण्डलधरा हारिणो वनमालिनः ॥ २०-५५ ॥  
  
दिशो वितिमिरा विप्र कुर्वन्तः स्वेन तेजसा ॥  
भयङ्करान्याशहस्तान्दंष्ट्रिणो यमकिङ्करान् ॥ २०-५६ ॥  
  
आवयोग्राहणे यत्तानृचुः कृष्णपरायणाः ॥ २०-५७ ॥  
  
विष्णुदूता ऊचुः ॥  
भो भो क्रूरा दूराचारा विवेकपरिवर्जिताः ॥  
मुञ्चध्वमेतौ निष्पापौ दम्पती हरिवल्लभौ ॥ २०-५८ ॥  
  
विवेकस्त्रिषु लोकेषु सम्पदामादिकारणम् ॥  
अपापे पापधीर्यस्तु तं विद्यात्पुरुषाधमम् ॥ २०-५९ ॥  
  
पापे त्वपापधीर्यस्तु तं विद्यादधमाधमम् ॥ २०-६० ॥  
  
यमदूता ऊचुः ॥  
युष्माभिः सत्यमेवोक्तं किं त्वेतौ पापिसत्तमौ ॥  
यमेन पापिनो दण्ड्यास्तन्नेष्यामो वयं त्विमौ ॥ २०-६१ ॥  
  
श्रुतिप्रणिहितो धर्मो ह्यधर्मस्तद्विपर्ययः ॥  
धर्माधर्मविवेकोऽयं तन्नेष्यामो यमान्तिकम् ॥ २०-६२ ॥  
  
एतच्त्छुवातिकुपिता विष्णुदूता महौजसः ॥  
प्रत्यूचूस्तान्यमभटानधर्मे धर्ममानिनः ॥ २०-६३ ॥  
  
विष्णदूता ऊचुः ॥  
अहो कष्टं धर्मदृशामधर्मः स्पृशते सभाम् ॥  
सम्यग्विवेकशून्यानां निदानं ह्यापदां महत् ॥ २०-६४ ॥  
  
तर्काणाद्यविशेषेण नरकाध्यक्षतां गताः ॥  
यूयं किमर्थमद्यापि कर्त्तुं पापानि सोद्यमाः ॥ २०-६५ ॥  
  
स्वकर्मक्षयपर्यन्तं महापातकिनोऽपि च ॥  
तिष्टन्ति नरके घोरे यावच्चन्द्रार्कतारकम् ॥ २०-६६ ॥  
  
पूर्वसञ्चितपापानामदृष्ट्वा निष्कृतिं वृथा ॥  
किमर्थं पापकर्माणि करिष्येऽथ पुनः पुनः ॥ २०-६७ ॥  
  
श्रुतिप्रणिहितो धर्मः सत्यं सत्यं न संशयः ॥  
किन्त्वाभ्यां चरितान्धर्मान्प्रवक्ष्यामो यथातथम् ॥ २०-६८ ॥  
  
एतौ पापविनिर्मुक्तौ हरिशुश्रूषणे रतौ ॥  
हरिणात्रायमाणौ च मुञ्चध्वमविलम्बितम् ॥ २०-६९ ॥  
  
एषा च नर्तनं चक्रे तथैव ध्वजरोषणम् ॥  
अन्तकाले विष्णुगृहे तेन निष्पापतां गतौ ॥ २०-७० ॥  
  
अन्तकाले तु यन्नाम श्रुत्वोक्त्वापि च वै सकृत् ॥  
लभते परमं स्थानं किमु शूश्रूषणे रताः ॥ २०-७१ ॥  
  
महापातकयुक्तो वा युक्तो वाप्युपपातकैः ।.।  
कृष्णसेवी नरोऽन्तेऽपि लभते परमां गतिम् ॥ २०-७२ ॥  
  
यतीनां विष्णुभक्तानां परिचर्या परायणाः ॥  
ते दूताः सहसा यान्ति पापिनोऽपि परां गतिम् ॥ २०-७३ ॥  
  
मुहुर्तं वा मुहुर्तार्द्धं यस्तिष्टोद्धरिमन्दिरे ॥  
सोऽपि याति परं स्थानं किमुद्वात्रघिंशवत्सरान् ॥ २०-७४ ॥  
  
उपलेपनकर्त्तारौ सम्मार्जनपरायणौ ॥  
एतौ हरिगृहे नित्यं जीर्णशीर्णाधिरोपकौ ॥ २०-७५ ॥  
  
जलसेचनकर्त्तारौ दीपदौ हरिमन्दिरे ॥  
कथमेतौ महाभागौ यातनाभोगमर्हथ ॥ २०-७६ ॥  
  
इत्युक्ता विष्णुदूतास्ते च्छित्वा पाशांस्तदैव हि ॥  
आरोप्यावां विमानाग्रयं ययुर्विष्णोः परं पदम् ॥ २०-७७ ॥  
  
तत्र सामीप्यमापन्नौ देवदेवस्य चक्रिणः ॥  
दिव्यान्भोगान्भुक्तवन्तौ तावत्कालं मुनीश्वर ॥ २०-७८ ॥  
  
दिव्यान्भोगांस्तु तत्रापि भुक्त्वा यातौ महीमिमाम् ॥  
अत्रापि सम्पदतुला हरिसेवाप्रसादतः ॥ २०-७९ ॥  
  
अनिच्छया कृतेनापि सेवनेन हरेर्मुने ॥  
प्राप्तमीदृक् फलं विप्र देवानामपि दुर्लभम् ॥ २०-८० ॥  
  
इच्छयाराध्य विश्वेशं भक्तिभावेन माधवम् ॥  
प्राप्स्यावः परमं श्रेय इति हेतुर्निरुपितः ॥ २०-८१ ॥  
  
अवशेनापि यत्कर्म कृतं स्यात्सुमहत्फलम् ॥  
जायते भूमिदेवेन्द्र किं पुनः श्रद्धया कृतम् ॥ २०-८२ ॥  
  
एतदुक्तं निशम्यासौ स मुनीन्द्रो विभण्डकः ॥  
प्रशस्य दम्पती तौ तु प्रययौ स्वतपोवनम् ॥ २०-८३ ॥  
  
तस्माज्जानीहि देवर्षे देवदेवस्य चक्रिणः ॥  
परिचर्या तु सर्वेषां कामधेनूपमा स्मृता ॥ २०-८४ ॥  
  
हरिपूजापराणां तु हरिरेव सनातनः ॥  
ददाति परमं श्रेयः सर्वकामफलमप्रदः ॥ २०-८५ ॥  
  
य इदं पुण्यमाख्यानं सर्वपापप्रणाशनम् ॥  
पठेच्च श्रृणुयाद्वापि सोऽपि याति परां रातिम् ॥ २०-८६ ॥  
  
इति श्रबृहन्नारदीयपराणे पूर्वभागे प्रथमपादे सुमतिभूपकथावर्णनं नाम विंशऽध्यायः ॥