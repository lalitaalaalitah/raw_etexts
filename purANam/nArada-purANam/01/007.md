---
title: ००७

---
नारद उवाच ॥  
कोऽसौ राक्षसभावाद्धि मोचितः सगरावन्वये ॥  
सगरः को मुनिश्रेष्ट तन्म्रमाख्यातुमर्हसि ॥ ७-१ ॥  
  
सनक उवाच ॥  
श्रुणुष्व मुनिशार्दूल गङ्गामाहात्म्यमुत्तमम् ॥  
यज्जलस्पर्शमात्रेण पावितं सागरं कुलम् ॥  
गतं विष्णुपदं विप्र सर्वलोकोत्तमोत्तमम् ॥ ७-२ ॥  
  
आसीद्रविकुले बाहुर्नाम वृकात्मजः ॥  
बुभुजे पृथिवीं सर्वां धर्मतो धर्मतत्परः ॥ ७-३ ॥  
  
ब्राह्मणाः क्षत्रिया वैश्याः शूद्राश्चान्ये च जन्तवः ॥  
स्थापिताः स्वस्वधर्मेषु तेन बाहुर्विशाम्पतिः ॥ ७-४ ॥  
  
अश्वमेधैरियाजासौ सप्तद्वीपेषु सप्तभिः ॥  
अतर्प्पयद्भूमिदेवान् गोभूस्वर्णाशुकादिभिः ॥ ७-५ ॥  
  
अशासन्नीतिशास्त्रेण यथेष्टं परिपन्थिनः ॥  
मेने कृतार्थमात्मानमन्यातपनिवारणम् ॥ ७-६ ॥  
  
चन्दनानि मनोज्ञानि बलिं यत्सर्वदा जनाः ॥  
भूषिता भूषणौर्दिव्यैस्तद्राष्ट्रे सुखिनो मुने ॥ ७-७ ॥  
  
अकृष्टपच्या पृथिवी फलपुष्पसमन्विता ॥ ७-८ ॥  
  
ववर्ष भूमौ देवेन्द्रः काले काले मुनिश्वर ॥  
अधर्मनिरतापाये प्रजा धर्मेण रक्षिताः ॥ ७-९ ॥  
  
एकदा तस्य भूपस्य सर्वसम्पद्विनाशकृत् ॥  
अहङ्कारो महाञ्जज्ञे सासूयो लोपहेतुकः ॥ ७-१० ॥  
  
अहं राजा समस्तानां लोकानां पालको बली ॥  
कर्त्ता महाक्रतूनां च मत्तः पूज्योऽस्ति कोऽपरः ॥ ७-११ ॥  
  
अहं विचक्षणः श्रीमाञ्जिताः सर्वे मयरयः ॥  
वेदवेदाङ्गतत्त्वज्ञो नीतिशास्त्र विशारदः ७-१२ ॥  
  
अजेयोऽव्याहतैश्वर्यो मत्तः कोऽन्योऽधिको भुवि ॥  
अहङ्कारपरस्यैवं जातासूया परेष्वपि ॥ ७-१३ ॥  
  
असूयातोऽभवत्कामस्तस्य राज्ञो मुनीश्वर ॥  
एषु स्थितेषु तु नरो विनाषं यात्यसंशयम् ॥ ७-१४ ॥  
  
यौवनं धनसम्पत्तिः प्रभुत्वमविवेकिता ॥  
एकैकमप्यनर्थाय किमु यत्र चतुष्टयम् ॥ ७-१५ ॥  
  
तस्यासूया नु महती जाता लोकविरोधिनी ॥  
स्वदेहनाशिनी विप्र सर्वसम्पद्विनाशिनी ॥ ७-१६ ॥  
  
असूयाविष्टमनसि यदि सम्पत्प्रवर्त्तते ॥  
तुषाग्निं वायुसंयोगमिव जानीहि सुव्रत ॥ ७-१७ ॥  
  
असूयोपेतमनसां दम्भाचारवतां तथा ॥  
परुषोक्तिरतानां च सुखं नेह परत्र च ॥ ७-१८ ॥  
  
असूयाविष्टचित्तानां सदा निष्ठुरभाषिणाम् ॥  
प्रियावा तनया वापि बान्धवा अप्यरातयः ॥ ७-१९ ॥  
  
मनोभिलाषं कुरुते यः समीक्ष्य परस्त्रियम् ॥  
स स्वसम्पद्विनाशाय कुठारो नात्र संशयः ॥ ७-२० ॥  
  
यः स्वश्रेयोविनाशाय कुर्याद्यत्नं नरो मुने ॥  
सर्वेषां श्रेयसं दृष्ट्वा स कुर्यान्मत्सूरं कुधीः ॥ ७-२१ ॥  
  
मित्रापत्यगृहक्षेत्र धनधान्यपसुष्वपि ॥  
हानिमिच्छन्नरः कुर्यादसूयां सततं द्विज ॥ ७-२२ ॥  
  
अथ तस्याविनीतस्य ह्यसूयाविष्टचेतसः ॥  
हैहयास्ताललजङ्घाश्च बलिनोऽरातयोऽभवन् ॥ ७-२३ ॥  
  
यस्यानुकूलो लक्ष्मीशः सौभाग्यं तस्य वर्द्धते ॥  
स एव विमुखो यस्य सौभाग्यं तस्य हीयते ॥ ७-२४ ॥  
  
तावत्पुत्राश्च पौत्राश्च धनधान्यगृहादयः ॥  
यावदीक्षेत लक्ष्मीशः कृपापाङ्गेन नारद ॥ ७-२५ ॥  
  
अपि मूर्खान्धबधिरजडाः शूरा विवेकिनः ॥  
श्लाध्या भवन्ति विप्रेन्द्र प्रेक्षिता माधवेन ये ॥ ७-२६ ॥  
  
सौभाग्यं तस्य हीयेत यस्यासूयादिलाञ्छनम् ॥  
जायते नात्र सन्देहो जन्तुद्वेषो विशेषतः ॥ ७-२७ ॥  
  
सततं यस्य कस्यापि यो द्वेषं कुरुते नरः ॥  
तस्य सर्वाणि नश्यन्ति श्रेयांसि मुनिसतम् ॥ ७-२८ ॥  
  
असूया वर्द्धते यस्य तस्य विष्णुः पराङ्मुखः ॥  
धनं धान्यं मही सम्पनद्विश्यति ततो ध्रुवम् ॥ ७-२९ ॥  
  
विवेकं हन्त्यहङ्कारस्त्वविवेकात्तु जीविनाम् ॥  
आपदः सम्भवन्त्येवेत्यहङ्कारं त्यजेत्ततः ॥ ७-३० ॥  
  
अहङ्कारो भवेद्यस्य तस्य नाशोऽतिवेगतः ॥  
असूयाविष्टमनसस्तस्य राज्ञः परैः सह ॥ ७-३१ ॥  
  
आयोधनमभीद्धोरं मासमेकं निरन्तरम् ॥  
हैहयैस्तालजङ्घैश्च रिपुभिः स पराजितः ॥ ७-३२ ॥  
  
स तु बाहुस्ततो दुःखी अन्तर्वत्न्या स्वभार्यया ॥  
अवाप परमां तुष्टिं तत्र दृष्ट्वा महत्सरः ॥ ७-३३ ॥  
  
असूयोपेतमनसस्तस्य भावं निरीक्ष्य च ॥  
सरोगतविहङ्गास्ते लीनाश्चित्रमिदं महत् ॥ ७-३४ ॥  
  
अहो कष्टमहो रुपं घोरमत्र समागतम् ॥  
विशन्तस्त्वरया वासमित्यूचुस्ते विहङ्गमाः ॥ ७-३५ ॥  
  
सोऽवगाह्यसरोभूपः पत्नीभ्यां सहितो मुता ॥  
पीत्वा जलं च सुखदं वृक्षमूलमुपाश्रितः ॥ ७-३६ ॥  
  
तस्मिन्बाहौ वनं याते तेनैव परिरक्षिताः ॥  
दुर्गुणान्विगणय्यास्यधिग्धिगित्यब्रुवन्प्रजाः ॥ ७-३७ ॥  
  
यो वा को वा गुणी मर्त्यः सर्वश्वाध्यतरोद्विजः ॥  
सर्वसम्पत्समायुक्तोऽप्यगुणीनिन्दितो जनैः ॥ ७-३८ ॥  
  
अपकीर्तिसमो मृत्युर्लोकेष्वन्यो न विद्यते ॥  
यदा बाहुर्वनं यातस्तदा तद्रागगा जनाः ॥  
सन्तुष्टिं परमां याता दवथौ विगते यथा ॥ ७-३९ ॥  
  
निन्दातो बहुशो बाहुर्मृतवत्काननेस्थितः ॥  
निहत्य कर्म च यशो लोके द्वजवरोत्तम ॥ ७-४० ॥  
  
नास्त्यकीर्तिसमो मृत्युर्नास्ति क्रोधसमो रिपुः ॥  
नास्ति निन्दासमं पापं नास्ति मोहसमासवः ॥ ७-४१ ॥  
  
नास्त्यसूयासमा कीर्तिर्नास्ति कामसमोऽनलः ॥  
नास्ति रागसमः पाशो नास्ति सङ्गसमं विषम् ॥ ७-४२ ॥  
  
एवं विलप्यबहुधा बाहुरत्यन्तदुःखितः ॥  
जीर्णाङ्गोमनसस्तापाद् वृद्धभावादभूदसौ ॥ ७-४३ ॥  
  
गते बहुतिथे काले और्वाश्रमसमीपतः ॥  
स बाहुर्व्याधिना ग्रस्ते ममार मुनिसत्तम ॥ ७-४४ ॥  
  
तस्य भार्या च दुःखार्ता कनिष्ठा गर्भिणी तदा ॥  
चिरं विलप्य बहुधा सहगन्तुं मनो दधे ॥ ७-४५ ॥  
  
समानीय च्सैधांसि चितां कृत्वातिदुःखिता ॥  
समारोप्य तमारुढं स्वयं समुपचक्रमे ॥ ७-४६ ॥  
  
एतस्मिन्नन्तरे धीमनौर्वस्तेजोनिधिर्मुनिः ॥  
एतद्विज्ञातवान्सर्वं परमेण समाधिना ॥ ७-४७ ॥  
  
भूतं भव्यं वर्त्तमानं त्रिकालज्ञामुनीश्वराः ॥  
गतासूया महात्मानः पश्यन्तिज्ञान चक्षुषा ॥ ७-४८ ॥  
  
तपोभिस्तेजसां राशिरौर्वपुण्यसमो मुनिः ॥  
सम्प्राप्तस्तत्र साध्वी च यत्र बाहुप्रिया स्थिता ॥ ७-४९ ॥  
  
चितामारोढुमुद्युक्तां तां दृष्ट्वा मुनिसत्तमः ॥  
प्रोवाच धर्ममूलानि वाक्यानि मुनिसत्तमः ॥ ७-५० ॥  
  
और्व उवाच ॥  
राजवर्यप्रिये साध्वि मा कुरुष्वातिसाहसम् ॥  
तवोदरे चक्रवर्ती शत्रुहन्ता हि तिष्टति ॥ ७-५१ ॥  
  
बालापत्याश्च गर्भिण्यो ह्यदृष्टऋतवस्तथा ॥  
रजस्वला राजसुतेनारोहति चिन्ताशुभे ॥ ७-५२ ॥  
  
ब्रह्महत्यादिपापानां प्रोक्ता निष्कृतिरुत्तमैः ॥  
दाम्भिनोनिन्दकस्यापि भ्रूणघ्रस्य न निष्कृतिः ॥ ७-५३ ॥  
  
नास्तिकस्य कृतन्घस्य धर्मोपेक्षाकरस्य च ॥  
विश्वासघातकस्यापि निष्कृतिर्नास्ति सुव्रते ॥ ७-५४ ॥  
  
तस्मादेतन्महत्पापं कर्त्तुं नार्हसि शोभने ॥  
यदेतद्दुःखमुत्पन्नं तत्सर्वं शान्तिमेष्यति ॥ ७-५५ ॥  
  
इत्युक्ता मुनिना साध्वी विश्वस्य तदनुग्रहम् ॥  
विललापातिदुःखार्ता समुह्यधवपत्कुजौ ॥ ७-५६ ॥  
  
और्वोऽपि तां पुनः प्राह सर्वशास्त्रार्थकोविदः ॥  
मारोदीराज ननये श्रियमग्र्ये गमिष्यसि ॥ ७-५७ ॥  
  
मा भुं चास्त्रमाहाभागेप्रेतो दाह्योऽद्य सज्जनैः ॥  
तस्माच्छोकं परित्यज्य कुरु कालोचिताम्क्रि याम् ॥ ७-५८ ॥  
  
पण्डिते वापिमूर्खे वा दरिद्रे वाश्रियान्विते ॥  
दुर्वृत्ते वा सुवृत्ते वा मृत्योःसर्वत्रतुल्यता ॥ ७-५९ ॥  
  
नगरे वा तथामन्ये दैन्यमत्रातिरिच्यते ॥ ७-६० ॥  
  
यद्यत्पुरातनं कर्मतत्तदेर्वेह युज्यते ॥  
कारणं दैवमेवात्र मन्ये सोपाधिका जनाः ॥ ७-६१ ॥  
  
गर्भे वा बाल्यभावे वा यौवने वापि वार्द्धके ॥  
मृत्योर्वशं प्रयातव्यं जन्तुभिः कमलानने ॥ ७-६२ ॥  
  
हन्ति पाति च गोविन्द्रो जन्तून्कर्मवशे स्थितान् ॥  
प्रवादं रोपयन्त्यज्ञा हेतुमात्रेषु जन्तुषु ॥ ७-६३ ॥  
  
तस्मादुःखं परित्यज्य सुखिनी भव सुव्रते ॥  
कुरु पत्युश्च कर्माणि विवेकेन स्थिरा भव ॥ ७-६४ ॥  
  
एतच्छरीरं दुःखानां व्याधीनामयुतैर्गृतम् ॥  
सुखाभासं बहुक्लेशं कर्मपाशेन यन्त्रितम् ॥ ७-६५ ॥  
  
इत्याश्चास्य महाबुद्धिस्तया कार्याण्यकारयत् ॥  
त्यक्तशोका च सा तन्वी नता प्राह मुनीश्वरम् ॥ ७-६६ ॥  
  
किमत्र चित्रं यत्सन्तः परार्थफलकाङ्क्षिणः ॥  
नहि द्रुमाश्च भोगार्थं फलन्ति जगतीतले ॥ ७-६७ ॥  
  
योऽन्यदुःखानि विज्ञाय साधुवाक्यैः प्रबोधयेत् ॥  
स एव विष्णुस्सत्त्वस्थो यतः परिहिते स्थितः ॥ ७-६८ ॥  
  
अन्य दुःखेन यो दुःखी योऽन्यहर्षेण हर्षितः ॥  
स एव जगतामीशो नररुपधरो हरिः ॥ ७-६९ ॥  
  
सद्भिः श्रुतानि शास्त्राणि परदुःखविमुक्तये ॥  
सर्वेषां दुःखनाशाय इति सन्तो वदन्ति हि ॥ ७-७० ॥  
  
यत्र सन्तः प्रवर्त्तते तत्र दुःखं न बाधते ॥  
वर्तते यत्र मार्ताण्डः कथं तत्र्तमो भवेत् ॥ ७-७१ ॥  
  
इत्येवं वादिनी सा तु स्वपत्युश्चापराः क्रियाः ॥  
चकार तत्सरस्तीरे मुनिप्रोक्तविधानतः ॥ ७-७२ ॥  
  
स्थिते तत्र मुनौ राजा देवराडिव सञ्ज्वलन् ॥  
चितामध्याद्विनिष्क्रम्य विमानवरमास्थितः ॥  
  
प्रपेदे परमं धाम नत्वा चौर्वं मुनीश्वरम् ॥ ७-७३ ॥  
महापातकयुक्ता वा युक्ता वा चोपपातकैः ॥  
  
परं पदं प्रयान्त्येव महद्भिरवलोकिताः ॥ ७-७४ ॥  
कलेवरं वा तद्भस्म तद्धूमं वापि सत्तम ॥  
  
यदि पश्यति पुण्यात्मा स प्रयाति परां गतिम् ॥ ७-७५ ॥  
पत्युः कृतक्रिया सा तु गत्वाश्रमपदम्मुनेः ॥  
  
चकार तस्य शुश्रूषां सपत्न्या सह नारद् ॥ ७-७६ ॥  
इति श्रीबृहन्नारदीयपुराणे पूर्वभागे प्रथमपादे गङ्गामाहात्म्यं नाम सपत्मोऽध्यायः ॥ ७ ॥