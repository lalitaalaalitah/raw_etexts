---
title: १८७

---
नर्मदामाहात्म्ये ज्वालेश्वरतीर्थमाहात्म्यवर्णनम्।  
  
मार्कण्डेय उवाच।  
नर्मदा तु नदी श्रेष्ठा पुण्यात् पुण्यतमाहिता।  
मुनिभिस्तु महाभागैर्विभक्ता मोक्षकाङ्क्षिभिः ॥ १८७.१  
  
यज्ञोपवीतमात्राणि प्रविभक्तानि पाण्डव।  
तेषु स्नात्वा तु राजेन्द्र! सर्वपापैः प्रमुच्यते ॥ १८७.२  
  
ज(ज्वा)लेश्वरं परन्तीर्थं त्रिषु लोकेषु विश्रुतम्।  
तस्योत्पत्तिं कथयतः श्रुणु त्वं पाण्डुनन्दन! ॥ १८७.३  
  
पुरा मुनिगणाः सर्वे सेन्द्राश्चैव मरुद्गणाः।  
भयोद्विग्ना विरूपाक्षं परित्रायस्व न प्रभो! ॥ १८७.४  
  
श्रीभगवानुवाच।  
स्वागतं तु सुरश्रेष्ठाः! किमर्थमिह चागताः।  
किं दुःखं को नु सन्तापः कुतो वा भयमागतम् ॥ १८७.५  
  
कथयध्वं महाभागाः एवमिच्छामि वेदितुम्।  
एवमुक्तास्तु रुद्रेण कथयन् संशितव्रताः ॥ १८७.६  
  
ऋषय ऊचुः।  
अतिवीर्य्यो महाघोरो दानवो बलदर्पितः।  
बाणो नामेति विख्यातो यस्य वै त्रिपुरं पुरम् ॥ १८७.७  
  
गगने सततं दिव्यं भ्रमते तस्य तेजसा!  
ततो भीता विरूपाक्ष! त्वामेव शरणं गताः ॥ १८७.८  
  
त्रायस्व महतो दुःखात् त्वं हि नः परमा गतिः।  
एवं प्रसादं देवेश! सर्वेषां कर्तुमर्हसि ॥ १८७.९  
  
येन देवाः सगन्धर्वाः सुखमेधन्ति शङ्कर!।  
परां निर्वृतिमायान्ति तत्प्रभो! कर्तुमर्हसि ॥ १८७.१0  
  
श्रीभगवानुवाच।  
एतत् सर्वं करिष्यामि मा विषादं गमिष्यथ।  
अचिरेणैव कालेन कुर्य्यां युष्मत् सुखावहम् ॥ १८७.११  
  
आश्वास्य स तु तान् सर्व्वान्नर्मदा तटमाश्रितः।  
चिन्तयामास देवेशस्तद्वधं प्रतिमानद! ॥ १८७.१२  
  
अथ केन प्रकारेण हन्तव्यं त्रिपुरं मया।  
परं सञ्चिन्त्य भगवान् नारदं चास्मरत्तदा।  
स्मरणादेव! सम्प्राप्तो नारदः समुपस्थितः ॥ १८७.१३  
  
नारद उवाच।  
आज्ञापय महादेव! किमर्थञ्च स्मृतो ह्यहम्।  
किं कार्य्यन्तु मया देव! कर्तव्यं कथयस्व मे ॥ १८७.१४  
  
श्रीभगवानुवाच।  
गच्छ नारद! तत्रैव यत्र तत्त्रिपुरं महत्।  
बाणस्य दानवेन्द्रस्य शीघ्रं गत्वा च तत्कुरु ॥ १८७.१५  
  
या भर्तृदेवतास्तत्र स्त्रियश्चाप्सरसां समाः।  
तासां वै तेजसा विप्र! भ्रमते त्रिपुरन्दिवि ॥ १८७.१६  
  
तत्र गत्वा तु विप्रेन्द्र! मतिमन्यां प्रबोधय।  
देवस्य वचनं श्रुत्वा मुनिस्त्वरितविक्रमः ॥ १८७.१७  
  
स्त्रीणां हृदयनाशाय प्रविष्टस्तत् पुरं प्रति।  
शोभते तत्पुरं दिव्यं नानारत्नोपशोभितम् ॥ १८७.१८  
  
शतयोजनविस्तीर्णं ततो द्विगुणमायतम्।  
ततोऽपश्यद्धि तत्रैव बाणन्तु बलदर्पितम् ॥ १८७.१९  
  
मणिकुण्डलकेयूर मुकुटेन विराजितम्।  
हारदोरसुवर्णैश्च चन्द्रकान्तविभूषितम् ॥ १८७.२0  
  
रशना तस्य रत्नाढ्या बाहू कनकमण्डितौ।  
चन्द्रकान्तमहावज्रमणिविद्रुमभूषिते ॥ १८७.२१  
  
द्वादशार्कद्युतिनिभे निविष्टं परमात्मने।  
उत्थितो नारदं दृष्ट्वा दानवेन्द्रो महाबलः ॥ १८७.२२  
  
बाण उवाच।  
देवर्षे! त्वं स्वयं प्राप्तो अर्घ्यं पाद्यं निवेदये।  
  
सोऽभिवाद्य यथान्यायं क्रियतां किं द्विजोत्तम! ॥ १८७.२३  
  
चिरात्त्वमागतो विप्र! स्थीयतामिदमासनम्।  
एवं सम्भाषयित्वा तु नारदं ऋषिसत्तमम्  
तस्य भार्या महादेवी ह्यनौपम्या तु नामतः ॥ १८७.२४  
  
अनौपम्योवाच।  
भगवन्। केन धर्मेण देवास्तुष्यन्ति नारद!।  
व्रतेन नियमेनाथ दानेन तपसापि वा ॥ १८७.२५  
  
नारदः उवाच।  
तिलधेनुञ्च यो दद्याद् ब्राह्मणे वेदपारगे।  
ससागरवनद्वीपा दत्ता भवति मेदिनी ॥ १८७.२६  
  
सूर्यकोटिप्रतीकाशैः विमानैः सार्वकामिकैः।  
मोदते सुचिरं कालमक्षयं कृतशासनम् ॥ १८७.२७  
  
आम्रामल कपित्थानि बदराणि तथैव च।  
कदम्बचम्पकाशोकाननेकविविधद्रुमान् ॥ १८७.२८  
  
अश्वत्थपिप्पलां श्चैव कदलीवटदाडिमान्।  
पिचुमन्दं मधूकं च उपोष्य स्त्री ददाति या ॥ १८७.२९  
  
स्तनौ कपित्थसदृशावुरू च कदलीसमौ।  
अश्वत्थे वन्दनीया च पिचुमन्दे सुगन्धिनी ॥ १८७.३0  
  
चम्पके चम्पकाभा स्यादशोके शोकवर्जिता।  
मधूके मधुरं वक्ति वटे च मृदुगात्रिका॥ १८७.३१  
  
बदरी सर्वदा स्त्रीणां महासौभाग्यदायिनी।  
कुक्कुटी कर्कटी चैव द्रव्यषष्ठी न शस्यते ॥ १८७.३२  
  
कदम्बमिश्रकनक मञ्जरी पूजनं तथा।  
अनग्निपक्वमन्नञ्च पक्वान्नानामभक्षणम्॥ १८७.३३  
  
फलानाञ्च परित्यागः सन्ध्या मौनं तथैव च।  
प्रथमं क्षेत्रपालस्य पूजा कार्या प्रयत्नतः ॥ १८७.३४  
  
तस्या भवति वै भर्ता मुखप्रेक्षः सदानघे!।  
अष्टमी च चतुर्थी च पञ्चमी द्वादशी तथा ॥ १८७.३५  
  
सङ्क्रान्तिर्विषुवच्चैव दिनच्छिद्र मुखं तथा।  
एतांस्तु दिवसान् दिव्यानुपवासन्ति याः स्त्रियः  
तासान्तु धर्म्मयुक्तानां स्वर्गवासो न संशयः ॥ १८७.३६  
  
कलिकालुष्यनिर्मुक्ताः सर्वपापविवर्जिताः।  
उपवासरतां नारीं नोपसर्पति तां यमः ॥ १८७.३७  
  
अनौपम्योवाच।  
अस्मत्कृतेन पुण्येन पुराजन्मकृतेन वा।  
भवदागमनं भूतं किञ्चित् पृच्छाम्यहं व्रतम्॥ १८७.३८  
  
अस्ति विन्ध्यावलिर्नाम बलिपत्नी यशस्विनी।  
श्वश्रूर्ममापि विप्रेन्द्र! न तुष्यति कदाचन ॥ १८७.३९  
  
श्वशुरोऽपि सर्वकालं दृष्ट्वा चापि न पश्यति।  
अस्तिकुम्भीनसी नाम ननान्दा पापकारिणी ॥ १८७.४0  
  
दृष्ट्वा चैवाङ्गुलीभङ्गं सदा कालं करोति च।  
दिव्येन तु पथा याति मम सौख्यं कथं वद ॥ १८७.४१  
  
ऊषरेण प्ररोहन्ति बीजं कुर्यात् कथञ्चन।  
येन व्रतेन चीर्णेन भवन्ति वशगा मम ॥  
तद्व्रतं ब्रूहि विप्रेन्द्र! दासभावं व्रजामि ते ॥ १८७.४२  
  
नारद उवाच।  
यदेतत्ते मया पूर्वं व्रतमुक्तं शुभानने!  
अनेन पार्वती देवी चीर्णेन वरवर्णिनि! ॥ १८७.४३  
  
शङ्करस्य शरीरस्था विष्णोर्लक्ष्मीस्तथैव च।  
सावित्री ब्रह्मणश्चैव वसिष्ठस्याप्यरुन्धती ॥ १८७.४४  
  
एतेनोपोषितेनेह भर्ता स्थास्यति ते वशे।  
श्वश्रू श्वशुरयोश्चैव मुखबन्धो भविष्यति ॥ १८७.४५  
  
एवं श्रुत्वा तु सुश्रोणि यथेष्टं कर्तुमर्हसि।  
नारदस्य वचः श्रुत्वा राज्ञी वचनमब्रवीत् ॥ १८७.४६  
  
प्रसादं कुरु विप्रेन्द्र! दानं ग्राह्यं यथेप्सितम्।  
सुवर्णमणिरत्नानि वस्त्राण्याभरणानि च ॥ १८७.४७  
  
तव दास्याम्यहं विप्र! यच्चान्यदपि दुर्लभम्।  
प्रगृहाण द्विजश्रेष्ठ! प्रीयेतां हरिशङ्करौ ॥ १८७.४८  
  
नारद उवाच।  
अन्यस्मै दीयतां भद्रे! क्षीणवृत्तिस्तु यो द्विजः।  
अहन्तु सर्वसम्पन्नो मद्भक्तिः क्रियतामिति ॥ १८७.४९  
  
एवं तासां मनो हृत्वा सर्वासान्तु पतिव्रताः।  
जगाम भरत श्रेष्ठ! स्वकीयं स्थानकं पुनः ॥ १८७.५0  
  
ततो ह्यहृष्टदया अन्यतो गतमानसा।  
पुरे छिद्रं समुत्पन्नं बाणस्य तु महात्मनः ॥ १८७.५१  
  
नर्मदामाहात्म्ये ज्वालेश्वरतीर्थमाहात्म्यवर्णनम्।  
मार्कण्डेय उवाच।  
नर्मदा तु नदी श्रेष्ठा पुण्यात् पुण्यतमाहिता।  
मुनिभिस्तु महाभागैर्विभक्ता मोक्षकाङ्क्षिभिः ॥ १८७.१ ॥  
  
यज्ञोपवीतमात्राणि प्रविभक्तानि पाण्डव।  
तेषु स्नात्वा तु राजेन्द्र! सर्वपापैः प्रमुच्यते ॥ १८७.२ ॥  
  
ज(ज्वा)लेश्वरं परन्तीर्थं त्रिषु लोकेषु विश्रुतम्।  
तस्योत्पत्तिं कथयतः श्रुणु त्वं पाण्डुनन्दन! ॥ १८७.३ ॥  
  
पुरा मुनिगणाः सर्वे सेन्द्राश्चैव मरुद्गणाः।  
भयोद्विग्ना विरूपाक्षं परित्रायस्व न प्रभो! ॥ १८७.४ ॥  
  
श्रीभगवानुवाच।  
स्वागतं तु सुरश्रेष्ठाः! किमर्थमिह चागताः।  
किं दुःखं को नु सन्तापः कुतो वा भयमागतम् ॥ १८७.५ ॥  
  
कथयध्वं महाभागाः एवमिच्छामि वेदितुम्।  
एवमुक्तास्तु रुद्रेण कथयन् संशितव्रताः ॥ १८७.६ ॥  
  
ऋषय ऊचुः।  
अतिवीर्य्यो महाघोरो दानवो बलदर्पितः।  
बाणो नामेति विख्यातो यस्य वै त्रिपुरं पुरम् ॥ १८७.७ ॥  
  
गगने सततं दिव्यं भ्रमते तस्य तेजसा!  
ततो भीता विरूपाक्ष! त्वामेव शरणं गताः ॥ १८७.८ ॥  
  
त्रायस्व महतो दुःखात् त्वं हि नः परमा गतिः।  
एवं प्रसादं देवेश! सर्वेषां कर्तुमर्हसि ॥ १८७.९ ॥  
  
येन देवाः सगन्धर्वाः सुखमेधन्ति शङ्कर!।  
परां निर्वृतिमायान्ति तत्प्रभो! कर्तुमर्हसि ॥ १८७.१० ॥  
  
श्रीभगवानुवाच।  
एतत् सर्वं करिष्यामि मा विषादं गमिष्यथ।  
अचिरेणैव कालेन कुर्य्यां युष्मत् सुखावहम् ॥ १८७.११ ॥  
  
आश्वास्य स तु तान् सर्व्वान्नर्मदा तटमाश्रितः।  
चिन्तयामास देवेशस्तद्वधं प्रतिमानद! ॥ १८७.१२ ॥  
  
अथ केन प्रकारेण हन्तव्यं त्रिपुरं मया।  
परं सञ्चिन्त्य भगवान् नारदं चास्मरत्तदा।  
स्मरणादेव! सम्प्राप्तो नारदः समुपस्थितः ॥ १८७.१३ ॥  
  
नारद उवाच।  
आज्ञापय महादेव! किमर्थञ्च स्मृतो ह्यहम्।  
किं कार्य्यन्तु मया देव! कर्तव्यं कथयस्व मे ॥ १८७.१४ ॥  
  
श्रीभगवानुवाच।  
गच्छ नारद! तत्रैव यत्र तत्त्रिपुरं महत्।  
बाणस्य दानवेन्द्रस्य शीघ्रं गत्वा च तत्कुरु ॥ १८७.१५ ॥  
  
या भर्तृदेवतास्तत्र स्त्रियश्चाप्सरसां समाः।  
तासां वै तेजसा विप्र! भ्रमते त्रिपुरन्दिवि ॥ १८७.१६ ॥  
  
तत्र गत्वा तु विप्रेन्द्र! मतिमन्यां प्रबोधय।  
देवस्य वचनं श्रुत्वा मुनिस्त्वरितविक्रमः ॥ १८७.१७ ॥  
  
स्त्रीणां हृदयनाशाय प्रविष्टस्तत् पुरं प्रति।  
शोभते तत्पुरं दिव्यं नानारत्नोपशोभितम् ॥ १८७.१८ ॥  
  
शतयोजनविस्तीर्णं ततो द्विगुणमायतम्।  
ततोऽपश्यद्धि तत्रैव बाणन्तु बलदर्पितम् ॥ १८७.१९ ॥  
  
मणिकुण्डलकेयूर मुकुटेन विराजितम्।  
हारदोरसुवर्णैश्च चन्द्रकान्तविभूषितम् ॥ १८७.२० ॥  
  
रशना तस्य रत्नाढ्या बाहू कनकमण्डितौ।  
चन्द्रकान्तमहावज्रमणिविद्रुमभूषिते ॥ १८७.२१ ॥  
  
द्वादशार्कद्युतिनिभे निविष्टं परमात्मने।  
उत्थितो नारदं दृष्ट्वा दानवेन्द्रो महाबलः ॥ १८७.२२ ॥  
  
बाण उवाच।  
देवर्षे! त्वं स्वयं प्राप्तो अर्घ्यं पाद्यं निवेदये।  
सोऽभिवाद्य यथान्यायं क्रियतां किं द्विजोत्तम! ॥ १८७.२३ ॥  
  
चिरात्त्वमागतो विप्र! स्थीयतामिदमासनम्।  
एवं सम्भाषयित्वा तु नारदं ऋषिसत्तमम्  
तस्य भार्या महादेवी ह्यनौपम्या तु नामतः ॥ १८७.२४ ॥  
  
अनौपम्योवाच।  
भगवन्। केन धर्मेण देवास्तुष्यन्ति नारद!।  
व्रतेन नियमेनाथ दानेन तपसापि वा ॥ १८७.२५ ॥  
  
नारदः उवाच।  
तिलधेनुञ्च यो दद्याद् ब्राह्मणे वेदपारगे।  
ससागरवनद्वीपा दत्ता भवति मेदिनी ॥ १८७.२६ ॥  
  
सूर्यकोटिप्रतीकाशैः विमानैः सार्वकामिकैः।  
मोदते सुचिरं कालमक्षयं कृतशासनम् ॥ १८७.२७ ॥  
  
आम्रामल कपित्थानि बदराणि तथैव च।  
कदम्बचम्पकाशोकाननेकविविधद्रुमान् ॥ १८७.२८ ॥  
  
अश्वत्थपिप्पलां श्चैव कदलीवटदाडिमान्।  
पिचुमन्दं मधूकं च उपोष्य स्त्री ददाति या ॥ १८७.२९ ॥  
  
स्तनौ कपित्थसदृशावुरू च कदलीसमौ।  
अश्वत्थे वन्दनीया च पिचुमन्दे सुगन्धिनी ॥ १८७.३० ॥  
  
चम्पके चम्पकाभा स्यादशोके शोकवर्जिता।  
मधूके मधुरं वक्ति वटे च मृदुगात्रिका॥ १८७.३१ ॥  
  
बदरी सर्वदा स्त्रीणां महासौभाग्यदायिनी।  
कुक्कुटी कर्कटी चैव द्रव्यषष्ठी न शस्यते ॥ १८७.३२ ॥  
  
कदम्बमिश्रकनक मञ्जरी पूजनं तथा।  
अनग्निपक्वमन्नञ्च पक्वान्नानामभक्षणम्॥ १८७.३३ ॥  
  
फलानाञ्च परित्यागः सन्ध्या मौनं तथैव च।  
प्रथमं क्षेत्रपालस्य पूजा कार्या प्रयत्नतः ॥ १८७.३४ ॥  
  
तस्या भवति वै भर्ता मुखप्रेक्षः सदानघे!।  
अष्टमी च चतुर्थी च पञ्चमी द्वादशी तथा ॥ १८७.३५ ॥  
  
सङ्क्रान्तिर्विषुवच्चैव दिनच्छिद्र मुखं तथा।  
एतांस्तु दिवसान् दिव्यानुपवासन्ति याः स्त्रियः  
तासान्तु धर्म्मयुक्तानां स्वर्गवासो न संशयः ॥ १८७.३६ ॥  
  
कलिकालुष्यनिर्मुक्ताः सर्वपापविवर्जिताः।  
उपवासरतां नारीं नोपसर्पति तां यमः ॥ १८७.३७ ॥  
  
अनौपम्योवाच।  
अस्मत्कृतेन पुण्येन पुराजन्मकृतेन वा।  
भवदागमनं भूतं किञ्चित् पृच्छाम्यहं व्रतम्॥ १८७.३८ ॥  
  
अस्ति विन्ध्यावलिर्नाम बलिपत्नी यशस्विनी।  
श्वश्रूर्ममापि विप्रेन्द्र! न तुष्यति कदाचन ॥ १८७.३९ ॥  
  
श्वशुरोऽपि सर्वकालं दृष्ट्वा चापि न पश्यति।  
अस्तिकुम्भीनसी नाम ननान्दा पापकारिणी ॥ १८७.४० ॥  
  
दृष्ट्वा चैवाङ्गुलीभङ्गं सदा कालं करोति च।  
दिव्येन तु पथा याति मम सौख्यं कथं वद ॥ १८७.४१ ॥  
  
ऊषरेण प्ररोहन्ति बीजं कुर्यात् कथञ्चन।  
येन व्रतेन चीर्णेन भवन्ति वशगा मम ॥  
तद्व्रतं ब्रूहि विप्रेन्द्र! दासभावं व्रजामि ते ॥ १८७.४२ ॥  
  
नारद उवाच।  
यदेतत्ते मया पूर्वं व्रतमुक्तं शुभानने!  
अनेन पार्वती देवी चीर्णेन वरवर्णिनि! ॥ १८७.४३ ॥  
  
शङ्करस्य शरीरस्था विष्णोर्लक्ष्मीस्तथैव च।  
सावित्री ब्रह्मणश्चैव वसिष्ठस्याप्यरुन्धती ॥ १८७.४४ ॥  
  
एतेनोपोषितेनेह भर्ता स्थास्यति ते वशे।  
श्वश्रू श्वशुरयोश्चैव मुखबन्धो भविष्यति ॥ १८७.४५ ॥  
  
एवं श्रुत्वा तु सुश्रोणि यथेष्टं कर्तुमर्हसि।  
नारदस्य वचः श्रुत्वा राज्ञी वचनमब्रवीत् ॥ १८७.४६ ॥  
  
प्रसादं कुरु विप्रेन्द्र! दानं ग्राह्यं यथेप्सितम्।  
सुवर्णमणिरत्नानि वस्त्राण्याभरणानि च ॥ १८७.४७ ॥  
  
तव दास्याम्यहं विप्र! यच्चान्यदपि दुर्लभम्।  
प्रगृहाण द्विजश्रेष्ठ! प्रीयेतां हरिशङ्करौ ॥ १८७.४८ ॥  
  
नारद उवाच।  
अन्यस्मै दीयतां भद्रे! क्षीणवृत्तिस्तु यो द्विजः।  
अहन्तु सर्वसम्पन्नो मद्भक्तिः क्रियतामिति ॥ १८७.४९ ॥  
  
एवं तासां मनो हृत्वा सर्वासान्तु पतिव्रताः।  
जगाम भरत श्रेष्ठ! स्वकीयं स्थानकं पुनः ॥ १८७.५० ॥  
  
ततो ह्यहृष्टदया अन्यतो गतमानसा।  
पुरे छिद्रं समुत्पन्नं बाणस्य तु महात्मनः ॥ १८७.५१ ॥