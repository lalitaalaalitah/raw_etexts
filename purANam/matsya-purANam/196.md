---
title: १९६

---
आङ्गिरसवंशजऋषीणां नामगोत्रवंशप्रवरवर्णनम्।  
  
मत्स्य उवाच।  
मरीचितनया राजन्! सुरूपा नाम विश्रुता।  
भार्या चाङ्गिरसो देवास्तस्याः पुत्रा दश स्मृताः ॥ १९६.१  
  
आत्मायुर्दमनो दक्षः सदः प्राणस्तथैव च।  
हविष्मांश्च गविष्ठश्च ऋतः सत्यश्च ते दश ॥ १९६.२  
  
एते चाङ्गिरसो नाम देवा वै सोमपायिनः।  
सुरूपा जनयामास ऋषीन् सर्वेश्वरानिमान् ॥ १९६.३  
  
बृहस्पतिङ्गौतमञ्च संवर्त्तमृषिमुत्तमम्।  
उतथ्यं वामदेवं च अजस्य मृषिजन्तथा ॥ १९६.४  
  
इत्येते ऋषयः सर्वे गोत्रकाराः प्रकीर्तिताः।  
तेषां गोत्रसमुत्पन्नान् गोत्रकारान्निबोध मे ॥ १९६.५  
  
उतथ्यो गौतमश्चैव तौलेयोऽभिजितस्तथा।  
सार्धनेमिः सलौगाक्षिः क्षीरः कौष्टिकिरेव च ॥ १९६.६  
  
राहुकपिः सौपुरिश्च कैरातिः सामलोमकिः।  
पौषजितिर्भार्गवतो ह्यृषिश्चैरीडवस्तथा ॥ १९६.७  
  
कारोटकः सजीवी च उपबिन्दुसुरेषिणौ।  
वाहिनीपति वैशाली क्रोष्टा चैवारुणायनिः ॥ १९६.८  
  
सोमोत्रायनि कासोरु कौशल्याः पार्थिवास्तथा।  
रौहिण्यायनिरैवाग्नी मूलपः पाण्डुरेव च ॥ १९६.९  
  
क्षपाविश्वकरोऽरिश्च पारिकारारिरेव च।  
त्र्यार्षेयाः प्रवराश्चैव तेषां च प्रवरान् श्रृणु ॥ १९६.१०  
  
अङ्गिराः सुवचो तथ्य उशिजश्च महानृषिः।  
परस्परमवैवाह्या ऋषयः परिकीर्तिताः ॥ १९६.११  
  
आत्रेयायनिसौवेष्ट्यौ अग्निवेश्यः शिलास्थलिः।  
बालिशायनिश्चैकेपी वाराहिर्बाष्कलिस्तथा ॥ १९६.१२  
  
सौटिश्चत्रिणकर्णिश्च प्रावहिश्चाश्वलायनिः।  
वाराहिर्बर्हिसादी च शिखाग्रीविस्तथैव च ॥ १९६.१३  
  
कारकिश्च महाकापिस्तथा चोडुपतिः प्रभुः।  
कौचकिर्धूमितश्चैव पुष्पान्वेषिस्तथैव च ॥ १९६.१४  
  
सोमतन्विर्ब्रह्मतन्विः सालडिर्बालडिस्तथा।  
देवरारिर्देवस्थानिर्हारिकर्णिः सरिद्भविः ॥ १९६.१५  
  
प्रावेपिः साद्यसुग्रीविस्तथा गोमेदगन्धिकः।  
मत्स्याच्छाद्यो मूलहरः फलाहारस्तथैव च ॥ १९६.१६  
  
गाङ्गोदधिः कोरुपतिः कौरुक्षेत्रिस्तथैव च।  
नायकिर्जैत्यद्रौणिश्च जैह्वलायनिरेव च ॥ १९६.१७  
  
आपस्तम्बिर्मौञ्जवृष्टिर्मार्ष्टपिङ्गलिरेव च।  
पैलश्चैव महातेजाः शालङ्कायनिरेव च ॥ १९६.१८  
  
द्व्याख्येयोः मारुतश्चैषां त्र्यार्षेयः प्रवरो नृप!।  
अङ्गिराः प्रथमस्तेषां द्वितीयश्च बृहस्पतिः ॥ १९६.१९  
  
तृतीयश्च भरद्वाजः प्रवराः परिकीर्तिताः।  
परस्परमवैवाह्या इत्येते परिकीर्तिताः ॥ १९६.२०  
  
काण्वायनाः कोपचयास्तथा वात्स्यतरायणाः।  
भ्राष्ट्रकृद्राष्ट्रपिण्डी च लैन्द्राणिः सायकायनिः ॥ १९६.२१  
  
क्रोष्टाक्षी बहुवीती च तालकृन्मधुरावहः।  
लावकृद्गालविद्गाथी मार्कटिः पौलिकायनिः ॥ १९६.२२  
  
स्कन्दसश्च तथा चक्री गार्ग्यः श्यामायनिस्तथा।  
बालाकिः साहरिश्चैव पञ्चर्षेयाः प्रकीर्तिताः ॥ १९६.२३  
  
अङ्गिराश्च महातेजा देवाचार्यो बृहस्पतिः।  
भरद्वाजस्तथा गर्गः सैन्यश्च भगवानृषिः ॥ १९६.२४  
  
परस्परमवैवाह्या ऋषयः परिकीर्तिताः।  
कपीतरः स्वस्तितरो दाक्षिः शक्तिः पतञ्जलिः ॥ १९६.२५  
  
भूयसिर्जलसन्धिश्च विन्दुर्मादिः कुसीदकिः।  
ऊर्बस्तु राजकेशी च वौषडिः शंसपिस्तथा ॥ १९६.२६  
  
शालिश्चकलशीकण्टः ऋषिः कारीरयस्तथा।  
काट्यो धान्यायनिश्चैव भावास्यायनिरेव च ॥ १९६.२७  
  
भारद्वाजिः सौबुधिश्च लघ्वी देवमतीस्तथा।  
त्र्यार्षेयोऽभिमतश्चैव प्रवरो भूमिपोत्तम! ॥ १९६.२८  
  
अङ्गिरा दमबाह्यश्च तता चैवाप्युरुक्षयः।  
परस्परायण्वर्णी च लौक्षिर्गार्ग्य हरिस्तथा ॥ १९६.२९  
  
गालविश्चैव त्र्यार्षेयः सर्वेषां प्रवरो मतः।  
अङ्गिरा सङ्कृतिश्चैव गौरवीतिस्तथैव च ॥ १९६.३०  
  
परस्परमवैवाह्या ऋषयः परिकीर्तिताः।  
बृहदुक्थो वामदेवस्तथा त्रिः प्रवरा मताः ॥ १९६.३१  
  
अङ्गिरा बृहदुक्थश्च वामदेवस्तथैव च।  
कुत्साकुत्सैरवैवाह्या एवमाहुः पुरातनाः ॥ १९६.३२  
  
रथीतराणां प्रवरा त्र्यार्षेयाः परिकीर्तिताः।  
अङ्गिराश्च विरूपश्च तथैव च रथीतरः ॥ १९६.३३  
  
रथीतराह्यवैवाह्या नित्यमेव रथीतरैः।  
विष्णुवृद्धिः शिवमतिर्जतृणः कत्तृणस्तथा ॥ १९६.३४  
पुत्रवश्च महातेजास्तथा वैरपरायणः।  
त्र्यार्षेयोऽभिमतस्तेषां सर्वेषां प्रवरो नृप! ॥ १९६.३५  
  
अङ्गिरा मत्स्यदग्धश्च मुद्गलश्च महातपाः।  
परस्परमवैवाह्या ऋषयः परिकीर्तिताः ॥ १९६.३६  
  
हंसजिह्वो देवजिह्वो ह्यग्निजिह्वो विराडपः।  
अपाग्नेयस्त्वश्वयुश्च परण्यस्ता विमौद्गलाः ॥ १९६.३७  
  
त्र्यार्षेयाभिमतास्तेषां सर्वेषां प्रवराः शुभाः।  
अङ्गिराश्चैव ताण्डिश्च मौद्गल्यश्च महातपाः ॥ १९६.३८  
  
परस्परमवैवाह्या ऋषयः परिकीर्तिताः।  
अपाण्डुश्च गुरुश्चैव तृतीयः शाकटायनः ॥ १९६.३९  
  
ततः प्रागाथमा नारी मार्कण्डो मरणः शिवः।  
कटुमर्कटपश्चैव तता नाडायनो ह्यृषिः ॥ १९६.४०  
  
श्यामायनस्तथैवेषां त्र्यार्षेयाः प्रवरा शुभाः।  
अङ्गिराश्चाजमीढश्च कट्यश्चैव महातपाः ॥ १९६.४१  
  
परस्परमवैवाह्या ऋषयः परिकीर्तिताः।  
तित्तिरिः कपिभूश्चैव गार्ग्यश्चैव महानृषिः ॥ १९६.४२  
  
त्र्यार्षेयो हि मतस्तेषां सर्वेषां प्रवरः शुभः।  
अङ्गिरास्तित्तिरिश्चैव कविभूश्च महानृषिः ॥ १९६.४३  
परस्परमवैवाह्या ऋषयः परिकीर्तिताः।  
अथ ऋक्षभरद्वाजौ ऋषिवान् मानवस्तथा ॥ १९६.४४  
  
ऋषिर्मैत्रवरश्चैव पञ्चार्षेयाः प्रकीर्तिताः।  
अङ्गिराः सभरद्वाजस्तथैव च बृहस्पतिः ॥ १९६.४५  
  
ऋषिर्मित्रवरश्चैव ऋषिवान् मानवस्तथा।  
परस्परमवैवाह्या ऋषयः परिकीर्तिताः ॥ १९६.४६  
  
भारद्वाजो हुतः शौङ्ग शैशिरेयस्तथैव च।  
हत्येते कथिताः सर्वे द्व्यामुष्यायणगोत्रजाः ॥ १९६.४७  
  
पञ्चार्षेयास्तथा ह्योषां प्रवराः परिकीर्तिताः।  
अङ्गिराश्च भरद्वाजस्तथैव च बृहस्पतिः ॥  
मौद्गल्यः शैशिरश्चैव प्रवरा परिकीर्तिताः ॥ १९६.४८  
  
एते तवोक्ताङ्गिरसस्तु वंशे महानुभावा ऋषिगोत्रकाराः।  
येषान्तु नाम्ना परिकीर्तितेन पापं समग्रं पुरुषो जहाति ॥ १९६.४९