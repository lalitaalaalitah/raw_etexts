---
title: १९७

---
 अत्रिवंशज-ऋषीणां नामगोत्रवंशप्रवरवर्णनम्।  
  
मत्स्य उवाच।  
अत्रिवंशसमुत्पन्नान् गोत्रकारान्निबोध मे।  
कर्दमायनशाखेयास्तथा शारायणाश्च ये ॥ १९७.१  
  
उद्दालकिः शौणकर्णिरथौ शौक्रतवश्च ये।  
गौरग्रीवा गौरजिनस्तथा चैत्रायणाश्च ये ॥ १९७.२  
  
अर्द्धपण्या वामरथ्या गोपनास्तकि बिन्दवः।  
कणजिह्वो हरप्रीति र्नैद्राणिः शाकलायनिः ॥ १९७.३  
  
तैलपश्च सवैलेय अत्रिर्गोणीपतिस्तथा।  
जलदो भगपादश्च सौपुष्पिश्च महातपाः ॥ १९७.४  
  
छन्दो गेयस्तथैतेषां त्र्यार्षेयाः प्रवरा मताः।  
श्यावाश्वश्च तथा त्रिश्च आर्चनानश एव च ॥ १९७.५  
  
परस्परमवैवाह्या ऋषयः परिकीर्तिताः।  
दाक्षिर्बलिः पर्णविश्च ऊर्णनाभिः शिलार्दनिः ॥ १९७.६  
  
वीजवापी शिरीषश्च मौञ्जकेशो गविष्ठिरः।  
भलन्दनस्तथैतेषां त्र्यार्षेयाः प्रवरा मताः ॥ १९७.७  
  
अत्रिर्गविष्ठिरश्चैव तथा पूर्वातिथिः स्मृतः।  
परस्परमवैवाह्या ऋषयः परिकीर्तिताः ॥ १९७.८  
आत्रेयपुत्रिकापुत्रानत ऊर्ध्वं निबोध मे।  
कालेयाश्च सवालेया वासरथ्यास्तथैव च ॥ १९७.९  
  
धात्रेयाश्चैव मैत्रेयास्त्र्यार्षेयाः परिकीर्तिताः।  
अत्रिश्च वामरथ्यश्च पौत्रिश्चैवमहानृषिः ॥ १९७.१०  
  
इत्यत्रिवंशप्रभवास्तवाह्या महानुभावा नृपगोत्रकाराः।  
येषां तु नाम्ना परिकीर्तितेन पापं समग्रं पुरुषो जहाति ॥ १९७.११