---
title: ०३२

---
ययाति चरित्रम्।  
  
शौनक उवाच।  
श्रुत्वा कुमारञ्जातं सा देवयानी शुचिस्मिता।  
चिन्तायाविष्टदुःखार्ता शर्मिष्ठां प्रत्यभाषत॥ ३२.१॥  
  
ततोऽभिगम्य शर्मिष्ठां देवयान्ब्रवीदिदम्।  
किमर्थं वृजिनं सुभ्रु! कृतन्ते कामलुब्धया॥ ३२.२ ॥  
  
शर्मिष्ठोवाच।  
ऋषिरभ्यागतः कश्चिद्धर्मात्मा वेदपारगः।  
समया तु वरः कामं याचितो धर्म्मसंहतम्॥ ३२.३ ॥  
  
नाहमन्यायतः काममाचरामि शुचिस्मिते।  
तस्माद्रृषेर्ममापत्यमिति सत्यं ब्रवीमि ते॥ ३२.४ ॥  
  
देवयान्युवाच।  
यद्येतदेवं शर्मिष्ठे न मन्युर्विद्यते मम।  
अपत्यं यदि ते लब्धं ज्येष्ठा च्छ्रेष्ठाच्च वै द्विजात्॥ ३२.५ ॥  
  
शोभनं भीरु! सत्यं चेत्‌ कथं स ज्ञायते द्विजः।  
गोत्रनामाभिजनन्तः श्रोतुमिच्छामि तं द्विजम्॥ ३२.६ ॥  
  
शर्मिष्ठोवाच।  
ओजसा तेजसा चैव दीप्यमानं रविं यथा।  
तं द्रृष्ट्वा मम सम्प्रष्टु शक्तिर्नासीच्छुचिस्मृते॥ ३२.७ ॥  
  
शौनक उवाच।  
अन्योन्यमेवमुक्त्वा च सम्प्रहस्य च ते मिथः।  
जगाम भार्गवी वेश्म तथ्यमित्यभिजानती॥ ३२.८ ॥  
  
ययातिर्देवयान्यासु पुत्रावजनयन् नृपः।  
यदुञ्च तुर्वसुञ्चैव शक्रविष्णू इवापरौ॥ ३२.९ ॥  
  
तस्मादेव तु राजर्षेः शर्मिष्ठावार्षपर्वणी।  
द्रुह्यां चानुञ्च पूरुञ्च त्रीन् कुमारानजीजनत्॥ ३२.१० ॥  
  
ततः काले च कस्मिंश्चित् देवयानी शुचिस्मिता।  
ययाति सहिता राजन्! जगाम हरितं वनम्॥ ३२.११ ॥  
  
ददर्श च तदा तत्र कुमारान्देवरूपिणः।  
क्रीडमानान् सुविश्रब्धान् विस्मिता चेदमब्रवीत्॥ ३२.१२ ॥  
  
कस्यैते दारका राजन्! देवपुत्रोपमाः शुभाः।  
वर्चसा रूपतश्चैव द्रृश्यन्ते सद्रृशास्तव॥ ३२.१३ ॥  
  
एवं पृष्ट्वा तु राजानं कुमारान् पर्यपृच्छत।  
किं नामधेय गोत्रे वः पुत्रका ब्राह्मणः पिता॥ ३२.१४ ॥  
  
बिब्रूत मे यथातथ्यं श्रोतुकामास्म्यतो ह्यहम्।  
ते दर्शयन् प्रदेशिन्या तमेव नृपसत्तमम्॥ ३२.१५ ॥  
  
शर्मिष्ठां मातरञ्चैव तस्या ऊचुः कुमारकाः।  
इत्युक्ताः सहितास्तेन राजानमुपचक्रमु॥ ३२.१६ ॥  
  
नाभ्यनन्दत तान्‌ राजा देवयान्यास्तदान्तिके।  
रुदन्तस्तेऽथ शर्मिष्ठामभ्ययुर्वालकास्तदा॥ ३२.१७ ॥  
  
द्रृष्ट्वा तेषान्तु बालानां प्रणयं पार्थिवं प्रति।  
बुध्वा च तत्वतो देवी शर्मिष्ठामिदमब्रवीत्॥ ३२.१८ ॥  
  
मदधीना सती कस्मादकार्षी र्विप्रियं मम।  
तमेवासुरधर्मत्वमास्थिता न बिभेषि किम्॥ ३२.१९ ॥  
  
शर्मिष्ठोवाच।  
यदुक्तमृषिरित्येव तत् सत्यञ्चारुहासिनि!।  
न्यायतो धर्मतश्चैव चरन्ती न बिभेमि ते॥ ३२.२० ॥  
  
यदा त्वया वृता राजो वृत एव तदा मया।  
सखिभर्ता हि धर्मेण भर्ता भवति शोभने!॥ ३२.२१ ॥  
  
पूज्यासि मम मान्या च श्रेष्ठा ज्येष्ठा च ब्राह्मणी।  
त्वत्तो हि मे पूज्यतरो राजर्षिः किन्न वेत्सि तत्। ३२.२२ ॥  
  
शौनक उवाच।  
श्रुत्वा तस्या स्ततो वाक्यं देवयान्यब्रवीदिदम्।  
राजन्नाद्येह वत्स्यामि विप्रियं मे त्वया कृतम्॥ ३२.२३ ॥  
  
सहसोत्पतितां श्यामां द्रृष्ट्वा तां साश्रुलोचनाम्।  
तूर्णां सकाशं काव्यस्य प्रस्थितां व्यथितस्तदा॥ ३२.२४ ॥  
  
अनुवव्राज सम्भ्रान्तः पृष्ठतः सान्त्वयन् नृपः।  
न्यवर्तत न सा चैव क्रोधसंरक्तलोचना॥ ३२.२५ ॥  
  
अपि ब्रुवन्ती किञ्चिच्च राजानं साश्रुलोचना।  
अचिरादेव सम्प्राप्तः काव्यस्योशनशोऽन्तिकम्॥ ३२.२६ ॥  
  
सातु द्रृष्ट्वैव पितरमभिवाद्याग्रतः स्थिता।  
अनन्तरं ययातिस्तु पूजयामास भार्गवम्॥ ३२.२७ ॥  
  
देवयान्युवाच।  
अधर्मेण जितोधर्मः प्रवृत्तमधरोत्तरम्।  
शर्मिष्ठा याति वृत्तास्ति दुहिता वृषपर्वणः॥ ३२.२८ ॥  
  
त्रयोऽस्याञ्जनिताः पुत्रा राज्ञानेन ययातिना।  
दुर्भगाया मम द्वौ तु पुत्रौ तात!ब्रवीमि ते॥ ३२.२९ ॥  
  
धर्मज्ञ इति विख्यात एष राजा भृगूद्वह!।  
अतिक्रान्तश्च मर्यादां काव्यैतत्कथयामि ते॥ ३२.३० ॥  
  
शुक्र उवाच।  
धर्मज्ञस्त्वं महाराज! योऽधर्ममकृथाः प्रियम्।  
तस्माज्जरात्वामचिराद् दूषयिष्यति दुर्जया॥ ३२.३१ ॥  
  
ययातिरुवाच।  
ऋतुं यो याच्यमानाया न ददाति पुमान्‌ वृतः  
भ्रूणहेत्युच्यते ब्रह्मन्!स चेह ब्रह्मवादिभिः॥ ३२.३२ ॥  
  
ऋतुकामां स्त्रियं यस्तु गम्यां रहसि याचितः।  
नयाति योहि धर्मेण ब्रह्महेत्युच्यते बुधैः॥ ३२.३३ ॥  
  
इत्येतानि समीक्ष्याहं कारणानि भृगूद्वह!  
अधर्म्मभयसंविग्नः शर्मिष्ठामुपजग्मिवान्॥ ३२.३४ ॥  
  
शुक्र उवाच।  
न त्वहं प्रत्यवेक्ष्यस्ते मदधीनोऽसि पार्थिव!।  
मिथ्याचरणधर्मेषु चौर्यं भवति नाहुष॥ ३२.३५ ॥  
  
शौनक उवाच।  
क्रोधेनोशनसा शप्तो ययाति नाहुषस्तथा।  
पूर्वं वयः परित्यज्य जरां सद्योन्वपद्यत॥ ३२.३६ ॥  
  
ययारिरुवाच।  
अतृप्तो यौवनस्याहं देवयान्यां भृगूद्वह!।  
प्रसादं कुरु मे ब्रह्मन्! जरेयं माविशेत माम्॥ ३२.३७ ॥  
  
शुक्र उवाच।  
नाहं मृषा वदाम्येतज्जरां प्राप्तोऽसि भूमिप!  
जरान्त्वेतां त्वमन्यस्मिन्‌ सङ्क्रमाय यदीच्छसि॥ ३२.३८ ॥  
  
ययातिरुवाच।  
राज्यभाक् स भवेद् ब्रह्मन्! पुण्यभाक् कीर्तिभाक् तथा।  
यो दद्यान्‌ मे वयः शुक्र तद् भवाननुमन्यताम्॥ ३२.३९ ॥  
  
शुक्र उवाच।  
सङ्क्रामयिष्यसि जरां यथेष्टं नहुषात्मजः।  
मामनुध्याय तत्वेन न च पापमवाप्स्यसि ॥ ३२.४० ॥  
  
वयो दास्यति ते पुत्रो यः सराजाभिविष्यति।  
आयुष्मान् कीर्तिमांश्चैव बह्वपत्यस्तथैव च॥ ३२.४१ ॥