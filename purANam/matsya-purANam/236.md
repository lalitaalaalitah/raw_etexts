---
title: २३६

---
शान्तिविधानवर्णनम्।  
  
गर्ग उवाच।  
यान्ति यानान्ययुक्तानि युक्तान्यपि न यान्ति च।  
चोद्यमानानि तत्र स्यात् महद्भयमुपस्थितम् ॥ २३६.१ ॥  
  
वाह्यमाना न वाह्यन्ते वाह्यन्ते नात्यनाहताः।  
अचलाश्च चलन्त्येव न चलन्ति चलानि च ॥ २३६.२ ॥  
  
आकाशे तूर्यनादश्च गीतगन्धर्वनिस्वनाः।  
काष्ठदर्वी-कुठारादि विकारं कुरुते यदि ॥ २३६.३ ॥  
  
गावो लाङ्गूलसङ्घैश्च स्त्रियः स्त्री च विघातयेत्।  
उपस्करादि विकृतौ घोरं शस्त्रभयम्भवेत् ॥ २३६.४ ॥  
  
वायोस्तु पूजं द्विजसक्तुभिश्च कृत्वा नियुक्तांश्च जपेच्च मन्त्रान्।  
दद्यात् प्रभूतं परमान्नमत्र सदक्षिणन्तेन शमोऽस्य भूयात् ॥ २३६.५ ॥