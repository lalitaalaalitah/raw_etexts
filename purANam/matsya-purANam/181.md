---
title: १८१

---
वाराणसीस्थक्षेत्रमाहात्म्यम्।  
सूत उवाच।  
इमां पुण्योद्भवां स्निग्धां कथां पापप्रणाशिनीम्।  
श्रृण्वन्तु ऋष्यः सर्वे सुविशुद्धास्तपोधनाः ॥ १८१.१ ॥  
  
दिव्यं रुद्रतुल्यपराक्रमम्।  
सनत्कुमारो भगवानपृच्छन्नन्दिकेश्वरम् ॥ १८१.२ ॥  
  
ब्रुहि गुह्यं यथा तत्त्वं यत्र नित्यं भव स्थितः।  
माहात्म्यं सर्वभूतानां परमात्मा महेश्वरः॥ १८१.३ ॥  
  
घोररूपं समास्थाय दुष्करं देवदानवैः।  
आभूतसम्प्लवं यावत् स्थाणुभूतो महेश्वरः ॥ १८०.४ ॥  
  
नन्दिकेश्वर उवाच।  
पुरा देवेन यत्प्रोक्तं पुराणं पुण्यमुत्तम्।  
तत्सर्वं सम्प्रवक्ष्यामि नमस्कृत्य महेश्वरम् ॥ १८०.५ ॥  
  
ततो देवेन तुष्टेन उमायाः प्रियकाम्यया।  
कथितं भुवि विख्यातं यत्र नित्यं स्वयं स्थितः ॥ १८०.६ ॥  
  
रुद्रस्यार्धासनगता मेरुश्रृङ्गे यशस्विनी।  
महादेवं ततो देवी प्रणता परिपृच्छति ॥ १८०.७ ॥  
  
भगवन्! देवदेवेश! चन्द्रार्द्धकृतशेखर!।  
धर्मं प्रब्रूहि मर्त्यानां भुवि चैवोर्ध्वरेतसाम् ॥ १८०.८ ॥  
  
जप्तं दत्तं हुतं चेष्टं तपस्तप्तं कृतञ्च यत्।  
ध्यानाध्ययनसम्पन्नं कथं भवति चाक्षयम् ॥ १८०.९ ॥  
  
जन्मान्तरसहस्रेण यत्पापं पूर्वसञ्चितम्।  
कथं तत्क्षयमायाति तन्ममाचक्ष्व शङ्कर ॥ १८०.१० ॥  
  
यस्मिन् व्यवस्थितो भक्त्या तुष्यसे परमेश्वर!।  
व्रतानि नियमाश्चैव आचारो धर्म एव च ॥ १८०.११ ॥  
  
सर्वसिद्धिकरं यत्र ह्यक्षय्य गतिदायकम्।  
वक्तुमर्हसि तत्सर्वं परं कौतूहलं हि मे ॥ १८०.१२ ॥  
  
महेश्वर उवाच।  
श्रृणु देवि! प्रवक्ष्यामि गुह्यानां गुह्यमुत्तमम् ॥  
सर्वक्षेत्रेषु विख्यातमविमुक्तं प्रिये मम ॥ १८०.१३ ॥  
  
अष्टषष्टिः पुरा प्रोक्ता स्थानानां स्थानमुत्तमम्।  
यत्र साक्षात् स्वयं रुद्रः कृत्तिवासाः स्वयं स्थितः ॥ १८०.१४ ॥  
  
यत्र सन्निहितो नित्यमविमुक्ते निरन्तरम्।  
तत्क्षेत्रं न मया मुक्तमविमुक्तं ततः स्मृतम्॥ १८०.१५ ॥  
  
अविमुक्ते परा सिद्धिरविमुक्ते परा गतिः।  
जप्तं दत्तं हुतं चेष्टं तपस्तप्तं कृतं च यत् ॥ १८०.१६ ॥  
  
ध्यानमध्ययनं दानं सर्वं भवति चाक्षयम्।  
जन्मान्तरसहस्रेण यत्पापं पूर्वसञ्चितम् ॥ १८०.१७ ॥  
  
अविमुक्तं प्रविष्टस्य तत्सर्वं व्रजति क्षयम्।  
अविमुक्ताग्निना दग्धमग्नौ तूलमिवाहितम् ॥ १८०.१८ ॥  
  
ब्राह्मणाः क्षत्रियाः वैश्याः शूद्रा वै वर्णसङ्कराः।  
कृमिम्लेच्छाश्च ये चान्ये सङ्कीर्णाः पापयोनयः ॥ १८०.१९ ॥  
  
कीटाः पिपीलिकाश्चैव ये चान्ये मृगपक्षिणः।  
कालेन निधनं प्राप्ता अविमुक्ते शृणु प्रिये! ॥ १८०.२० ॥  
  
चन्द्रार्द्धमौलिनः सर्वे ललाटाक्षा वृषध्वजाः।  
शिवे मम पुरे देवि! जायन्ते तत्र मानवाः ॥ १८०.२१ ॥  
  
अकामो वा सकामो वा ह्यपि तिर्यग्गतोऽपि वा।  
अविमुक्ते त्यजन् प्राणान् मम लोके महीयते ॥ १८०.२२ ॥  
  
अविमुक्तं यदागच्छेत् कदाचित् कालपर्ययात्।  
अश्मना चरणौ बद्ध्वा तत्रैव निधनं व्रजेत् ॥ १८०.२३ ॥  
  
अविमुक्तं गतो देवि! न निर्गच्छेत् ततः पुनः।  
सोऽपिबत्पदमाप्नोति बद्ध्वा तत्रैव निधनं व्रजेत् ॥ १८०.२४ ॥  
  
अविमुक्तं गतो देवि! न निर्गच्छेत् ततः पुनः।  
सोऽपिबत्पदमाप्नोति नात्र कर्या विचारणा ॥ १८०.२५ ॥  
  
अमरञ्च महाकालं तथा कायावरोहणम्।  
एतानि हि पवित्रापि सान्निध्यात् सन्ध्ययोर्द्वयोः ॥ १८०.२६ ॥  
  
कालिञ्जरवनञ्चैव शङ्कुकर्णं स्थलेश्वरम्।  
एतानि च पवित्राणि सान्निध्याद्धि मम प्रिये  
अविमुक्ते वरारोहे! त्रिसन्ध्यं नात्र संशयः ॥ १८०.२७ ॥  
  
इरिश्चन्द्रं परं गुह्यं गुह्यमाम्रातकेश्वरम्।  
जलेश्वरं परं गुह्यं गुह्यं श्रीपर्वतं तथा ॥ १८०.२८ ॥  
  
महालयं तथा गुह्यं कृमिचण्डेश्वरं शुभम्।  
गुह्यातिगुह्यं केदारं महाभैरवमेव च ॥ १८०.२९ ॥  
  
अष्टावेतानि स्थानानि सान्निध्याद्धि मम प्रिये!।  
अविमुक्ते वरारोहे! त्रिसन्ध्यं नात्र संशयः ॥ १८०.३० ॥  
  
यानि स्थानानि श्रूयन्ते त्रिषु लोकेषु सुव्रते!।  
अविमुक्तस्य पादेषु नित्यं सन्निहितानि वै ॥ १८०.३१ ॥  
  
अथोत्तरां कथां दिव्यामविमुक्तस्य शोभने।  
स्कन्दो वक्ष्यति माहात्म्यमृषीणां भावितात्मनाम् ॥ १८०.३२ ॥