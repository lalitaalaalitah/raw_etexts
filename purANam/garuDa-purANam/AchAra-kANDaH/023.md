---
title: ०२३

---
॥सूत उवाच ॥  
शिवार्चनं प्रवक्ष्यामि धर्म्मकामादिसाधनम् ॥  
त्रिभिर्मन्त्रैराचामेत्तु स्वाहान्तैः प्रणवादिकैः ॥ 23.1 ॥  
  
ॐ हां आत्मतत्त्वाय विद्यातत्त्वाय हीं तथा ॥  
ॐ हूं शिवतत्त्वाय स्वाहा हृदा स्याश्रोत्रवन्दनम् ॥ 23.2 ॥  
  
भस्मस्न्नानं तर्पणं च ॐ हां स्वाहा सर्वमन्त्रकाः ॥  
सर्वे देवाः सर्वमुनिर्नमोऽन्तो वौषडन्तकः ॥ 23.3 ॥  
  
स्वधान्ताः सर्वपितरः स्वधान्ताश्च पितामहाः ॥  
ॐ हां प्रपितामहेभ्यस्तथा मातामहादयः ॥ 23.4 ॥  
  
हां नमः सर्वमातृभ्यस्ततः स्यात्प्राणसंयमः ॥  
आचामं मार्जनं चाथो गायत्रीं च जपेत्ततः ॥ 23.5 ॥  
  
ॐ हां तन्महेशाय विद्महे, वाग्विशुद्धाय धीमहि, तन्नो रुद्रः प्रचोदयात् ॥ 23.6 ॥  
  
सूर्य्योपस्थानकं कृत्वा सूर्य्यमन्त्रैः प्रपूजयेत् ॥  
ॐ हां हीं हूं हैं हौं हः शिवसूर्य्याय नमः ॥  
ॐ हं खखोल्काय सूर्य्यमूर्त्तये नमः ॥  
ॐ ह्रां ह्रीं सः सूर्य्याय नमः ॥ 23.7 ॥  
  
दण्डिने पिङ्गले त्वातिभूतानि च ततः स्मरेत् ॥  
अग्नयादौ विमलेशानमाराध्य परमं सुखम् ॥ 23.8 ॥  
  
यजेत्पद्मां च रां दीप्तां रीं सूक्ष्मां रूं जयां च रें ॥  
भद्रां च रैं विभूतिं रों विमलां रौममोधि (रोधि) काम् ॥ 23.9 ॥  
  
रं विद्युतां च पूर्वादौ रा (रं) मध्ये सर्वतोमुखीम् ॥  
अर्कासनं सूर्य्यमूर्त्तिं ह्रां ह्रूं (ह्रीं) सः सूर्य्यमर्च्चयेत् ॥ 23.10 ॥  
  
ॐ आं हृदयार्काय च शिरः शिखा च भूर्भुवः स्वरोम् ॥  
ज्वालिनीं ह्रं कवचस्य चास्त्रं राज्ञां च दीक्षिताम् ॥ 23.11 ॥  
  
यजेत्सूर्य्यहृदा सर्वान्सों सोमं मं च मङ्गलम् ॥  
बं बुधं बृं बृहस्पतिं भं भार्गवं शं शनैश्चरम् ॥ 23.12 ॥  
  
रं राहुं कं यजेत्केतुं ॐ तेजश्चण्डमर्च्चयेत् ॥  
सूर्य्यमभ्यर्च्य चाचम्य कनिष्ठातोऽङ्गकान्न्यसेत् ॥ 23.13 ॥  
  
हां हृच्छिरो हूं शिखा हैं वर्म्म हौं चैव नेत्रकम् ॥  
होऽस्त्रं शक्तिस्थितिं कृत्वा भूतशुद्धिं पुनर्न्यसेत् ॥ 23.14 ॥  
  
अर्घ्यपात्रं ततः कृत्वा तदद्भिः प्रोक्षयेद्यजेत् ॥ 23.15 ॥  
  
आत्मानं पद्मसंस्थं च हौं शिवाय ततो बहिः ॥  
द्वारे नन्दिमहाकालौ गङ्गा च यमुनाथ गौः ॥ 23.16 ॥  
  
श्रीवत्सं वास्त्वधिपतिं ब्रह्माणं च गणं गुरुम् ॥  
शक्त्यनन्तौ यजेन्मध्ये पूर्वादौ धर्म्मकादिकम् ॥ 23.17 ॥  
  
अधर्म्माद्यं च वह्न्यादौ मध्ये पद्मस्य कर्णिके ॥  
वामाज्येष्ठा च पूर्वादौ रौद्री काली च पूर्षदः ॥ 23.18 ॥  
  
ॐ हौं कलविकरिण्यै बलविकरिणी ततः ॥  
बलप्रमथिनी सर्वभूतानां दमनी ततः ॥ 23.19 ॥  
  
मनोन्मनी यजेदेताः पठिमध्ये शिवाग्रतः ॥  
शिवासनं महामूर्त्ति मूर्त्तिमध्ये शिवाय च ॥ 23.20 ॥  
  
आवाहनं स्थापनं च सन्निधानं निरोधनम् ॥  
सकलीकरणं मुद्रादर्शनं चार्घ्यपाद्यकम् ॥ 23.21 ॥  
  
आचामाभ्यङ्गमुद्वर्त्तं स्नानं निर्म्मथनं चरेत् ॥  
वस्त्रं विलेपनं पुष्पं धूपं दीपं चरुं ददेत् ॥ 23.22 ॥  
  
आचामं मुखवासं च ताम्बूलं हस्तशोधनम् ॥  
छत्रचामरपावित्रं परमीकरणं चरेत् ॥ 23.23 ॥  
  
रूपकल्पके चैकाहजपो जाप्यसमर्पणम् ॥  
स्तुतिर्नतिर्हृदाद्यैश्च ज्ञेयं नामाङ्ग पूजनम् ॥ 23.24 ॥  
  
अग्नीशरक्षो वायव्ये मध्ये पूर्वादितन्त्रकम् ॥  
इन्द्राद्यांश्च यजेच्चण्डं तस्मै निर्माल्यमर्पयेत् ॥ 23.25 ॥  
  
गुहायातिगुह्यगोप्ता त्वं गृहाणास्मत्कृतं जपम् ॥  
सिद्धिर्भवतु मे देव तत्प्रसादात्त्वयि स्थितिः ॥ 23.26 ॥  
  
यत्किञ्चित्क्रियते कर्म सदा सुकृतदुष्कृतम् ॥  
तन्मे शिवपदस्थस्य रुद्र क्षपय शङ्कर ॥ 23.27 ॥  
  
शिवो दाता शिवो भोक्ता शिवः सर्वमिदं जगत् ॥  
शिवो जयति सर्वत्र यः शिवः सोऽहमेव च ॥ 23.28 ॥  
  
यत्कृतं यत्करिष्यामि तत्सर्वं सुकृतं तव(तस्तवम्) ॥  
त्वं त्राता विश्वनेता च नान्योनाथोऽस्तिमेशिव ॥ 23.29 ॥  
  
अथान्येन प्रकारेण शिवपूजां वदाम्यहम् ॥  
गणः सरस्वती नन्दी महाकालोऽथगङ्गया ॥ 23.30 ॥  
  
पवनास्त्रं वास्त्वधिपो द्वारि पूर्वादितस्त्विमे ॥  
इन्द्राद्याः पूजनीयाश्च तत्त्वानि पृथिवी जलम् ॥ 23.31 ॥  
  
तेजो वायुर्व्योम गन्धो रसरूपे च शब्दकः ॥  
स्पर्शो वाक् पाणि पादं च पायूपस्थं श्रुतित्वचम् ॥ 23.32 ॥  
  
चक्षुर्जिह्वा घ्राणमनो बुद्धिश्चाहं प्रकृत्यपि ॥  
पुमान्नागो बुद्धिविद्ये कला कालो नियत्यपि ॥ 23.33 ॥  
  
माया च शुद्ध विद्या च ईश्वरश्च सदाशिवः ॥  
शक्तिः शिवश्च तान्ज्ञात्वा मुक्तो ज्ञानी शिवो भवेत् ॥ 23.34 ॥  
  
यः शिवः स हरिर्ब्रह्मा सोऽहं ब्रह्मास्मि शङ्कर ॥ 23.35 ॥  
  
भूतशुद्धिं प्रवक्ष्यामि यया शुद्धः शिवो भवेत् ॥  
हृत्पद्मे सद्योमन्त्रः स्यान्निवृत्तिश्च कला इडा ॥ 23.36 ॥  
  
पिङ्गला द्वे च नाड्यौ तु प्राणोऽपानश्च मारुतौ ॥  
इन्द्रो देहो ब्रह्महेतुश्चतुरस्त्रं च मण्डलम् ॥ 23.37 ॥  
महाभूत mahabhuta  
  
  
वक्त्रेण लाञ्छितं वायुमेकोद्धातगुणाः शराः ॥  
हृत्स्थानसादृश्यरुतं शतकोटिप्रविस्तरम् ॥ 23.38 ॥  
  
ॐ ह्रीं प्रतिष्ठायै ह्रूं ह्रः फट् ॥  
ॐ ह्रीं ह्रूं विद्यायै ह्रं ह्रः फट् ॥  
चतुरशीतिकोटीनामुच्छ्रयं भूमितन्त्रकम् ॥ 23.39 ॥  
  
तन्मध्ये भववृक्षं च आत्मानं च विचिन्तयेत् ॥  
अधोमुखीं ततः पृथ्वीं तत्तच्छुध्दं भवेद्ध्रुवम् ॥ 23.40 ॥ द्र. अग्निपुराणम् ७४.१८, विष्णुधर्मोत्तरपुराणम् ३.१५२.४, शिवपुराणम् १.१०  
  
  
वामादेवी प्रतिष्ठा च सुषुम्ना धारिका तथा ॥  
समानोदानवरुणौ देवता विष्णु कारणम् ॥ 23.41 ॥  
  
उद्धाताश्च गुणा वेदाः श्वेतं ध्यानं तथैव च ॥  
एवं कुर्य्यात्कण्ठपद्ममर्द्धचन्द्राख्यमण्डलम् ॥ 23.42 ॥  
  
पद्माङ्कितं द्विविंशतिककोटिविस्तीर्णमौ स्मरेत् ॥  
चतुर्नवत्युच्छ्रयं च आत्मानं च अधोमुखम् ॥ 23.43 ॥  
  
तालुस्थानं च पद्मं च अघोरो विद्ययान्वितः ॥  
नाभ्यो(ड्यो) ष्ठयोर्हस्तिजिह्वाध्यानो नागोग्निदेवता ॥ 23.44 ॥  
  
रुद्रहेतुस्त्रिरुद्धातास्त्रिगुणा रक्तवर्णकम् ॥  
ज्वालाकृते त्रिकोणं च चतुः कोटिशतानि च ॥ 23.45 ॥  
  
विस्तीर्णं च समुत्सेधं रुद्रतत्त्वं विचिन्तयेत् ॥  
ललाटे वै तत्पुरुषः शान्तिर्यः शाद्वलं बुधाः (वृषा) ॥ 23.46 ॥  
  
कूर्मश्च कृकरो वायुर्देव ईश्वरकारणम् ॥  
द्विरुद्धातो गुणौ द्वौ च धूम्रषट्‌कोणमण्डलम् ॥ 23.47 ॥  
  
बिन्द्वङ्कितं चाष्टकोटिविस्तीर्णं चोच्छ्रयस्तथा ॥  
चतुर्दशाधिकं कोटिवायुतत्त्वं विचिन्तयेत् ॥ 23.48 ॥  
  
द्वादशति सरसिजे शान्त्यतीतास्तथेश्वराः ॥  
कुहूश्च शङखिनी नाड्यो देवदत्तो धनञ्जयः ॥ 23.49 ॥  
  
शिखेशानकारणं च सदाशिव इति स्मृतः ॥  
गुण एकस्तथोद्धातः शुद्धस्फटिकवत्स्मरेत् ॥ 23.50 ॥  
  
षोडशकोटिविस्तीर्णं पञ्चविंशतिकोच्छ्रयम् ॥  
वर्त्तुलं चिन्तयेव्द्योम भूतशुद्धिरुदाहृता ॥ 23.51 ॥  
  
गुणयो गुरुर्बीजगुरुः शक्तयनन्तौ च धर्म्मकः ॥  
ज्ञानवैराग्यमैश्वर्य्यैस्ततः पूर्वादिपत्रके ॥ 23.52 ॥  
  
अधोर्द्ध्ववदने द्वे च पद्मकर्णिककेसरम् ॥  
वामाद्या आत्मविद्या च सदा ध्यायेच्छिवाख्यकम् ॥ 23.53 ॥  
  
तत्त्वं शिवासने मूर्त्तिर्ही हौं विद्यादेहाय नमः ॥  
बद्धपद्मासनासीनः सितः षोडशवार्षिकः ॥ 23.54 ॥  
  
पञ्चवक्त्रः कराग्रैः स्वैर्दशभिश्चैव धारयन् ॥  
अभयं प्रसादं शक्तिं शूलं खट्वाङ्गमीश्वरः ॥ 23.55 ॥  
  
दक्षैः करैर्वामकैश्च भुजङ्गं चाक्षसूत्रकम् ॥  
डमरुकं नीलोत्पलं बीजपूरकमुत्तमम् ॥ 23.56 ॥  
  
इच्छाज्ञानक्रियाशक्तिस्त्रिनेत्रो हि सदाशिवः ॥  
एवं शिवार्च्चनध्यानी सर्वदा कालवर्जितः ॥ 23.57 ॥  
  
इहाहोरा वचारेण त्रीणि वर्षाणि जीवति ॥  
दिनद्वयस्य चारेण जीवेद्वर्षद्वयं नरः ॥ 23.58 ॥  
  
दिनत्रयस्य चारेण वर्षमेकं स जीवति ॥  
नाकाले शीतले मृत्युरुष्णे चैव तु कारके ॥ 23.59 ॥  
  
इति श्रीगारुडे महापुराणे पूर्वखण्डे प्रथमांशाख्ये आचारकाण्डे शिवार्चननिरूपणं नाम त्रयोविंशोऽध्यायः ॥ 23 ॥(इति शिवादि पूजा समाप्ता) ॥