---
title: ०३०

---
॥सूत उवाच ॥  
विस्तरेण प्रवक्ष्यामि श्रीधरस्यार्चनं शुभम् ॥  
परिवारश्च सर्वेषां समोज्ञेयो हि पण्डितैः ॥ 30.1 ॥  
  
ॐ श्रां हृदयाय नमः ॥  
ॐ श्रींशिरसे स्वाहा ॥  
ॐ श्रू शिखायै वषटू ॥  
ॐ श्रैं कवचाय हुं ॥  
ॐ श्रौं नेत्रत्रयाय वौषट्‌ ॥  
ॐ श्रः अस्त्राय फट् इति ॥ 30.2 ॥  
  
दर्शयेदात्मनो मुद्रां शङ्खचक्रगदादिकाम् ॥  
ध्यात्वात्मानं श्रीधराख्यं शङ्खचक्रगदाधरम् ॥ 30.3 ॥  
  
ततस्तं पूजयेद्देवं मण्डले स्वस्तिकादिके ॥  
आसनं पूजयेदादौ देवदेवस्य शार्ङ्गिणः ॥  
एभिर्मन्त्रैर्महादेव तान्मत्राञ्छृणु शङ्कर ॥ 30.4 ॥  
  
ॐ श्रीधरासनदेवताः आगच्छता ॥  
ॐ समस्तपरिवारायच्युतासनाय नमः ॥ 30.5 ॥  
  
ॐ धात्रे नमः ॥  
ॐ विधात्रे नमः ॥  
ॐ गङ्गायै नमः ॥  
ॐ यमुनायै नमः ॥  
ॐ आधारशक्तयै नमः ॥  
ॐ कूर्म्माय नमः ॥  
ॐ अनन्ताय नमः ॥  
ॐ पृथिव्यै नमः ॥  
ॐ धर्म्माय नमः ॥  
ॐ ज्ञानाय नमः ॥  
ॐ वैराग्याय नमः ॥  
ॐ ऐश्वर्य्याय नमः ॥  
ॐ अधर्म्माय नमः ॥  
ॐ अज्ञानाय नमः ॥  
ॐ अवैराग्याय नमः ॥  
ॐ अनैश्वर्य्याय नमः ॥  
ॐ कन्दाय नमः ॥  
ॐ नालाय नमः ॥  
ॐ पद्माय नमः ॥  
ॐ विमलायै नमः ॥  
ॐ उत्कर्षिण्यै नमः ॥  
ॐ ज्ञानायै नमः ॥  
ॐ क्रियायै नमः ॥  
ॐ योगायै नमः ॥  
ॐ प्रह्व्यै नमः ॥  
ॐ सत्यायै नमः ॥  
ॐ ईशानायै नमः ॥  
ॐ अनुग्रहायै नमः ॥ 30.6 ॥  
  
अर्चयित्वा समं रुद्र हरिमावाह्य संयजेत् ॥  
मन्त्रैरेभिर्महाप्राज्ञः सर्वपापप्रणाशनैः ॥ 30.7 ॥  
  
ॐ ह्रीं श्रीधराय त्रैलोक्यमोहनाय विष्णवे नमः आगच्छ ॥ 30.8 ॥  
  
ॐ श्रियै नमः ॥  
ऊँ श्रां हृदयाय नमः ॥  
ॐ श्रीं शिरसे नमः ॥  
ॐ श्रूं शिखायै नमः ॥  
ॐ श्रैं कवचाय नमः ॥  
ॐ श्रौं नेत्रत्रयाय नमः ॥  
ॐ श्रः अस्त्राय नमः ॥  
ॐ शङ्खाय नमः ॥  
ॐ पद्माय नमः ॥  
ॐ चक्राय नमः ॥  
ॐ गदायै नमः ॥  
ॐ श्री वत्साय नमः ॥  
ॐ कौस्तुभ्यै नमः ॥  
ॐ वनमालायै नमः ॥  
ॐ पीताम्बराय नमः ॥  
ॐ ब्रह्मणे नमः ॥  
ॐ नारदाय नमः ॥  
ॐ गुरुभ्यो नमः ॥  
ॐ इन्द्राय नमः ॥  
ॐ अग्नये नमः ॥  
ॐ यमाय नमः ॥  
ॐ निर्ऋतये नमः ॥  
ॐ वरुणाय नमः ॥  
ॐ वायवे नमः ॥  
ॐ सोमाय नमः ॥  
ॐ ईशानाय नमः ॥  
ॐ अनन्ताय नमः ॥  
ॐ ब्रह्मणे नमः ॥  
ॐ सत्त्वाय नमः ॥  
ॐ रजसे नमः ॥  
ॐ तमसे नमः ॥  
ॐ विष्वक्‌सेनाय नमः ॥ 30.9 ॥  
  
अभिषेकं तथा वस्त्रं ततो यज्ञोपवीतकम् ॥  
गन्धं पुष्पं तथा धूपं दीपमन्नं प्रदक्षिणम् ॥ 30.10 ॥  
  
दद्यादेभिर्महामन्त्रैः समप्यार्थ जपेन्मनुम् ॥  
शतमष्टोत्तरं चापि जप्त्वा ह्यथ समर्पयेत् ॥ 30.11 ॥  
  
ततो मुहूर्त्तमेकन्तुध्यायेद्देवं हृदि स्थितम् ॥  
शुद्धस्फटिकसङ्काशं सूर्य्यकोटिसमप्रभम् ॥ 30.12 ॥  
  
प्रसन्नवदनं सौम्यं स्फुरन्मकरकुण्डलम् ॥  
किरीटिनमुदाराङ्गं वनमालासमन्वितम् ॥ 30.13 ॥  
  
परब्रह्मस्वरूपं च श्रीधरं चिन्तयेत्सुधीः ॥  
अनेन चैव स्तोत्रेण स्तुवीत परमेश्वरम् ॥ 30.14 ॥  
  
श्रीनिवासाय देवाय नमः श्रीपतये नमः ॥  
श्रीधराय सशार्ङ्गाय श्रीप्रदाय नमोनमः ॥ 30.15 ॥  
  
श्रीवल्लभाय शान्ताय श्रीमते च नमोनमः ॥  
श्रीपर्वतनिवासाय नमः श्रेयस्कराय च ॥ 30.16 ॥  
  
श्रेयसां पतये चैव ह्याश्रमाय नमोनमः ॥  
नमः श्रेयः स्वरूपाय श्रीकराय नमोनमः ॥ 30.17 ॥  
  
शरण्याय वरेण्याय नमो भूयो नमोनमः ॥  
स्तोत्रं कृत्वा नमस्कृत्य देवदेवं विसर्जयेत् ॥ 30.18 ॥  
  
इति रुद्रं समाख्यातां पूजां विष्णोर्महात्मनः ॥  
यः करोति महाभक्त्या स याति परमं पदम् ॥ 30.19 ॥  
  
यः पठतेऽध्यायं विष्णुपूजाप्रकाशकम् ॥  
स विधूयेत पापानि याति विष्णोः परं पदम् ॥ 30.20 ॥  
  
इति श्रीगारुडे महापुराणे पूर्वखण्डे प्रथमांशाख्ये आचारकाण्डे श्रीधरा (विष्ण्व) र्चनविधिर्नाम त्रिंशोऽध्यायः ॥ 30 ॥