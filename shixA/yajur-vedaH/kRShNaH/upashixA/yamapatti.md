---
title: यमापत्ति

---
यमापत्ति  
ऊष्मप्रकृतिका स्पर्शात्पञ्चमः परतो यदि  
तत्र नैव यमापत्तिरिष्यते नात्र संशयः १  
वर्गान्तं शषसैस्सार्द्धमन्तस्थाभिश्च संयुतम्  
दृष्ट्वा यमा निवर्तन्ते इत्युक्तं वर्णवेदिभिः २  
लकारस्य वकारेण संयोगे स्वरिते यदि  
विशेषं तत्र जानीयाद्वित्वमित्यभिधीयते ३  
अन्तस्थाद्युदये पूर्वं पञ्चमश्च द्विरुच्यते  
इतरादौ परे तत्र स न चेति स्मृतो बुधैः ४  
ऋकार पूर्वः प्रथमो हल्परस्त्वेकमात्रिकः  
ऋकारात्प्रथमस्यापि द्वित्वं न स्यात्कथञ्चन ५  
पदान्तस्य नकारस्य वकारादृपरे यदि  
संयोगे परभूते च द्वित्वमित्यभिधीयते ६  
अवग्रहो न कारो यः पदान्ते यत्र दृश्यते  
विशेषं तत्र जानीयाद्वित्वमित्यभिधीयते ७  
रेफात्पूर्वो न कारो यः पदान्तो यत्र दृश्यते  
संयुक्तन्तत्र जानीयाद्वित्वमित्यभिधीयते ८  
पदान्तस्य न कारस्य हकारः परतो यदि  
ऋपरो यपरो वापि द्वित्वमित्यभिधीयते ९  
पदादौ पदमध्ये वा स्थितस्योष्मपरस्य वै  
प्रथमस्य द्वितीयत्वं पूर्वं कुर्वीत पण्डितः १०  
हरिः ओम्  
उच्चात्परोनुदात्त स्यात्स्वरितः स्वरितात्परे  
नीचा स्युः प्रचया एतौ न ह्युच्चस्वरितोत्तरे ११  
नीचोच्चयोगजो नीचविकारश्चेति स द्विधा  
अभ्येव त्वे वसून्नियन्तेऽग्निं सोऽग्निं द्वियोगजः १२  
इति स्वरविषयः  
एवं स स्वरमात्रिकाङ्गविहितानां वर्णसारं क्रमात्  
प्रब्रूयात्तु स पूर्विकांश्च विधिवत्तान् पञ्चवर्णक्रमान् १३  
                                  इति यमापत्ति समाप्तम्