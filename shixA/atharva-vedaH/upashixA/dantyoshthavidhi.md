---
title: अथर्ववेदीय दन्त्योष्ठविधिः

---
अथर्ववेदीय दन्त्योष्ठविधिः  
                         प्रथमोऽध्यायः अथर्वाणमृषिं देवं देवहयशिरोधरम्  
प्रणम्य सम्प्रवक्ष्यामि दन्त्योष्ठविधिविस्तरम् १  
छन्दस्यध्ययने प्राप्ते विदुषामथ धीमताम्  
बकारे संशयो नित्यमौष्ठ्यं दन्त्यमिति स्म ह २  
तस्मात्तद्विधि निर्णये संशयछेदनाय च  
मुक्ता दन्त्या प्रयोज्याम औष्ठ्यान् वक्ष्ये क्रमाहितः ३  
भपरं यत्र दृश्येतानिङ्ग्ये स्पर्शनं क्वचित्  
औष्ठ्यं तत्र पदे धीरो बिभीतो बिभ्रतीर्यथा ४  
आद्युदात्ते बले बाणे बिल शब्दे तथैव च  
समस्तेऽपि यत्र स्यातामन्तोदात्तो विशिष्यते ५  
बलदाबलानुग्राबलधन्वा तथैव च  
बलासं बाहू आचार्याः सर्वास्वेव विभक्तिषु ६  
बली बलेन बर्हिश्चाबलेन बलीयसे  
ब्रव्नः किल्बिषं वःकेतुः कुम्बं बाधिष्ट बालिति ७  
बाहुं बोधि तथा बन्धुर्बहुबाधे बृहच्च यत्  
पिबति ब्रुवते चैव यथार्थाः सम्प्रकीर्त्तिताः ८  
बस्तवासिनो बाह्वङ्कैर्बाहुवीर्ये तथैव च  
बहवः काबवं बाह्वोर्बोध बह्वे तथैव च ९  
तथा बध्न्यं ताबुवं बह्वीर्नवमः सम्प्रकीर्त्तिताः  
एते सर्वेषु शब्देषु प्रथमस्पर्श्या हि मताः १०  
वैबाध देवबन्धुं च विबद्धस्तु विबन्धुषु  
द्वितीय स्पर्श्यो विज्ञेयो विबबाधे तथैव च ११  
बाहौ बाहवो बहुलं बुध्न्या बद्धकमेव च  
एते सर्वे भवन्त्योष्ठ्या ये नोक्तास्ते तु दन्तजाः १२  
                         इति प्रथमोऽध्यायः  
  
                         द्वितीयोऽध्यायः  
अधरादुत्तरे भागे भागात्प्रतिविभागशः  
दशनाग्रेण संस्पृष्ट्यो न तु पीडासु योजयेत् १  
कम्बलं बल्बजं बीजं लिबुजा बण्महाँ असि  
बिष्कले ब्रह्म बर्जर्ह्ये शबले बेधिषे बयः २  
बहिष्ठः बुध्न्यः पड्वीशमर्बुदं बधिरस्तथा  
आबयोबिन्दुः सम्बिम्बं काहाबामुदुम्बलम् ३  
कब्रु पीबसि बन्धुरं कम्बूकाँ बलिनस्तथा  
कुबेरः स्तम्बजं बभ्रौपब्दैः परिबेधिरे ४  
असम्बाधे नैर्बाध्येन बद्धे बद्धानि कूल्बजं  
बतो बतासि बन्धुं च बिसं क्लीबं बुजे बुजः ५  
बधान प्राबन्धायाश्चोल्बं काबेरकस्तथा  
आबेधुरैलबश्चैवाबेधे बल्हिकानि च ६  
अबोधि बार्हत्सामे घोषबुद्धा तथैव च  
बन्धनं यत्र शेषं स्यादाबधे मे निदर्शनम् ७  
अलाबु बजः बाणं स्यादाद्युदात्तो यदा भवेत्  
ब्रह्म शब्दं तु सवार्थमौष्ठ्यमेव विदुर्बुधाः ८  
छुबुकाब्दष्कये बाले केशबाले तथैव च  
अधिबाले वयः प्रोक्तं शेषेषु परिमाणतः ९  
बिभेदादिषु भेदाश्च परि पूर्वं बले तथा  
बन्धु वा सिन्धुरपर एतेषां तु बलः क्वचित् १०  
तुछुब्दश्चुबुकश्चैव बभूवुश्च बभूवुषी  
एते सर्वे परित्यज्य बकारोन्योन्य भक्षन ११  
                                  इति द्वितीयोऽध्यायः  
                         इति दन्त्योष्ठविधि शिक्षा समाप्ता