---
title: व्यालिशिक्षा

---
व्यालिशिक्षा  
व्यालिशिक्षाप्रारम्भः  
व्यालिशिक्षां प्रवक्ष्यामि ब्रह्मणानुमतः पुरा  
सहस्रवदनेनाहं सूत्रेण च समन्वितम् १  
तत्र पूर्वं घनस्यैव प्रमाणं लक्षणं तथा  
घनस्य च विधिं तत्र घनसन्धिं तथैव च २  
एवमादि च यत्सर्वं तत्सर्वं वच्मि साम्प्रतम्  
घने द्वादशसन्धिस्स्यात् त्रयोदशपदं वदेत् ३  
त्रिक्रमे सप्तदशधा सन्धिरेवं विधीयते  
वदेदष्टादशपदं तत्रैव च विधीयते ४  
यथास्वरं यथान्यायं यथावच्च सलक्षणम  
य उच्चरेद्घनं सोपि तद्ब्रह्मत्वमवाप्नुयात ५  
जटावत्सन्धितः पूर्वं षडावृत्तिः पदद्वयम  
अनन्तरं चैकपदं द्विरावृत्तिर्भवेत्पुनः ६  
विलोमे मध्यमपदमेकवारं हि केवलम्  
तत्पूर्वं द्विविधं तूक्त्वा चानुलोमे यथाक्रमम् ७  
पुनश्च मध्यमपदमारब्धव्यमनन्तरम्  
पूर्ववत्सन्धितः कुर्याद्घन एवं विधीयते ८  
             इति व्यालिशिक्षा समाप्ता