---
title: स्वरभक्तिविषयलक्षणम्

---
स्वरभक्तिविषयलक्षणम्  
स्वरोत्तरोष्मणः पूर्वरेफस्य स्वरभक्तिता  
ऋकारस्य स्वरूपं हि बुद्ध्वा बोद्धं हि शक्यते १  
स्वरभक्तिरतो विद्यादृकारमिह विस्तरात्  
ऋकारस्य स्वरूपं हि श्लिष्टं पादचतुष्टयम् २  
पादेषु तेषु विज्ञेयावादावन्ते स्वरात्मकौ  
अणू रेफस्य मध्ये द्वौ विज्ञेयौ व्यञ्जनात्मकौ ३  
रेफस्य चादिभूतं हि पादं पूर्वेण योजयेत्  
स्वरात्मकेन पादेन द्युत्तरेणोत्तरं तथा ४  
स्वरपादान्वितौ पादौ स्वरभक्तिरितीरितौ  
हकारे पूर्वभाग स्यादुत्तरश्शषसेषु च ५  
हकारे संवृतां विद्याद्विवृतामितरत्र तु  
पूर्वस्वरस्य चाल्पत्वमित्वमुत्वमिति त्रयम् ६  
एतत्त्रयं विसृज्यैव स्वरभक्तिं समुच्चरेत्  
स्वारात्परा स्वरभक्तिः प्रचयत्वमवाप यत् ७  
--- वारे दीर्घे तु नान्त्याय स्वतन्त्राधूर्षदं भवेत्  
हशोत्तरो लकारश्च प्राप्नुयात्स्वरभक्तिताम् ८  
                                  इति स्वरभक्तिविषयं समाप्तम्